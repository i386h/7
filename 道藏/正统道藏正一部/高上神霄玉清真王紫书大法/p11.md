<!-- { "loadSidebar": true } -->
　　近，一切偎僻之处，搜捉为祸邪祟鬼神，不得容情有拒，立待报应。远则八方捉邪，近则只在四维之内，摄神附体，不得故违。疾。
　　三界急应灵官夏圣昭
　　右法，掐无名指，取辰炁，吹炁，烧符。呼云：灵官夏圣昭，从官一百二十人，与吾前去三界之中，急速收捉，入意。疾。
　　三界缚邪捉鬼灵官周颜
　　右法，掐子至丑，北炁，书符，烧召。呼云：灵官周颜，从官一百二十人，与吾急急前去某人家，缚邪捉鬼。疾。
　　三界都总灵官元秀
　　右法，掐金刀，取辰炁，书符，烧召。呼云：灵官元秀，从官一百二十人，与吾前去，收斩鬼神，入意。疾。
　　三界都统急捉金刀灵官杨从广
　　右法，掐金刀印，辰炁，书符，念咒，烧符。呼云：灵官杨从广，从官一百二十人，与吾前去，火急解下自缢鬼，入意。疾。
　　法曰：金刀灵官，寻常不可妄用，恐伤鬼神，戒之，慎之。
　　召金刀灵官考邪鬼咒
　　神霄玉府，金刀灵官。闻吾呼召，立降坛前。驱邪治病，捉缚当先。令枷即枷，令拷即拷。不得违命，无致稽延。吾奉高上神霄玉清王律令。
　　书此符，左手金刀印，向辰上取炁，吹入符中。如斩鬼收恶，即呼召之。若小祟，不可呼召，即以后二符，吞服及烧，而去之。
　　杨灵官除怪镇宅符及后火字符
　　书於掌心，取东南炁入。次念玉帝灵官天地摄来降。急急。
　　此灵官，系三界都统急捉使。凡治病、捉邪、辟瘟、去疫，但书此符灵官号，立至坛前。掐印念咒，呼名书符，无不应验也。
　　总召六丁六甲大将军真符
　　甲子化灵合形大将军，凌飞。甲寅运灵变形大将军，蒋真。甲辰度灵成形大将军，田师文。甲午丹灵分形大将军，孙庚。甲申上灵炼形大将军，富盛。甲戌紫灵养形大将军，张浩真。丁丑紫阳火光大将军，黄洞。丁卯青阳元光大将军，徐元哲。丁巳三阳炎光大将军，孙恩仙。丁未上阳灵光大将军，郑去病。丁酉明阳素光大将军，陈猛。丁亥六阳金光大将军，刘仲真。
　　已上六甲、六丁大将军，各一百二十
　　人，总领姓名一十二人，收捉不正之神妖魅。六甲等众大将军，吞符修炼身形，驱捉祸疫邪神。
　　总召六甲六丁玉女灵华真符
　　甲子金华玉女，灵珠。甲寅太华玉女，启光。甲辰秀华玉女，欢庭。甲午丹华玉女，灵飞。甲申景华玉女，真元。甲戌黄华玉女，神光。丁丑紫灵玉女，兰修。丁卯青灵玉女，须台。丁巳丹灵玉女，龙源。丁未上灵玉女，淳风。丁酉素灵玉女，抱云。丁亥金灵玉女，兴房。
　　已上六甲、六丁玉女一百二十员，总领姓名一十二员。拜表上章，发遣公文差用。
　　召六丁六甲金童总符
　　甲子金光金童，邓文卿。甲寅青光金童，杨达。甲辰紫光金童，苏晋卿。甲午丹光金童，吴灵真。甲申灵光金童，陈进卿。甲戌玄光金童，凌道卿。丁丑宝光金童，洪迁。丁卯青光金童，王秀卿。丁巳丹光金童，章洞真。丁未上光金童，华奉光。丁酉素光金童，傅正卿。丁亥紫光金童，丁威。
　　已上六甲、六丁金童，各一百二十员，总领姓名一十二员。拜表上章，发遣公文用之。
　　神府条仪
　　夫参受高上神府法箓符印，充其仙职，系入大洞仙品，须先称职之官品，次迁职进仙官品。此非凡世而为之，名云暗领。日参文已后，神灵有异，方入初品。次第迁职，而入九品阶职。按法律云：此合夜入神府判断公事，日趋阳职。今则凡胎秽体，未能全入妙道，须是炼身谢过，调神集炁，方得稍浄，可行其道。稍若沾秽，则不得行之。将来功成，具奏神府，对圣给诰。上仙官箓，下书仙官符，佩之在身，各役使兵将，无有不应，以致美撰成章。元诰本恐漏泄天机，青华大帝曰：凡欲行事，并先忆想真王在兆面前，并须当日日取东南神霄炁，炁乃青色。应书符，并用黄素丹书，取东南炁，掐神霄诀，中指上文。仰手伸二四五指，应用诸将等，随事所思存用。施符召神，事意下笔，并任意於符下闭炁，营左右目七次，神自降，自然知之。关牒用印，须密咒，以俟感应。此法不拘道俗男女，有心皆可为之。欲召诸神，并先用玉童功曹请之。应书符，存砚为龙圈，墨为赤玉，笔为黄龙，纸为金版，下笔闭炁，注想而成金篆。
　　神霄聚五星璇玑法
　　五星璇机洞房诀，南极元君授付神霄仙民，非下士有之。立春夜半，存东方岁星在洞房，朱宫在目后一寸。立夏半夜，存南方火星在玉门，华房在右目訾，直入五分。立秋夜半，存西方太白星在中间，紫在两眉中一寸，左日右月。立冬夜半，存北方水德星在玄宫发际一寸五分。存中央土星在泥丸宫入中二寸，并如婴儿，又如缀丝。叩齿五通，咽津。咒曰：高元紫，中有五帝。宝扇玉辉，霞彩玄门。精炁积吹，化作五老。青巾素容，绀帔丹裙。左带火铃，右佩七真。手执豁落，散降飞神。足蹑九霄，吐华炼身。八景三部，令我入真。养魂制魄，乘云飞仙。急急如高上玉清保仙王律令。
　　存见讫，又存星君口吐本炁，如丝芒成符。以水送之，五辰侍立。
　　伏魔消鬼
　　青华大帝曰：我见魔鬼混杂，今不伏林治动，与王民兴灾作病。幸遇真王，愿垂哀愍。青华告曰：夫人心为万化所主，若乃存其神，神乃依於心，为万化所主。若能知其神，神乃守於人。子不知其神，神乃离於人。子不存其神，神乃返於人，其神谓此。三官悲号，五神离身。此乃魔从内起，鬼从外来。鬼魔益欢，神变为贼。落生名於左契，注死箓於右宫。疾病来伤，岂延遐寿。吾今哀愍，乃为子说高上无极禁魔消鬼之道，子须谛听，敬信受之，勿示非人。辟除万魔，三灾不染，九横难侵，万鬼千妖，永不敢近矣。
　　伏魔五星法
　　存金星在头。木星在左耳。水星在右耳。火星在左肩。土星在右肩。
　　五星号乾元亨利贞
　　□左肩□右肩□右股□左股□心上□左乳□右乳
　　加五斗成咒曰：
　　四神相冲，五斗来扶。千灾散灭，万厄自除。吾今行事，背孤与虚。是何小鬼，敢近吾庐。天丁力士，动则尽诛。急急。
　　思七斗禁魔
　　□左手□左肘□左肩□心上□右肩□右肘□右手一
　　□右手□右肘□右肩□心上□左肩□左肘□左手二
　　□左手□左肘□左肩□心上□右肩□左禁□右足三
　　□右手□右肘□右肩□心上□左肩□左膝□左足四
　　□左足□左膝□左股□心上□右肩□右肘□右手五
　　□右足□右膝□右肢□心上□左肩□左肘□左手六
　　□左足□左膝□左股□心上□右肩□右肘□右手七
　　思二十八宿及斗星
　　角左手亢左肘氏左肩房心上心右股尾右膝箕右足一
　　斗右手牛右肘女右肩虚心上危左股室左膝璧左足二
　　奎左足娄左膝胄左股勖心上毕右肩赀右肘参右手三
　　井右足鬼右膝柳右股星心上张左肩翼左肘斡左手四
　　□头上□左肩□右肩□左股□右股□左膝□右足五
　　右法，伏天上地下，一切强鬼，此最为要妙之法门。移星动月，驱神役灵，其验不可测也。
　　高上神霄玉清真王紫书大法卷之七竟 
　　高上神霄玉清真王紫书大法卷之八
　　大护身战鬼伏魔法
　　师曰：正月一日已前，立於密室，面向北，朝元君四拜。元君者，乃元始开天之主，亦号道祖圣母。若不朝圣母，奉法终不能灵也。自作忏罪文奏之。奏罢，叩齿三通，阴思五星，岁星在左手中，色如青玉。太白在右手中，色如白玉。荧惑在顶上，色如火珠。镇星在心中，色如黄金。辰星在足下，色如黑宝。皆有神光，动照一身。阴思咒曰：
　　五星镇彩，光照玄冥。千神万圣，护我真灵。巨天猛兽，制伏五兵。五天魔鬼，亡身灭形。所在之处，万神奉迎。急急如律令。
　　再思五星卫我，变化无方；木星化为风轮。火星化为大火，匝远一身。金星在右手，化为金刚神剑，光芒冲天，放炎火。辰星在足下，变化为江水，须臾成海，海中有五龙涌出。咒曰：
　　五星镇形，光照火精。保我五体，镇我万灵。六天魔鬼，动即斩形。急急如律令。
　　又思天罡大煞炁，从天罡上来。其炁，内黄外黑，直至吾前，以鼻吸十二次。咒曰：
　　大煞真炁，内阴外阳。保我命驱，除邪辟殃。山魈魍魉，土地殃(歹十羊)。赤口白舌，虫蛇虎狼。害我者死，谋我者亡。爱我者吉，奉我者昌。万神摧碎，伏匿天罡。急急如律令。
　　将左手抚心，右手摩顶，暗思□星在右手，□星在左手，□星在胸前。咒曰：
　　□星大煞，镇我心原。外辟五兵，内除五瘟。当我者迷，谋我者死。逆鬼凶神，於我何论。急急如律令。
　　将左手抚心，右手指天，思□星在右手，□星在左手，□星在头。咒曰：
　　阳明真炁，冠我朱阳。辟除万害，并及逆殃。盗贼凶人，虫蛇虎狼。谋我者死，害我者亡。赤口白舌，伏匿天罡。急急如律令。
　　将右手指背对心，左手指心。思□星在左手，□星在头上，□星在右手。咒曰：
　　明明真炁，至在天罡。镇在绛官，辟除非灾。何神敢住，何鬼敢来。千神万鬼，伏我天罡。急急如律令。
　　两手扶三台星，为华盖。存上台星官在左手中指，中台星官在右手中，下台星官在两膝下。咒曰：
　　吾头戴华盖，足履□罡。地网八极，天罗四张。北斗落死，阴邪灭殃。南斗上生，寿命延长。祈求如愿，所在吉昌。中外殃祸，动即尽亡。急急如律令。
　　造印式
　　法曰：凡造印，於甲子、庚申，面向东南，以辰巳二时，於浄密室中，先焚香，默祈求所事取神霄真炁吹入木中。然后，命工一时刻成，勿令断续刻。以清玉石或赤枣心，依法祭之。
　　祭印式
