<!-- { "loadSidebar": true } -->
　　凡祭雷，一年十二月内，须择六丙日，乃雷会之日。预前三日斋戒，严洁，着新浄衣，入靖，焚香启告祖师，奏申天省，备牒雷部官众、本属城隍、社令、坛靖土地，咸析证应。次伸启请上圣师真、雷霆将吏、雷师皓翁、雷公、电母、风伯、雨师神君、欻火大仙、苍牙猛吏、雷令天神、震威大神、雷车雷火神君、雷部判官、雷光使者、执幢童子、直印紫光童子、五方五雷神兵、当司神将、五雷使者、六甲将军、六丁符使、龙王部众、江河使者、行风布雨吐雾兴云雷神、城隍、社令、直日功曹、直坛土地等神，普赐降临。同时祭献，罗列供物。三奠酒，梼祝白意。伏乞降灵，护助行持。为国救民，祈祷雨旸。愿赐感应，丕阐玄风。祭毕，化钱。凡祭雷神，切须志诚。向后，凡有祈祷，无不感应也。
　　五雷诀
　　天雷诀，两手掐寅，五指俱藏於甲○。神雷诀，二指、三指弓，大指掐定子，四指、五指压定大指○。斗雷诀，大斗诀是也○。龙雷诀，二指、三指、四指弓，大指弓，掐定亥，五指掐定大指，藏甲○。水雷诀，二指弓，大指掐丑，三指、四指、五指押定大指○。妖雷诀，二、三、四指弓，大指掐定，并不见甲，是名社令雷也。
　　神霄摄召大法仪式
　　法曰：未摄召之前，先於九日前祭之，用参苓汤、清酒、浄果、腊茶。多烧本形符，祝於几日，摄召事云。烧钱马等，於摄召日。先於浄地立摄灵之膳，用青旛一首，长九尺，阔九寸。安摄召毕，同纸烧之。
　　总召功曹咒
　　神霄玉清王，今日勑下，降自九霄。命神召神，摄掌功曹。玉文敷告，依应天条。吾行真箓，逐我参调。急急如高上神霄玉清真王律令。
　　谨请神霄某道功曹主者，急赴坛所。
　　右法，掐辰文，先想真形，书符烧灰。念咒，巽炁，吹病人，入境自报。吞之百日，其应如响。
　　召天道功曹符
　　天道功曹，将光辅，百二十人。
　　咒曰：
　　九天之勑，大道祖君。造象昊境，三十二清。奉命随法，入上玄真。
　　右法，於香炉内，烧召祝之。用牒差功曹，请命天道，合降真灵，牒书斋意。再用符一道，同烧之。此功曹，上知天宫紫府秘禁、日月交蚀、星辰盈阙、风雨吉祥，掌管神府天道灾变。欲问召摄，皆得知之。
　　召地道功曹符
　　地道功曹，刘罡，－百二十人。
　　咒曰：
　　洞玄品品，垒垒化形。五阳彻应，十极幽冥。天符成象，地道达灵。
　　右法，於香炉内，烧召祝之。用牒差功曹，请命地道，牒书斋意。再用符一道，同烧之。此功曹，掌九垒水土、禾苗、虫蝗、水捞风害、冢穴、伏藏宝珍、古坛、泉窟。欲问召摄之事，皆得知之。
　　召人道功曹符
　　人道功曹，周正阳，百二十人。
　　咒曰：
　　六合成品，三一化生。共成周体，迭正元根。道力一降，万成一灵。
　　右法，於香炉内，烧召祝之。用牒功曹，请命人道，牒书斋意。再用符一道，同烧之。此功曹，管人间善恶、贫富、奸害、逆孝、生死、吉凶、寿禄、病患，常在人问。欲问召摄，皆得知之。
　　召仙道功曹符
　　仙道功曹，孟安， ―百二十人。
　　咒曰：
　　主宰职权，分别上仙。诸真判运，八极成荃。上天保摄，共得为先。
　　右法，於香炉内，烧召祝之。用牒差
　　功曹，请命仙道，牒书斋意。再用符
　　一道，同烧之。此功曹，掌天仙、神
　　仙、飞仙、鬼仙、真仙、洞府所居仙真
　　姓名数目。欲问摄召，皆得知之。
　　召神道功曹符
　　神道功曹，高呈德，百二十人。
　　咒曰：
　　上元八极，运化天光。三元五运，八极九祥。造化万变，结聚成章。
　　右法，於香炉内，烧召祝之。用牒差功曹，请命神道，牒书斋意。再用符一道，同烧之。此功曹，掌天地神祇、五岳鬼神、九州社令、天下城隍、一切正神姓名高下数目。欲问摄召，皆得知之。
　　召鬼道功曹符
　　鬼道功曹，郭大有，百二十人。
　　咒曰：
　　冥阴极类，阴结成真。果章九有，通发九形。一数成七，为达金真。
　　右法，於香炉内，烧召祝之。用牒差功曹，请命鬼道，牒书斋意。再用符一道，同烧之。此功曹，掌三界鬼妖精魅、六洞九宫邪魂名字数目、鬼营二十八治。欲问召摄，皆得知之。
　　召业还功曹符
　　业还功曹，张道一，一百二十人。
　　咒曰：
　　正化品格，周流十方。道德慈善，普济业行。真光符命，永得利昌。
　　右法，於香炉内，烧召祝之。用牒差功曹，请命业道，牒书斋意。再用符一道，同烧之。此功曹，掌真仙、士民、百姓功过善恶，正定业绿，宿契冤债，生死。欲问召摄，皆得知之。
　　召五道功曹符
　　五道功曹，李正光，一百二十人。
　　咒曰：
　　四生五道，十类有情。万化若所，一切成章。天光一摄，符命得昌。
　　右法，於香炉内，烧召祝之。用牒差功曹，请命五道，牒书斋意。再用符一道，同烧之。此功曹，能知五道四生孤魂滞魄。
　　总召功曹咒
　　玄曹玉文，立功之官。主治玉清，奏报三天。上帝有勑，速下神光。谨请某功曹主者，依律奉行。急急如高上神霄玉清真王律令
　　右法，掐辰文，取巽炁，召之。
　　斩邪功曹，一百二十人。
　　追捉功曹，一百二十人。
　　缚送功曹，一百二十人。
　　定名功曹，一百二十人。
　　喜玉历功曹，一百二十人。
　　已上功曹，并包巾，绯衣大袖，皂绿带。书符召之。每日直坛，勾兵马从，各有主职。或上章表，勘会仙籍，追捉邪祟，治病斩邪，皆可用之。
　　功曹引式
　　高上神霄玉清王府门下行司：
　　当司今为某事，今召治病功曹一百二十人，火急前去某处，救治某人所患，限几日，如何施行。谨勑治病功曹，奉九天扁鹊官吏，天医神仙。尚药童子，神应保玄。丹芝疗病，玉晶延年。百痾急除，万病莫干。传尸鬼债，邪尸伏连。忤注速灭，病者安然。神霄勑注，百脉得痊。急急如律令。
　　太岁　年　月　日　时，奉神霄律令差行。
　　具位　姓某　押。
　　又式
　　高上神霄玉清王府门下行司：
　　当司今为某事，今召斩邪功曹一百二十人，火急前去某处，救治某人所患，限几日，如何施行。
　　谨勑斩邪功曹，承奉九霄太一兵吏玉府神君。主煞使者，断邪将军，手仗神锋，诛斩不停。逢鬼寸斩，遇祟除踪。千千截首，万万剪形。天魔地怪，速化为尘。普告魑魅，不得违命。神刀一下，万鬼潜氓。急急如律令。
　　太岁　年　月　日时，奉神霄律令差行。
　　具位　　姓某押。
　　又式
　　高上神霄玉清王府门下行司：
　　当司今为某事，今召追捉功曹一百二十人，火急前去某处，救治某人所患，限几日，如何施行。
　　谨勑追捉功曹，承奉九清，追捉八方邪鬼。四冥功曹，上升天界，下入幽冥。邪鬼潜穴，急捉付身。山川河海，急速付身。不令走透，救护生身。急急如律令。
　　太岁　年　月　日时，奉神霄律令差行。
　　具位　　姓某押。
　　又式
　　高上神霄玉清王府门下行司：
　　当司今为某事，今召缚送功曹一百二十人，火急前去某处，救治某人所患，限几日，如何施行。
　　谨勑缚送功曹，承奉九真，上达神府。缚索龙巾，遣送神龙。长天广地，生追付神府。缚邪擒鬼，上达天狱。吊手执足，不得停苦。急急如律令。
　　太岁　年　月　日　时，奉神霄律令差行。
　　具位　　姓某　押。
　　结界行持斗罡
　　步斗行雷，天地相合。雷鼓将军，叱炁喷火。吞魔食鬼，手执铁索。泛泛恶鬼，空中自缚。不正家殇，钳入火镬。敢有小鬼，现形戏谴。犯吾斗罡，万邪头落。急急如律令。
　　追魂摄魄降灵符
　　咒曰：
　　九九成数，造化先天。五行运转，一切有生。大道所养，万物俱全。急急如高上神霄玉清真王律令。
　　右法，书此符於摄召旛上。用白旛，长三尺三寸，一边书亡人姓名。次，法师执魂婶，香炉内，烧返魂摄魄降灵符一道。其旛渐重，至亡位供养处，即见现形矣。
　　催现咒
　　追魂摄魄，速降灵婶。北斗精盖，玄武开关。朱雀守卫，青龙化转。白虎见状，万神安全。灵仪一到，速现目前。急急如高上神霄玉清真王律令。
　　右法，掐辰文，取巽炁，吹笔。用前法未现，当念此咒催之，即立现形也。
　　神霄拔度幽魂符劫笔咒
　　玉清有命，普拔幽魂。天光一照，罪源荡清。急急如高上神霄玉清真王律令勑。
　　散形
　　元始符命总炁上元 普告三界历关诸天 风泽洞虚万炁齐仙 元洞玉历死魂受生 九泉幽爽斩绝地根 回骸起死时刻升迂 三官九署落减恶根 拔出地户九祖升仙
　　聚形
　　咒曰：
　　玉清符命，普拔幽魂。天光一照，罪业消冰。急急如高上神霄玉清真王律令。
　　又符
　　勑符咒
　　幽魂多悲，苦当思神。霄君玉清，真金符焕。赫破泉扃，释汝解幽。闭拔度出，沉沦上升。刀利天炼，化登丹庭。急急如高上神霄玉清真王天尊律令。
　　神霄破地狱符勑笔咒
　　玉清天尊，告下玉清。元始勑命，火急奉行。九幽冥府，酆都大神。名山考校，水府职庭。十方合属，一切有形。亡魂罪犯，天命赦行。急急奉高上神霄玉清真王天尊律令。
　　右法，掐辰文，取炁黑，吹笔书。
　　散形
　　九泉寒夜期却沦涂 幽阴寒壑急睹光辉 照破九垒何敢不随 禀遵帝令金刚折摧 风雷消散火医化池 瞑冷温和普掠无施 火车息焰镬汤罢吹 铜柱摧毁屠割停摧 元始有勑符到速追 魂离酆岱魄出铁围 有罪无罪急赦无违三界侍卫万神敬依
　　劝符呎
　　神霄玉清，照破幽肩。寒泉苦爽，重泉咸倾。酆都神王，符召皆停。狱主卒吏，宣奉天灵。真经道化，摧毁地关。灵光宣告，游精易形。灵光一照，神霄摄魂。承天光下，普度幽灵。玉清宸命，摧破不停。开扃大将，奉命太皇。开明速形，万鬼出形。北帝真光，照彻幽冥。幽魂幽魂，齐得光明。玉清符诰，勑下三官。九府四司，五岳九幽。六洞十宫，泉曲之府。酆都主者，准今符命。普释亡魂，出离地狱。急急如律令。
　　总勑二符咒
　　神霄符命，勑下九幽。诸天卒吏，符到奉行。一切罪魂，赦之生天。急急如高上神霄玉清真王天尊律令。
　　右二符，上帝诀勑。先取神霄炁吹之，勑咒。并同天门炁，吹之。
