<!-- { "loadSidebar": true } -->
　　右符，如法师神弱，当朱书黄纸上，盛以绛纱袋，戴之，佩以凤罗，慎勿
　　秽触。掐辰文，取巽炁，吹之。或丹书青上，绛袋盛之，或吞亦得。
　　又符散形
　　神霄玉清大帝勑 神霄三十六天大帝勑 急差天丁八百万 鬼邪山魈五酉噢尸精送上天狱永不回 急急如高上神霄王勑
　　聚形
　　咒曰：
　　癸宿真晶，金炁焕明。摄伏邪恶，永向天真。急急如高上神霄玉清真王律令。
　　右法，掐辰文，取巽炁，面东南，朱书。镇伏尸、古怪、井灶、坛物、自动釜呜、井溢、引弄鸡犬。用栢木板，八寸方，长七寸，背书总监二将军。於本家八方钉之，更用砖一片，上书符，埋在中庭。又用黄纸书追捉功曹符，於土坑中烧之。下符时，坑令深七寸。常黄缯挂堂中，则镇一切凶魔也。
　　保胎宜男符
　　凡妇人诸产厄，及胎炁不稳，保之，吞宜男符也。入月吞之，去邪，使子母皆全，保胎。童子佩，去惊吊之疾，长大异养。
　　咒曰：
　　六甲六符，从卿将吏。保胎童命，尸邪亡坠。旎檀使者，收魔护卫。男算天禄，女寿青简。符到奉行，百鬼潜避。急急如高上神霄玉清真王律令。
　　保胎吞符
　　咒曰：
　　大罗灵官，真炁合形。复化生炁，永保长生。急急如高上神霄玉清真王律令。
　　断儿注咒
　　赫居燕卢，混漠灵真。太素云芽，三景披分。九天太一，守护胎门？胎神八史，二十四真。炁户开彻，神烟兴云。邪害小鬼，速诣北尊。东极送名，大居捕形。太一把斧，斩伐万精。敢有干者，北斗驿程。保真长生，保命无倾。急急如九天太一真君律令。
　　右法，掐辰文，取巽炁，吹之。其符，当入月服之，并申奏神霄九天降生司，必解此厄也。
　　救产难符
　　咒日：
　　南昌黄华，玉眸炼身。十月满足，骨格已成。好生使者，韩君丈人。司马司箓，卫房圣母。九天持符，监真度生。符下五脏，急离母身。急急如高上神霄玉清真王律令。
　　卫房玉女，监生大神。保守生籍，子母分形，急急如律令。
　　右符，掐辰文，取巽炁，书之。用顺流水送下，大治产难。
　　度厄消灾符
　　咒曰：
　　南极长生，解厄化生。一云太一化生。三台伏笔，万善咸臻。急急如高上神霄玉清真王律令。
　　右法，先念咒三遍，取炁三口，吹笔，书之。再咒三遍，三口吹符上。令烧灰，倒流水下。掐辰诀，取巽炁。若遇官灾、口舌、刀兵、虎狼、恶人咒诅、大灾、水火劫运，悉皆朱书，祈祷吞带，其厄立退。服了，念消灾解厄天尊三百声，立解也。
　　度厄咒
　　吾奉天勑，玉京赐力。天丁乘卫，八史佐力。日月五星，神光赫奕。二十八宿，五岳四渎，看吾喘息。上有华盖，下有天乙。左导风伯，右从雨师。凶妖小鬼，口舌水火。恶人盗贼，斩口截舌。面赤目黑，死亡之时，到汝之刻。急急如玉清消魔王律令。
　　右法，如水火、刀兵、刑狱之厄，命值灾星，面东念太一长生保命消灾天尊、神霄玉清真王圣号，各一百声，佩符念咒，存四直在身，一切厄难，皆不得近。
　　去官灾口舌法
　　凡有此灾，上下不和，并有灾厄，当入靖治，焚香启白所事之因。先念存斗咒：
　　吾奉真王勑，与五斗俱行，千万凶殃，莫敢当吾前后。前开后闭，万鬼不敌。急急如律令。
　　伏斗咒
　　我生斗罡，起斗行罡。三台在前，辟除不祥。天一在后，辟除邪兵。日在吾左，阳明耀耀。月在吾右，变景阴精。华盖覆头，足履七星。二十八宿四张，为吾城郭，方圆三十里，周匝下营排阵。境界千邪万害、恶鬼凶神，伏吾魁罡之下，无动无作。急急如高上神霄玉清真王律令。
　　伏灾斗
　　变灾咒
　　吾是天尊真王三天师君弟子，昔受太上神方杀鬼之文。夜行游尸，七恶妖魂。九丑鬼贼，万魔成群。赫奕图兵，巨兽罗千。挥割万妖，当我即残。龙降七烛，逐邪无奸。玉帝神师，挥剑斩凶。灭摧万魔，恶人盗贼。官事口舌，游师禁戒。厌倒咒诅，三天正法。斩杀恶人，柳锁白刃。凶灾摧落离身，破散消灭。欲起恶意，向吾之者，流铃拔舌，北斗截头。书不成字，语不成章。急急如高上神霄玉清真王律令。
　　右法，有凶灾恶人谋害，被人厌倒种种灾事，家门不和。先掐辰文，取斗，炁吹两肩，念斗咒三次，三吹，藏身斗中。师立中央，存五斗，皆有光芒射人。次念伏斗咒了，默祷所事，念变灾咒。直出，不得反顾，大验。出斗时，闭炁而出，其灾自灭也。
　　去伏连符
　　咒曰：
　　雷公电母，掷火流金。霹雳尸怪，断鬼除凶。投水自镒，尸冤炁传。神霄一勑，令汝生天。不听吾命，斩汝罪愆。急急如高上神霄玉清真王律令。
　　右法，掐辰文，取巽炁，吹之。如有投水伏连，冤枉相替，朱书板上，埋之。人有病，吞服可解。
　　断注符
　　咒日：
　　勑咤咤咤，吽吽啼吼。注射迁鬼，传尸劳魂。八万天丁，九百正申，吏兵三千。收邪断注，送往北天。剪断鬼踪，后截尸冤。人民安乐，上升九天。急急如高上神霄玉清真王律令。
　　右法，掐辰文，取巽炁。凡世人被尸劳鬼注，伏连世代，以致灭族者，朱书黄上，背书鬼名，左裂丁钉之。三时同黑纸，鬼辟人去，梦中报知，可断后根。吞之三道。
　　又咒曰：
　　天狱灵官，司命促生。真炁到处，破狱生天。急急如高上神霄玉清真王律令。
　　凡治家亲为祟，不得受生，念咒书之，并功德牒同烧三道。又三道，於本命上供养。念咒盖形，於本命上卧，其虫自出。三更后服，少顷，再服前符一道。二符并烧服，其虫立出。
　　厌游尸破射符
　　咒曰：
　　天有五星，地有九梁。五行运动，出阴入阳。飞尸鬼注，邪注灭亡。山坛游尸，破射伏梁。先斩尸祖，后断鬼王。汝若不去，送向魁罡。急急如高上神霄玉清真王律令。
　　右法，掐辰文，取巽炁，朱书黄纸上。如人卒中飞尸，不省人事，或厌南川射猎之人，以桃枝汤吞下，立安。仍以前汤一斗，洒之为妙。
　　除怪符
　　咒曰：
　　玉清天皇，斩杀天精。上清地皇，斩却地妖。太清人皇，辟除不祥。七代酉角，送去天丁。元皇稽首，鬼帝减形。千妖万怪，不得留停。急急如神霄玉清灭魔王律令。
　　右法，掐辰文，取巽炁。凡引弄鸡犬、敲门打户、失财虚耗、六畜自食，一切怪异。中庭，以方砖埋之八方，其灾怪自除矣。
　　断咒诅口舌符
　　咒曰：青帝灵灵，应化随方。横断灾厄，以逐狂风。急急如高上神霄玉清真王律令。
　　又咒曰：
　　天喉北斗，气舌南辰。能斩人冤，能断人憎。非非是是，说我姓名。青龙孟章，饮汝身血。白虎监兵，咬汝喉咙。赤齿大刀，臼舌天人。今日上告，收汝奸身。急急如高上神霄消魔王律令。
　　右法，掐辰文，取巽炁，於正旦端午，书桐木上，钉门堂中。若口舌咒诅，朱书黄纸上，吞带，念消灾解厄天尊圣号三百声。
　　通目符散形
　　元始天尊 太上道君 太上老君 束西南北上下悬照 上合炁为天 下合浊炁为地 太离天尊追摄鬼魂 日月通灵尽见鬼神 布金桥 引鬼魂 天帝勑天神妖邪尽现形 地祇勑地神精邪尽皆通 天轰地摄 天勑鬼 地勑鬼 人煞鬼 天罡太一胜光小吉传送从魁河魁登明神后大吉功曹太克
　　聚形
　　咒曰：
　　玉清上帝，洞视天尊。真光徘徊，混合目睛。急急如玉帝勑。
　　再咒：
　　清玲元君，神通万里。彻见鬼神，洞晓邪源。符水拭目，众神齐临。急急如玉帝勑。
　　次念通目咒
　　天目大神，地目神君。百眼魔王，洞观天尊。照彻八极，上见三清。八十一垒，深见微尘。鬼神吏兵，见在吾形。急急如神霄玉清真王勑。
　　右法，三九夜，人静，以束井水调，念咒，掐辰文，取炁七口入水中，浄耳、目、面，余水饮之。百日彻视鬼神也。
　　变狱符
　　咒曰：
　　东方风雷，南方火狱。西方裂形，北方冥水。中央普掠，囚勘鬼神。牛头掾吏，罪鬼天丁。神府一勑，万变天神。八方大狱，炁到成形。急急如高上神霄天狱天王律令。
　　再咒：
　　六首山翕，生存幽谷。朝泛庚申，暮还
　　甲乙。晚积丙丁，大海四目。三十六
　　将，速建水火狱。急急如高上神霄玉清真王律令。
　　右法，临坛遣邪囚鬼，书画四方，圈
　　放符中。念法，任意作用。牢头印
　　符，烧灰吹。变狱用之也。
　　召天丁符
　　咒曰：
　　神霄勑命，径往九天。所召天丁，速至坛前。符命一下，无辄稽延。急急如高上神霄玉清真王律令。
　　右法，掐辰文，取巽炁，书召之。
　　召六丁玉女符
　　咒曰：
　　神霄勑命，径往九天。所召玉女，速至坛前。符命一下，无辄稽延。急急如神霄玉清真王律令。
　　召真致神符
　　咒曰：
　　神霄勑命，径往九天。所统兵马，万万千千。符命到处，急发令行。急急如神霄玉清真王伶。
　　右法，掐辰文，取巽炁，书召之。
　　召泰山兵马符
　　咒曰：
　　五方主宰，来到泰山。甲吏一万，速降玉司。承受命令，火急遵行。急急如高上神霄玉清真王律令。
　　勑符咒
　　青华帝勑，径赴东峰。蒿里老卒，符到交兵。急急如高上神霄玉清真王律令。
　　右法，掐辰文，取巽炁，符以朱书，用板长一尺二寸，阔三寸四分。凡关借泰山兵马，牒其所司，令卫护。坛靖及醮筵，或借兵马状，同烧之。
　　召五岳掾吏符
　　咒曰：
　　玉清勑命，下降遵承。掾吏兵卒，火急奉行。急急如高上神霄玉清真王律令。
　　右法，当用写牒，关掾吏摄召亡魂。牒内再用符一道，同烧之。
　　召里社符
　　咒曰：
　　奉命玉清，统领土兵。里社神界，随吾令行。天符一给，九合一成。急急如高上神霄玉清真王律令。
　　右法，写事由作牒。摄召亡魂，用符一道，於内召之。如冶祟时，当可用后咒。咒曰：
　　东华勑命，速召正神。里社庙貌，咸遵令行。符到急至，无辄违时。急急如高上神霄玉清真王律令。
　　右符咒，召里社正神，遣祟，并捉山魈等祟。
　　召神霄兵马符
　　咒曰：
　　神霄勑命，径御九天。所统兵马，万万千千。符命到处，急速令行。急急如高上神霄玉清真王律令。
　　右法，掐辰文，取巽炁，书之。或行坛召令卫护，朱书黄纸上，烧召。
　　召神霄功曹主者符
　　咒曰：
　　玄曹玉文，立功之官。主治玉清，奏报三天。上帝有勑，速下神光。谨请某将，依律奉行。急急如高上神霄玉清真王律令。
