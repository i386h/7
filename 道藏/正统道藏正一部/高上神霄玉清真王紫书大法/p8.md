<!-- { "loadSidebar": true } -->
　　帝君勑命，扶教真人。佐天游奕，斩祟除精。临罡挂斗，披甲执丁。敢有犯者，北斗齐临。今呼四圣，各变真形。披头仗剑，同□五丁。闻请龙虎同行，黑云济济，将带吏兵。与枷与栲，与折与擒。急急如律令勑摄。
　　右法，西北炁，大煞文，吹坛上。用之，可擒龙怪。雷神，斩首沥血将军，自明。北炁，子文。神将三目，赤鬼面，披发，皂衣。
　　中天青斗五雷五瘟将
　　九天雨雷神将，温琦。丑文。都天大力六甲将，温澄。离文。八方大元帅火雷神将，温涤。卯文。九天司命六丁水雷神将，温和。辰文。九天大圣天罡霹雳将，温济。子文。用之捉祟，疾如风雷。神将青衣金甲，吊。
　　王侍宸遇北斗下降日，作法焚香，召斗口捉祟诸大神将。不用念咒，但掐诀，取罡炁，吹病人身上。呼召斗口将吏，郭福、赵文卿、郭元明、郭元道。斗口护身将，徐亨掷。斗将，张节。飞斗将，刘仲。斗头力士，王安在。大洞神将，吕微。
　　已上诸将，诽抹额，花锦绣袍，抹绿靴，手持越斧，或执枪戟弓箭。
　　大威德将，成大灵。五头十臂。手执剑、印、弓箭、大斧、戟。手擎日月、帝锺、铁脊、火轮。部从吏兵，土万余众，统领雷部一切圣众。
　　法师如出入行持，存想大威德部下吏兵围绕法师。如遇凶敌猛烈邪神，默念大威德将成大灵。左手大煞诀，右手斗印，望西北方取炁，喝：神将驱遣前去。或行公牒，往人家供养。用茶果、金钱一束，大马三疋，中堂烧化，速有报应。
　　南方赤帝猛烈将吏，胡擎、刘昱。
　　午文，南炁。二将并着绯衣，手执扁刀，着靴。
　　天罡河魁枷鬼神将，孙元广。中天斗狱折鬼神将，温永清。神霄雷部搜鬼神捉邪祟妖精大将，张子文、孙彦开、孙彦达、武仲彬、程元恩、傅与能、傅仲祥、吴仲立、昊仲明、泰留儿。
　　已上，朱诱衣，金甲，各执扁刀，听候差使。
　　赤猪黑犬使者，东方彦、王子才。降伏六天大冤魔将军，刘忠惠。
　　已上十将，在本司听候差使，或捉邪祟，行公丈差使。频祭即灵。素果、荼酒供养。后三将军，专治五岳山魈、五通、半天飞空游奕不正邪鬼。又治古墓传症、非疰、色痨、气痨。并药行遣立坛行法将，更有天医等神，天医真官，孙思邈。天医功曹，华陀、杨彬。天医尚药功曹，杨德。心神，崔宣。炁神刘迪。
　　右件，诸天医功曹等，亦用照法召之，人皆可见。功曹下药，如不退，建天斗狱或火狱治之。
　　太上八毒杀鬼赤杖丸
　　鬼箭用翎羽石莒蒲洗浄皂角刺倒悬者鬼臼各一两代赭石碾雄黄研朱砂研雌黄各一分。
　　右件，为细末，用酒糊为圆，如梧子大。念咒曰：
　　登明河魁，从魁传送。小吉胜先，太一天罡。太充功曹，大吉神后。
　　咒之三遍，再用天蓬睨一七遍，吹在药内，志诚修合。再召十二月将，掐大煞文，吹在丹上。都圆了，放在浄室中。如人要请丹，问他人何病了。若是邪祟在房作其影象，及有秽恶臭气冲人，及有瘟疫邪炁在房之内，将一丸丹在香炉内烧。辟邪毒之炁，消散病患法，用如后。
　　心病用药一丸，细嚼，用人参汤吞下。
　　心病咒曰：午文。
　　荧惑火星君，勑我还心归炁。急急如律令。
　　肝病用药一丸，细嚼，用人参汤吞下。
　　肝病咒曰：卯文。
　　岁德木星君，勑我还肝归炁。急急如律令。
　　脾病用药一丸，细嚼，用人参汤吞下。
　　脾病咒曰：大煞文。
　　土德镇星君，勑我还脾归炁。急急如律令。
　　肺病用药一丸，细嚼，用人参汤吞下。
　　肺病咒曰：酉文。
　　太白金宿君，勑我还肺归炁。急急如律令。
　　肾病用药一丸，细嚼，用人参汤吞下。
　　肾病咒曰：子文。
　　水德辰星君，勑我还肾归炁。急急如律令。
　　已上神咒，逐脏腑看病用之。如有颠邪鬼祟，用后咒之。
　　北斗七神，月将加临。二十八宿，收捉通名。急急如律令
　　右法，咒之一遍，左手结斗印，面北取炁，吹之丹上。再用子午斗，飞入药中，用之如前。
　　太上灵宝真人熏邪治病神烟法
　　鬼箭鬼臼地龙茯神白茯苓乳香雄黄各半两艾三两。
　　已上，半两，是大料用之；小料，各
　　一钱。捣罗为末，用艾和药。若用
　　时，将一些神艾，在香炉上烧烟，要
　　在穴，□痛自然瘥。或遇喘疾咳嗽，
　　口吸烟三四度，立愈。耳聋，烟熏耳中，则痊。每服一小贴，口内含烟，使百病皆安妥也。
　　五雷急捉报应符
　　师左手雷局，右手执笔，面巽，神霄炁，呎笔书之。咒曰：翼星之精，上天雷霆。雷公真宅，速降阳晶。灌吾神笔，煞逆保生。急急如神霄五雷律令。
　　又咒曰
　　急召三界急捉将阎青。
　　再咒曰：
　　朗灵朗灵，急速现形。急召五雷雨师大将辛汉。臣自神霄下降，摄鬼灭精。 急急如律令摄。
　　法曰：此咒，想空中有神，绿袍幞头。手执铁笔，上有真火。眼迸电光，面青色，银牙。吸东南炁，吹之。以金钱焚於病人床前。至夜，自有报应也。神霄诸符
　　此符，召井鳌之神，破去。
　　此符，召狐狸之精，传食度炁，不知人事，依斗步法。
　　此符，摄十二正神，用闭破使。
　　此符，断木竹精，立去。
　　此符，断小儿惊风，吞带皆可用。
　　此符，断猜犬猫鼠精，立去。
　　此符，断蛟龙水精用。
　　此符，斩石精石怪用。
　　此符，断古冢百怪急用。
　　此符，行牒并差兵用。
　　此符，断瘟疫、鬼王事。
　　此符，断百怪精魅。
　　此符，召龙用。
　　此符，断百怪用。熏邪真符
　　开至破　 □至□　 神功受命普扫不祥
　　右符，如常式，熏用。
　　保奏传度式
　　凡传度神霄大法，合依式奏申诸天，关牒九地，修设醮筵，延降帝师，证明监度用。奏申如后：
　　三天帝师。昊天玉帝。紫微北极大帝。神霄三师。
　　已上并奏。
　　九天采访使。北斗。南斗。三官。五师。降圣司。东岳。四岳。水府。酆都。
　　已上并申。
　　九州社令。天下都城隍。本属城隍。四海龙王。四渎。地府都司主者。建坛所。当处土地。本司将兵。
　　已上并牒。请兵，当具奏帝师，置坛，求报应讫，祭犒收补。
　　醮筵法信
　　金钱六十束。龙车九座。凤辇三座。画马十二疋。云鹤六十乘。云马五百疋。
　　奏状纸一百幅。申状纸三百幅。青丝一两代发。银朱一两。青词纸。朱砂一两。
　　传度衣一袭。镇坛钱十二贯。紫绫一疋。命素一疋。随弟子年命染色。案巾一丈二尺。五方彩缯五疋。黄绢三疋。禄米一石二斗。银环二双。沉笺降真香。金雁玉鱼，金雁，以金一两为之。玉鱼，以银一两为之。
　　已上，并依式为之。得其人缺乏者，随力为之，不可灭裂遗缺。开印造券，并依法度，不得以人情势力，相传非人，壤吾教法。於传度醮坛中，令供养嗣法一门祖先，求於度师门下，依式升度。然后升坛，次第传度。
　　嗣法合备靖治物件下项
　　二仪交泰冠。青道衣。白简。皂云头履。印匣紫袱。笔墨砚。印斗。六丁六甲日笔剑。朱砂池。黄布拜坛。法书。箓匣。
　　靖治圣位
　　传度醮筵圣位
　　三清三帝后土。
　　九灵太妙白玉龟台玉光金真梵炁祖母元君。
　　祖师，高上神霄玉清真王长生保命天尊。
　　宗师，高上神霄玉清王青华救苦太一定福天尊。
　　真师，九天益算司命好生可韩君丈人保福天尊。
　　灵师，应元定籍真君注命天尊。
　　玄师，保命化生真君保命天尊。
　　圣师，节度总监真君保生度化天尊。
　　宝师，元华保生真君储祥天尊。
　　天师，掌法主籍真君和豫天尊。
　　神师，掌令降命真君吉集天尊。
　　九天采访使应元保运真君。上帝侧设一案。
　　天中左右四相。　天枢左右四相。
　　五老上帝。　　　三十二天帝君。
　　九天天帝。　　　五方帝君。
　　日宫月府帝君。　上清九曜星君。
　　南斗六司星君。　北斗七元星君。
　　三台华盖星君。　二十八宿星君。
　　天地水三官帝君。北极四圣真君。
　　玄中大法师。　　三天大法师。
　　上古三帅真君。　三元九府真君。
　　上清天柜院使主宰。
　　上清五雷院使真宰。
　　神霄玉清王府左右仆射侍中。
　　神霄雷文部二十一员大将军。
　　神霄玉清王府总监统兵大将军。
　　神霄天雷阵霹雳摧魔部大将军。
　　神霄天雷部捉邪部灵官将吏。
　　神霄玉清真王保仙秘箓中，符使将军、金童、灵官、玉女、功曹、吏兵。
　　天曹司命司禄消灾散祸君。
　　天曹掌仙掌籍君。　天曹一切真宰。
　　五岳五帝真君。　　五岳五天圣帝。
　　水府扶桑大帝。　　四海龙王。
　　四渎源王九江水帝。水府一切圣众。
　　名山洞府得道真仙。中界一切圣众。
　　北阴酆都大帝。　　地府十官真君。
　　地府诸司圣众。　　天下都城隍主者。
　　某属城隍主者。　　法箓中仙官将吏。
　　监坛、监察、监醮、监斋、直事灵官。直坛土地正神。
　　已上圣位，临时更看醮筵。若干分位，增减用。
　　高上神霄玉清真王紫书大法卷之四竟
　　高上神霄玉清真王紫书大法卷之五
　　炼真证仙品
　　韩君丈人告学仙之士曰：真王受命，抚御中区。玉帝降灵，齐兴道化。开七阶之秘箓，列三品之禁经。威镇万天，功超群品。受传之法，各有修炼之功，未易殚举。夫高上神霄秘箓者，实元始之妙蕴，为众圣之指归。昔在开皇，授自东储之府。建于历劫，不传下士之人。严紫玉以为缄，秘青琳之上馆。大以保制天地，微以摄召神灵。一切真司，悉遵妙范。惟天启於昌运，当世遇於高真。悯恻苍生沉迷异习，乃发高天之秘密，用恢大教之渊源。随念有缘，度人无量。既仰膺於宝训，宜力慕於清修。由神霄元一之阶，度绿罗大千之境。往修厥志，毋怠初心。信受奉行，克遵灵感。况乎三官秉笔，五帝执符，司善恶以无差，纪功过而不失。敢有违戾，大宪不原。普告无穷，各宜懋勉。参授神霄保仙秘箓，七阶治职法位于后。
　　未曾参受太上九品经箓之人，谓之白简，当称神霄初真弟子。
　　如已参受太上七元长生童子箓者，当称神霄太平辅化弟子。
　　北帝伏魔洞渊升真箓者，当称高上神霄太平辅化弟子。
　　正一盟威三五都功箓者，当称高上神霄太平辅化法箓典者。
