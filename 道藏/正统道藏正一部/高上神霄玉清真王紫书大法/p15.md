<!-- { "loadSidebar": true } -->
　　左领军将军，王佐，一百二十人。
　　右领军将军，冯雄，一百二十人。
　　召咒
　　神霄玉勑，出身上清。飞雷迅电，龙虎前奔。左右领军，急速降临。搜精断怪，斩邪除踪。急急如高上神霄玉清真王律令。
　　右法，掐中指上节为诀，取巽炁，存此二符将，并皂衣，统领雷部神吏。斩邪怪用之。
　　左车使者，留炎，一百二十人。
　　右车使者，王可久，一千人。
　　召咒
　　神霄御阙，掌部天龙。真王勅命，火急前冲。左有雷阵，右有电君。左车使者，右车天丁。一召无违，千里赴程。剪妖除鬼，打考分明。急急如高上神霄玉清真王律令。
　　右法，掐辰文，取巽炁，存神皂衣，驾雷车，性猛烈，打考鬼神用之。
　　神霄掷火大将军，陈用真，一百二十人。
　　流金火铃大将军，周达，一百二十人。
　　召咒南昌火府，神霄之天。丈人令旨，急下九天。玉京力士，掷火将军。流金叱魔，交焕不冲。魔鬼为灰，火铃将军。
　　天红地赤，万里离明。神霄一勑，鬼无逃形。急急如高上神霄玉清真王律令。
　　右法，掐午文，取南炁。烧剪妖怪，尽为灰尘，能浄天狱。
　　掷光童子，兰英，一百二十人。
　　电光玉女□□，一百二十人。
　　召咒
　　太一十精，白旗招摇。百邪拱手，六天无妖。龙宫水池，斩杀天妖。神府历勑，下告天曹。掷光童子，焰遍治滔，丧邪双目。电光玉女，普用焚烧。八方邪怪，入骨皆燋。急急如高上神霄玉清真王律令。
　　右法，掐巽上，取黑火炁，吹遍天地火。掐邪目，罩坛心。拾邪目，乃中指掐手心为诀。
　　散云历黑使者，轰洞灵，一百二十人。
　　咒曰：
　　青帝保身，黑帝虎晶。阳水炁腾，号云逞雾。雷火交驰，霜天远速。左转天昏，右罩地闭。凝结一身，万神离位。急急如高上神霄玉清真王律令。
　　右法，掐辰文、邪目，巽上取黑火炁，以苍黑书，带、烧。想黑雾罩之，万邪不见形影。凶恶之神，尽皆灭绝。貌若直符，皂衣，黄巾，执斧。
　　邀后扑杀将军，马升，一百二十人。
　　召咒
　　玉清仙律，神霄勑命。召者立至，不得延停。扑杀将军，扑邪碎形。倒提摧拉，杀邪推形。凶妖荡尽，大道安宁。急急如高上神霄玉清真王律令。
　　右法，掐辰文，取巽炁。治凶邪恶鬼。存将金甲，大眼，如将军状。左手叉腰，右手索缚一祟。
　　倒提摧拉使者，庄思文，一百二十人。
　　召咒
　　洞渊神霄，号令四维。兵排百万，不祥须追。摧拉使者，不得延迟。急急如高上神霄玉清真王律令。
　　右法，掐辰文，取巽炁。其符，可同致雨符烧之，祈梼雨泽，立降。亦能伏猛恶精怪。其将，貌若直符，青巾，黑衣，左手执刀，垂下右手握拳。
　　追风布云虎吏，马天佐，一千人。
　　召咒
　　苍梧风神，太上勑去。九天云营，神霄勑送。大风猛起，疾如骤雨。催风令下，追风迅复。布云叆叆，乾坤黑黑。急急如高上神霄玉清真王律令。
　　右法，掐卯，辰文，取巽炁，书之。乃行司役神，布云追风。
　　缚魂监送使者，丁谨，一千人。
　　召咒
　　紫府玉阙，金光神府。御苑真王，降威九天。搜精剪鬼，猛虎为先。玉科治罪，速入西田。缚魂使者，监鬼吾前。送沉海内，勿违命言。急急如高上神霄玉清真王律令。
　　右法，掐辰文，取巽炁，书符。治邪精鬼祟。其将，黄巾，绯衣，索缚一鬼，左手把其鬼头，右手提索。
　　龙队监催使者，谢大明，一千人。
　　召咒
　　洞渊神霄，号令四维。兵排十万，不祥须追。监催使者，不得延迟。急急如高上神霄玉清真王律令。
　　右法，掐巳文，取巽炁，吹。催神勾将，四维遣魂，烧祟勘录精邪。其将，青巾，黄衣，手把龙幢。
　　典录考禁使者，龚固，一千人。
　　咒曰：
　　九垒土皇，洞神天尊。神霄大帝，旸谷神君。一摄千里，再勑九围。速召司禁，典录五雷。考禁使者，细勘精推。不遵元命，斩戮为泥。借人尸体，付来言非。若敢违命，收送天机。急急如高上神霄玉清真王律令。右法，掐卯，辰文，取巽炁，吹之。斩邪迷魂，烧东方邪怪。用之吹体，勘录精邪。其将，绯抹额，绯衣，两手把簿籍。
　　□黑大将军，钱雄飞，一百二十人。
　　咒曰：
　　神霄天庭，内外神狱。龙圈啖毒，斩妖鬼哭。散云历黑，遍彻幽府。号黑将军，使者疾送。一到吾坛，火令急速。急急如高上神霄玉清真王律令。
　　右法，掐辰文，取巽炁，墨书青纸上，烧之。病人见，天昏地暗，不分神鬼昼夜。然后，勘鬼神用之。其将，如将军状，金甲，朱衣，手执火输。
　　迷魂昏遁使者，庞安和，一百二十人。
　　火车腥烟使者，向敌，一百二十人。
　　召咒
　　韩司勑下，降付洞渊。雷公电母，迅风三天。霹雳邪恶，鬼迷魂在。坛前凶妖，如失室潜。鬼遁重泉，火车衮天，车腥烟变。山川使者，须听命追，慎勿迟延。急急如高上神霄玉清真王律令。
　　右法，掐辰文，取巽炁，吹。斩邪迷鬼，烧祟烈怪用之。迷昏使者，青包巾，皂衣，手执刀。火车使者，青包巾，黄衣，左手执火炬，右手握拳。
　　杀伐大将军，混康，一百二十人。
　　咒曰：
　　玉清真令，神霄秘文。代天行化，助国救民。诛邪伐鬼，灭怪斩龙。煞伐将军，飞刃奔倾。捉邪刀斧，斫脑分形。吞精取髓，骨化为尘。急急如高上神霄玉清真王律令。
　　右法，掐辰文，取巽炁，吹之。存其将，金甲，身长百丈，大面，大眼，面青紫色，手执幢，乘黑云。凡用时，祝之曰：速急前往某家，收捉三界之内、四维上下邪精，押赴雷府，依律治罪。急急如上帝律令。
　　奔云催风使者，霍泽，一千人。
　　咒曰：苍梧风神，太上勑去。九天云营，神霄劲送。大风猛起，疾如骤雨。催风令下，追风迅复。布云叆叆，乾坤黑黑。急急如高上神霄玉清真王律令。
　　右法，掐辰文，取巽炁。此将主行司，役神布云追风用之。其将，皂衣，金甲，青结巾，面赤色，左手持刀於跨下，右手指前行之。
　　迸火焚炎使者人。耿中庸，一百二十人。
　　火猪黑犬使者，贾公谨，一百二十人。
　　召咒
　　霹雳伐凶恶，斩鬼煞怪神。迸火焚妖邪，炎炎达上清。使者飞真火，烧鬼化成尘。火猪啖山鬼，黑犬吞魔精。分骨成血汁，微藏不留停。食尽六洞鬼，又餐八方神。邪闻为营血，鬼见光灭形。一召奔来至，与吾却邪神。急急如高上神霄玉清真王律令。
　　右法，掐辰文，取巽炁，书之。能啖鬼吞神烧邪，减六天妖魔。迸火使者，黄结巾，黄衣，左手提刀，右手握拳於胸前，回顾。长十丈，乘火云，四边皆迸出火光。火猪使者红包巾，绯衣，两手各牵黑犬。并褚捉祟搜龙。勿妄用之。
　　四望使者，乔松，一千人。
　　听察使者，纪宗彝，一千人。
　　召咒
　　高上玉帝，神霄密文。四望使者，听察天丁。号令布天，搜龙将军。潜伏小鬼，搜龙现形。奸害魍魉，听察邪凶。如有此者，搜付人身。急急如高上神霄玉清真王律令。
　　右法，掐辰文，取巽炁，书。察邪搜鬼用之。四望使者，青包巾，黄衣，左手握拳，右手把旗，卷之。听察使者，黄包巾，绯衣，双手持捧。
　　发听察使者符咒
　　高上神霄，听察使者。闻今呼召，火急降临。察人善恶，审听邪精。急急如高上神霄玉清真王律令。
　　搜龙使者，沃发，一云陈宁。一千人。
　　召咒
　　扶桑大帝君，真炁急降临。书符下九天，霹雳兴雷电，天丁降缚龙。急急如高上神霄玉清真王律令。
　　右法，掐辰文，取巽炁，书之。可祈雨用之。当同致雨符一处烧之，其效不可述也。其将，青包巾，绯衣，乘龙。
　　典籍功曹，胥儒，一百二十人。
　　覆勘功曹，柴仙，一百二十人。
　　记名书过功曹，管中立，一百二十人。
　　召咒
　　南宫丈人，救护生魂。神霄天帝，太一慈尊。书名记过，覆勘奸凶。典籍定历，上奏三清。有功言来，有过急呈。若命有违，覆勘书名。急急如高上神霄玉清真王律令。
　　右法，掐辰文，取巽炁，书之。校覆功曹，定纪文章，能知生死，皆为天地水、九江、四海、四渎、沟洫、陂河龙神。若有祈求，只用雷火印印之，投水，立有感应，圣力最大。典籍功曹，捧簿书。覆勘功曹，左手握拳於胸前，右手指后，回顾。记名功曹，右手把笔，左手执籍。
　　回车使者，苏中孚，一千人。
　　召咒
　　九天勑命，洞渊玉文。到即回车，使者
　　审听。大风即止，大雨不行。更车归洞，更不前往。於上有回，一云过。飞奏上清。急急如高上神霄玉清真王律令。
　　右法，掐辰文，取巽炁，书之。存神红包巾，绯衣，双手捧一符。回车用之。
　　雷阵劫符咒
　　吾禀真王，勑令玉帝，金符告天。立坛法象，驱神遣鬼。左契龙文豁落，右佩神霄玉律，口诵玉清羽章，朝谒大帝。下统山川河渊水陆神祇，上列神霄真卿，诵咏大洞玄机。一，劫召九天司命；二，勑召九天真仙。吾为仙王太上丈人，五岳主者，受事在吾心。呼风吸雨，步电兴雷。大怒雷部前往，威震霹雳崩摧。元天有令，风火四维。天下万神，并令知委。箓中金甲将吏，雷霆猛烈天丁。一召遍下坛前，不得於令有违。急急如高上神霄玉清真王律令。
　　法曰：念讫放诀，取神霄炁，吹之。次念法，仗剑，噀水。遣之如式。
　　流金火铃杀伐将符
　　咒曰：
　　晶炁灵灵，迅雷烈风。炎火猛烈，烧鬼灭形。急急如高上神霄玉清真王律令。
　　右符，念炎帝火铃咒，存雷火、火车二神，各着烈火绯衣，乘火。同后符於患人家烧，杀不正鬼神。
　　神霄雷火符散形
　　天火神君急 地火神君急　 神火神君急 烧邪魔糜灰 神霄真王勑　 雷火掷万里 雷火布四维 病者急安康邪魔炼成汁
　　聚形符
　　咒曰：
　　炎帝火铃，雷火将军。炎火速降，烧透鬼心。急急如高上神霄玉清真王律令。
　　右符，掐午文，取南炁，朱书黄纸上。烧邪、治病、下鬼胎、鬼食，止小儿夜啼及治梦遗。用乳香汤下，更加前火轮符一处烧之。、当存前将服色。大治山魈、恶鬼、下邪等祟，其功不可尽述也。
　　护身戴符散形
　　九天伏邪护身将 神霄金甲紫府将 玉清仙兵围甲乙 上清仙兵左庚辛 太清仙兵遵陵光 四圣三合卫鬼门
　　咒曰：
　　玉帝通灵，统摄万神。邪魔拱手，八极具名。敢冲真节，碎影减形。急急如高上神霄玉清真王律令。
