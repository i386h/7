<!-- { "loadSidebar": true } -->
　　右法，掐二指上文，取辰炁，书符，於辰上烧召。存神将九梁冠，面紫赤色，着黄衣，月斧，乘五色云，从束南而至。祝曰：
　　吾奉玉清真王勑，召都统将仇香，与吾前去某家，统制兵马先去。监勒司命
　　等神，收捉邪祟，勒押前去，依法推勘施行。疾。
　　三天直符将胡进，从官一百二十人。
　　九天大力天丁烧鬼将邓宿。
　　雨
　　右法，搯中指中文，取东南炁，书符，烧召。存神将貌若直符，着黄衣，带剑，从巽上而至。祝曰：
　　吾奉玉清真王勅，召三天直符将胡进，与吾前去某处，报应某事。疾。
　　直日提举将苏升，从官一百二十人。
　　神霄五雷枷鬼将关世宁。
　　电
　　右法，掐二指上节，取巽炁，书符，於巽上烧召。存神将貌若力士，绯衣，仗剑，乘云，东南而至。祝曰：
　　吾奉玉清真王勑，召直日提举将苏升，与吾常切提举本府将帅，务令严肃列阵排兵，候当职前去某家内，收捉狂神鬼祟，务令荡灭，不得有违。疾。
　　直坛听唤将赵元真，从官一百二十人。
　　神霄五雷缚鬼将魏普衍。
　　云
　　右法，掐辰文，巽炁，书符，烧召。存神将三梁冠，着紫绣衣，仗剑，从空中而至。祝曰：
　　吾奉玉清真王勑，召直坛听唤将赵元真，与吾火急追某将诣坛，有事指挥。疾。
　　都管大统兵将祖成，从官一百二十人。
　　神霄五雷拷鬼将安思顺。
　　满
　　右法，掐二指上节，取巽炁，书符，烧召。存神将貌若正一功曹，仗剑，乘云买而至。祝曰：
　　吾奉玉清真王勑，召都管大统兵将祖成，与吾点检兵马，前去某家，治病除妖。不得疏失，罪有所归。疾。
　　押队天丁将刘祖道，从官一百二十人。
　　神霄五雷斩鬼将万志忠。
　　野
　　右法，掐二指上节，取辰炁，书符，烧召。存神将貌如力士状，着绯衣大袖，把大刀一口，从虚空而至。祝曰：
　　吾奉玉清真王勑，召押队天丁将刘祖道，与吾点对兵马，押队前去某家。排列队伍，不得有违。疾。
　　右雷文二十一道，乃东震长生大君二十一炁主者之异名也。如久病不安，焚香念咒书之。炁、诀并是巽户。咒曰：
　　东方震灵，雷文速行。掷火击鼓，来入
　　吾符。救护群生，急急速速，不得留停。急急如高上神霄玉清真王律令。遣九天雷文将军咒曰：
　　神霄神将，洞渊之神。南斗火官，北极将军。九天力士，闻吾召请。得汝真形，斩捉邪精。急请降临，奉劝斩鬼。搜捉邪精，断绝死门。速召速捉，邪鬼付身。与摄与考，与棚与擒。执缚絣吊，随吾令行。一时不到，罪在汝身。急急如高上神霄玉清真王敕。
　　右法，左手掐大神府诀，中指甲下。右手掐本将诀。遣之。
　　法曰：此九天雷文，济生度死，各有告文。凡一切事务，并验。若小儿惊风，用朱书黄纸，作丸子，吞之。虫蛊注害，用鬼臼煎汤，吞之。关告冥曹，烧化告下，即时开泰亡爽，勑曰：书符给付所司逐州城隍，亦能炼度登真。世人罪厄，佩之，悉皆解也。
　　斩妖蜃铁札告文
　　高上神霄玉清王府门下行司：
　　当府据乡贯入事，须至行遣者。
　　雷文
　　右，谨奉神霄玉清王劫下，九天斩龙驱
　　龙使者雷文二十一将军、霹雳将军，随上帝符命告下：某河即时用召猛威生狞，长索罡刀，处死怪龙。不得久停，一如告命，时刻奉行。
　　太岁　年　月　日吉时告下。
　　具法位　　臣姓某，奉行。
　　治邪檄文式
　　高上神霄玉清王府门下行司：
　　当府据乡贯入事，须至行遣者。
　　雷文
　　右，谨奉真王勑，召九天雷文神将从官等，各仗宝剑，径至地头。但是今来，抗拒符文，一切魈蜮精魅，顽恶鬼神，并请寸尸万段，灭影消形。所有从者，押赴天狱，依律治罪。仍使一境肃清，皇民安泰。急急如高上神霄玉清王府门下行司律令。
　　太岁　年　月　日奉神霄律令奉行。
　　具法位，臣姓某。
　　关地府赦魂式
　　高上神霄玉清王府九天雷文告下某处。
　　雷文
　　右，奉神霄符命，南昌真勑。韩司赦罪，炼度玉符。保质澄神，登真度命。开泰幽关，释赦亡爽。超度丹室，万神乘天。百魔归位，王道正行。玉府请制，天宪一临。神祇秉敕，一如告命，风火驿传。
　　太岁　年　月　日吉时告下。
　　具法位，臣姓某。
　　五方雷神
　　东方，第一正将，李文惠。副将大夫，侯简宜。神将着青衣金甲，部领东方吏兵。
　　南方，第一正将，杨敕政。副将，刘立。神将三头四臂。取南炁，吹弹。用部领南方吏兵。
　　西方，第一正将，朱迦杀卢者阿元光。
　　火目，卷髭发。副将，吸毒金头奴者孙仔政，大目。二神并着锦袍，执弓箭。
　　北方，第一正将，井佐。副将，皂衣执刀，蓬头。
　　西北方，神将，告天真、告甲真。左手子文，西北炁，吹弹。坛前神将，毡笠白衣，飞鹰走犬，擒祟捉精。
　　五雷捕队将
　　前队捉生将，吴文摄。副队捉杀将，刘远混。中队捉邪将，杜公达。从队捉
　　鬼将，张恐李。取北方炁，左手子文，吹弹。此将并是划马弓箭持枪，面或紫或黑，吞魔食鬼，奉行正道。存东北艮炁，吹坛前。
　　飞魄移魂使者，王靖。取患人炁，吹过。
　　明折鬼神法
　　谨请折鬼大将军宗元，速行把鬼神折下。将军青衣，左手执紫微印，右手仗剑。
　　雷部捉鬼打鬼法
　　谨请雷部捉鬼打鬼大将军李征，速行捉打鬼祟。左手子文，北炁，吹患人。喝：捉下。
　　五雷照法
　　金甲大神，洞应威灵。星飞前去，捉鬼现形。
　　天神，贾拨道，面白，绯衣，仗剑而来，任便役用。面东北念咒取炁，左手掐雷诀，右手掐中指中文，取炁，吹患人。
　　雷神捉魈法
　　谨请欻火大神邓伯温，东南炁，吹坛前，掐雷诀。其神，目中迸火，身上生火，肉翅。左手持火钻，右手持大斧，脚似鸡足。擒捉山魑恶鬼。
　　用霹雳法
　　谨请霹雳火光银牙耀目威神辛汉臣。
　　镇坛法
　　谨请振威大神诸葛新。
　　无上大罗天大威德天神
　　东方无上大罗天，大力天丁捉鬼将，周达。
　　青面，青衣，金甲，执铁棒，带剑。
　　南方无上大罗天，大力天丁缚鬼将，秦龄。
　　赤面，绯衣，金甲，使铁索，一手仗剑。
　　西方无上大罗天，大力天丁拷鬼将，耿敬。
　　白面，白衣，金甲，把戟带剑。
　　北方无上大罗天，大力天丁斩鬼将，袁舜。
　　黄面，皂衣，金甲，使双铁简，带剑。
　　指使四员将
　　卫镇锺。程子景。朱隆完。陶烈胜。
　　各着绯衣，抹额，绿吊敦虎汗袴，各执枷棒器仗等。
　　辨祟大判官四员
　　耿元。孙真。李用。张江。
　　各着绯袍，皂靴。左斗诀，右金枪印，卯文，东北炁，吹之。
　　三天神捉法
　　谨请大黑天神苟留吉、黑路天神毕宗权。
　　咒曰：
　　至忠至忠，至孝至孝。至圣至圣，至灵至灵。疾。速速降临，急急如律令。
　　右法，取巽炁，吹坛前。左手玉皇诀，右手斗印。
　　斗口青帝吏兵
　　王守信。李元太。赵子真。取东北炁，吹水中，喷坛。神将并着青衣。
　　左手卯文。
　　七信雷神
　　捉鬼烧天大力神，毛当信。驱鬼烧魇四直神，寇中信。押鬼传送护法神，李忠信。缚鬼流顺逼毒神，赵忠信。枷鬼食鬼饮毒神，沈知信。拷鬼长颅巨
　　兽神，侯忠信。斩鬼烈宿八卦神，邓子信。各服道衣，道冠，勇猛现形。左手子文，北炁，吹。
　　雷部五方急捉神将
　　包元。姚端。神将各绯衣金甲，疾若如风雨。左手子文，北炁，吹召。
　　斗口四丁使者
　　捉鬼使者丁文宝。缚鬼使者丁文通。
　　枷鬼使者丁文义。拷鬼使者丁文广。
　　四丁使者符
　　太阳帝君勑降真炁摄 □□□□□□□ 丁文宝丁文通丁文义丁文广 斩鬼摄 
　　第一，丁文宝。第二，丁文通。第三，丁文义。第四，丁文广。与吾捉鬼束祟，速去，不得疏失。疾。勑到奉行。
　　法曰：凡行此法，申奏北极北斗天枢院，关请上件四丁使者。依法祭日，用庚申、甲子、北斗下降日、三七日、三元日，取罡炁，吹病人头。再祭法，常用辰日，以金钱四分，荼四盏。祭时，须念前四神将名一遍。又念咒曰：
　　日中灵威，其法持正。急急如律令。
　　念七遍了，良久，烧钱泼荼，再默念咒曰：
　　天阳青，地应灵。丁使者，捉鬼神。急急如律令。
　　左手卯文，斗诀，炁吹入坛内。
　　咒枣捉鬼法
　　天色神，急捉冤魂。地色神，速捉附病人。
　　先念咒，吹在枣子上，令病人吃了，喝云：捉下。次第问祟姓名。
　　又法
　　大力天丁，日直圆。大力天丁，月直方。降下方，急忙忙。驱邪病，速消亡。罡炁并诀。
　　十二将远捉法
　　急召六丁神，六甲最通灵。吾奉北帝劫，为吾速追魂。擒捉为祸鬼，赴体通姓名。
　　先问投词人，更不必亲往。只想病人，方道住处，念法吸炁，来吹投词人。吞下后，更用左手天丁诀，右手剑诀，再吸方位炁，吹纸上。问：纸重未？如重时，捉祟附体。次后，法师用枷栲，法根勘，不得容情。问罪毕，当送所属施行。
　　又法
　　谨请天罡神，急速降真灵。远捉冤魂鬼，附体便通名。疾。吾奉太上勑，勾雀神将、天罡将，许安进。八方收邪将，谢立。大力天丁斩鬼将，张达。大力天丁枷鬼将，练崇道。大力天丁缚鬼将，郭顺摄。
　　九天云路追捉将法
　　吾呼九天云路追捉将，安守信，李平全、邢中立、郭子胜。吾奉北帝勑，与吾计会宅神，追捉为祸之鬼，汝等速去速来。疾。
　　掐大煞文念咒，向北取炁，想四将驱来。又吾呼九天云路太上正一功曹，翟世宁、江巨元、赵子玉，依上清元降法旨，搜捉邪精，赴病人身。疾速。炁诀同前。
　　天关地轴四直捉法
　　天灵地灵，速召四直天兵。吾奉北帝真君，勑到奉行。急急如律令。
　　年直使者，窦宗谔。月直使者，母宗彦。日直使者，曲江宗。时直使者，刘世卿。天关地轴，与吾速降。天关神箍脑，地轴神筛脚。已上行持，念法呼唤，交追捉缚，枷栲鬼神。左右掐下，在大指外，虎口内，从头打下，捉邪祟入。
　　雷部五丁追捉驱遣鬼将
　　大力天丁捉鬼将，胡元。大力天丁考鬼将，勇离元。大力天丁压鬼将，窦公胜。大力天丁枷鬼将，郁击元。大力天丁斩鬼将，申宝。
　　咒日：
