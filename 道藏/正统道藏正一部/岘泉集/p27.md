<!-- { "loadSidebar": true } -->
　　说法雨飞藏虎啸，谈经花满卧龙惊。
　　词章巨擘过裴白，文史雄呜尽许荆。
　　方外同盟遭圣代，禅机无惜涤闲情。
　　次葛炼师贺赐衣韵
　　春王正月始书年，晓待朝坷拟洞仙。
　　里祀九呜闻大护，云韶八阕听钧天，
　　寅标夏正瑶图建，甲纪周官宝历传。
　　草野累沾殊眷厚，应怀园绮竹梧边。
　　疏才自昔愧高岑，岂谓浮名感圣心，
　　内酝累承锺鼎美，尚衣犹觉芰荷深。
　　道探黄老思玄赋，治洽轩尧击壤吟。
　　归向林泉语耆旧，凤池清梦绕于今。
　　泰阶簪绂列周行，殿制新颁体上皇。
　　冠冕才华联管乐，丝纶文采过斑杨。
　　金闺待漏瞻天侧，玉略承颜侍帝傍。
　　玄褐世承宣室重，君才应未倡冯唐。
　　次董炼师贺韵
　　棂散由来乐大年，登瀛敢谓次群仙。
　　端门待漏趋纶省，秘阁呜坷候木天。
　　虎卫排霄环鹄钥，龙章焕日听鸿传。
　　外臣岂足裨皇祚，眷命重颁日角边。
　　神州秀压板风岑，物候阳舒会帝心。
　　雪满建章欣晚霁，雨消太液觉春深。
　　愧耽隐士鹤鹑赋，愿献贤臣蟋蟀吟。
　　应怪董春便静退，每辜推誉重来今。
　　几陪天仗列千行，昭祀据诚并九皇。
　　学负浪名惭铁挝，才违定价愧青杨。
　　官袍昼锡风云表，禁蛮时沾雨露傍。
　　归爱耆英争颂藻，林泉共拟乐虞唐。
　　次前韵答王炼师三首
　　宝历宏开大有年，朝班几视羽衣仙。
　　春融贝阙明千雉，雪霁瑶阶敞八天。
　　纶语密乘金马重，惧声时听石渠传。
　　显瞻圣化流荒服，不用铜符促警边。
　　樵渔久藉玉山岑，圣主从容阅素心。
　　优渥累颁严执玉，殊恩荐降倍临深。
　　虞廷礼乐关睢化，汉室衣冠梁父吟。
　　疏野惟惭无寸补，尚怀砥砺自芳今。
　　五夜遗坛列鸦行，阳回物候兆束皇。
　　诚通海岳稽占毕，职亚尊彝愧植杨。
　　枚马联芳銮筛侧，萧曹接武衰衣傍。
　　维山久属王乔卧，诗律长怀迈两唐。
　　题龙虎山图
　　道区今昔着江束，虎踞龙翔万壑雄。
　　紫翠峰峦三岛外，金银台阁五云中。
　　天低绛节来黄石，地亚琼旌候赤松。
　　横桨停縿肆登览，展图何俟觅方蓬。
　　玄都道域重仙山，翠水丹崖四望环。
　　万窍摩空喧地籁，九霄飞佩谒天关。
　　丹光夜烛骊龙跃，剑气晴追羽鹤还。
　　喜授灵诠探禹穴，大廷好为说幽潺。
　　题孙康映雪图
　　积阴飞霰下瑶台，四库悬帷昼不开。
　　大地琼花光有隙，半空玉树诤无埃。
　　山阴蜡屐妨寻竹，官阁蓬窗类对梅。
　　千古高风增起慕，雪仍遗泽喜多才。
　　重登大华山
　　三谒高仙万仞峰，跻攀百折上层空。
　　星垂华盖青冥表，天接句陈莽苍中。
　　近拟梅乐还羽佩，远招扬许蹑泠风。
　　真猷千古齐山岳，玄泽
　　题洞霄宫
　　天柱珠宫海娇宽，余杭别道拟跻攀。
　　白茅洞隐云中虎，青蟑山空月下鸾。
　　杯泛湖波千顷碧，瓢翻泉溜九霄寒。
　　览图便作凭虚想，卧涤炎埃一挂冠。
　　登河图仙坛
　　仙伯神丘失故宫，河图遗惮护诸峰。
　　南瞑海岳怀秋佩，北阙风云忆曙锺。
　　夜月影归华表鹤，晓云光动葛陂龙。
　　尘情代谢浑前梦，浩劫灵台远莫从。
　　岘泉集卷之十一竟
　　岘泉集卷之十二
　　耆山无为天师张宇初撰
　　七言长歌
　　麋钥子歌
　　太虚无垠浩磅砖，孰使阴阳兆开凿。皇皇真宰执化枢，鼓荡吹嘘蠹中钥。
　　由来万有同一源，玉检琼编秘经略。玄元圣祖启妙机，百万微言示冲漠。
　　廓然茫昧天地先，无名无象皆自然。百炼精金返真液，龙虎乌兔相萦缠。
　　古来至士亦罕遇，至人珍秘亿劫传。祝融之孙得异说，垢足麻衣叩雷穴。
　　自言纵闭司雨旸，霹雳鞭驱随奋烈。少曾飞步金马门，巨老勋卿尽倾结。
　　翻然不受簪佩羁，直驾风霆走昊越。是时金璧罗英豪，岂意风尘顿愁绝。
　　韶华满眼总灰烬，傲睨芳蹲肆谈阅。归来且识真主颜，仙岩鬼谷思盘桓。
　　扫花酌水弄清啸，尘世俗虑无毫干。
　　洞观向来去就不足数，登我石磴之上洗耳听潺湲。
　　昨言忽忆桑梓里，天冠之坛久芜弛。雕甍画栋劳经营，越岁前图复雄峙。
　　削空两壁峨帝宫．石室云林蓄雷雨。我亦寻山筑茅屋，琵琶诸峰美如玉。
　　尝闻大药宜早营，炼就丹光褊空烛。洞庭彭蠡波沧淇，黄鹤一去安飞行。
　　汞铅颠倒岂细事，为我剖决乾坤精。谁云洞天别有书，洞中之天惟虚无。
　　既非皇人所笔广丈余，又非元始所说空悬珠。
　　烦君鼓蠹讯然否，请括瞑幸大块归元初。
　　题方壶真人奇峰雪霁图
　　岷峨太古雪，万劫昆仑巅。壶仙洒墨总冰玉，剑阁钻阮西极天。
　　层峰浪涌何奇绝，暖动鱼龙湘水裂。霁色初分钦段桥，松涛夜度峨眉月。
　　沧江老屋山之幽，极浦阴崖回冻流。袁安门巷白三尺，古木焕烂珊瑚钩。
　　笑我支离卧丘壑，琼树瑶芳翳淇漠。大泽重裘雾霰深。春风渐转梅花角。
　　衰倦谢毫端，披一图意欣愕。辋川遗兴邈复追，静对孤光隐寥廓。
　　题松阴授道图
　　维岭仙人结屋琼林东，巢云道者为写百尺之长松。见山堂前荫高盖，根盘铁石枝此龙。自言泥丸古仙子，昔者授道琼山访。有如灵坛燕白石，长萝秋籁吟天，风。上摩九霄错落之云汉，下接三山渺漠之星虹。泥丸之道视旷劫，直与偃赛苍翠窥鸿蒙。维仙昔跨岭头鹤，闽海吹笙访名岳。故人喜是仲父尊，回鸥溪枕梅花阁。嘉定雄词百炼兵，细语情深古方朔。道山文彩嗟寂寥，振翮超腾足鲸角。忆过溪上停归船，丑酒松阴溪月圆。纵横鳞影落空翠，查霭竽声回暝川。乔木疏篁不堪写，抚今感昔心茫然。毕宏韦偃称绝笔，独许壶仙踵芳迩。云孙宜更追令名，碉水林峰暮寒碧。后凋之木梁栋材，阴崖霜雪应稀择。笑我放歌兰蕙丛，欲剪松花酿春液。举首共招陈白二老仙，醉外云涛弄秋色。
　　题华山仙掌图
　　太华峰，古名岳，元黑扶舆兆确砖。根哑西挥嵩岱伟，万丈苍崖倚寥廓。斜倾半月指掌明，侧挂银河碧空落。摩霄岌素张峻屏，培搂群山耸良霍。天子巡方几幸临，荒祠古宇棱千寻。断桥远带墟渚静，老木低亚川源深。浮云似隔锺鼓暮，铁索高悬渺姻雾。中有仙人王子乔，虎豹为关石为户。我朝望秩当隆平，褊遣羽人通精诚。瑶坛瞻谒莫敢登，归复金门驰圣情。雄辞妙刻照千古，秦汉徒夸禅梁父。山灵川后降祯祥，宗社安隆固天府。巨灵擘石通川流，明星玉女柄丹丘。黄河盘涡出天际，白帝金精荧彩周。车箱箭括通天路，我欲因之与天语。拟招马卫驾鹿升，翠崖丹谷知何许。手携九节杖，笑拍洪崖肩，饥餐落雁霞，渴饮玉井莲。紫衣朱鬓或相遇，借我茅龙飞复旋。壶仙白首惊画绝，聂属遗踪岂磨灭。泠风一息九万程，底须醉向峨媚月。
　　七言绝句
　　题方壶神仙意
　　厌将粉黛污秋容，诤洗风姻一两峰。
　　要识仙家无味处，尽抛尘垢坐长松。
　　西宇真人枯木
　　夕阳渡口水连空，落叶寒鸦古道中。
　　走笔秋声来不尽，钓竿何处立西风。
　　云壑幽居
　　翠崖丹壑云千亩，只着幽居小碉束。
　　闻说晴窗展书处，藤花飞雨更秋风。
　　方壶仙岩竹叶
　　野艇归来饱胜奇，袖中苍玉记当时。
　　仙家多住空青裹，只示人问两半枝。
　　望仙亭
　　仙徒随地蹑灵踪，顾望鸾飕历几重。
　　莫道灵搓无觅处，江南此是最高峰。
　　炼丹岩
　　汞铅炼尽总金砂，苔藓岩肩即是家。
　　遥望白云窗牖处，大还尤拟长灵芽。
　　霄洞
　　嵌空石洞走云姻，灵草玄芝几岁年。
　　坐听风霆生足下，自疑此外更无天。
　　龙潭
　　绝织灵漱抱石矶，一泓寒碧护苔衣。
　　垫龙有许潜山麓，曾侍云胶作雨归。
　　学士阁
　　华堂旧产玉堂仙，文彩辞光照紫玄。
　　散作人问珠万斛，飞鲸遗想动千年。
　　礼斗坛
　　卓立空青第一峰，飞呈瑜步即乘风。
　　扪岑不识天高远，指顾纵枢夜气中。
　　玉庭馆
　　万仞丹光照乘珠，敞庭燕坐玉芙桨。
　　世人漫礼通明界，鸾鹄盘空听步虚。
　　摘星阁
　　高阁凌霄冠翠微，星搓只载五铢衣。
　　洗空银漠秋无迹，入夜瑶笙鹤上归。
　　望灵山
　　玉削芙蓉照瞻明，水晶苗长尽仙灵。
　　何当学剪昊松水，割取莲峰一叶青。
　　月中桂
　　金粟秋香月半梢，喜分清影入冰销。
　　此身如在清虚府，不待云鬓下鹊桥。
　　云野图
　　旷视尘劳广漠滨，半空笙鹤静中闻。
　　一从会得无弦意，不独松巢总白云。
　　下棋峰
　　幸撵高崖会泉峰，石坛云雾蔼西东。
　　仙家不比商山奕，尽在河图倍数中。
　　洗目池
　　目尽群峰褊草莱，鹤袍污弊岂凡埃。
　　好将一滴清尘劫，只用天瓢水半杯。
　　词
　　沁园春　登真
　　瞑滓鸿蒙，肇自先天，无极之初。暨阴阳分判，乾坤定位，循环动静，真宰中居。一点灵明，辉天朗地，一旦古圆融无智愚。尘缘断，看碧潭镜诤，月莹心珠。八荒洞照无隅，中宵永、冰壶玉液酥。正真铅投汞，坎离交娠，火龙水虎，素钥吹嘘。白雪凝舆、黄芽满鼎，雷震昆仑彻太虚。功成后，俟胎圆神化，同赴天衢。
　　　水调歌头#1　法海
　　　先天无象始，父母未生，前。一真独露，光明亘古着灵源。纵闭阴阳内运，颠倒五行钻簇，浩气养三田。发用杀机处，雷电震无边。既非心，又非法，亦非禅。幽微奥妙，千金不与世人传。莫认符图呎诀，直悟玄关宗祖，将在自已神全。瓦砾兼莎草，济世自超然。
　　风入松　问学
　　十年灯影夜相亲，寒暑迭催频。短窗几度停犀管，残编尽、知味何人。帘外雪深风紧，梅花偏旺诗神。千经万史足经纶，学业志弥纶。天根月窟问，今古文章事，多少迷津。收敛虚灵莹彻，杖华随处阳春。
　　无俗念　参究
　　尘湖峰下，结云松巢，子动忘昏晓。浮世衰荣无限事，一笑、浪柜萍梦。翠竹黄华，水声出色，此味知多少。湛然莹彻，色空俱自明了。天光云影徘徊，写长空色，一镜澄清沼。春去秋来心自在，付与野情鱼乌。海阔江平，月明风细，清籁传音杳。便须飞步沧淇，朗吟天表。
　　水调歌头　内工
