<!-- { "loadSidebar": true } -->
　　迹晦心非晦，身贫道岂贫。沧瞑观大化，搔首愧红尘。
　　我爱山居好，萧条岁月长。静中知道大，闲处觉身忙。
　　夏雨云尤白，秋风菊渐黄。何如收足坐，尘虑岂相妨。
　　我爱山居好，从知物我同。风云而车辙，天地一环中。
　　生化机无尽，圆方妙不穷。屈伸呼吸裹，委顺任西束。
　　我爱山居好，消闲应接稀。静喧真蚁穴，聚教等蛛机。
　　情识生人我，行藏见是非。谁闻蒙叟语，独有此心微。
　　我爱山居好，柴门补薜萝。诸峰自宾主，远濑即弦歌。
　　犬静村墟暮，山深雨雾多。夜阑群动息，琅韵独长哦。
　　我爱山居好，年深坐寂寥。风霜看劲节，冰雪对寒标。
　　养火三宫诤，怡神百虑消。但无蝉蜕击，放旷即逍遥。
　　我爱山居好，收回万古心。漂流快奔浪，澄定见精金。
　　世俗观常变，人情识浅深。崆峒无别味，自许老山林。
　　我爱山居好，寒温不记时。江湖无旧梦，交友寡新知。
　　出处随吾分，操违任世疑。寓言盈简恢，於此定何期。
　　题汪原八咏
　　石坞云为构，真成小有天。草池寒入梦，山雨夜惊眠。
　　村转邻家树，花流碉口泉。学仙非傲吏，乐此去经年。
　　右东坞春云
　　山泽寻真处，翻经作石台。晚烟生古树，春乌落残梅。
　　羽佩云中度，灵搓海上回。俯观无际畔，何地不尘埃。
　　右北岭石台
　　南阜山俱秀，青蓝满坐隅。也应看剑饮，只合带经锄。
　　秋冷多黄叶，溪深问白鱼。何如留半亩，容我共潜虚。
　　右南山秀色
　　月色初冻夜，溪流两岸清。星何斜屋角，风露杂泉声。
　　沙渚流孤舫，秋山隐故城。渔歌来野韵，束崎路回萦。
　　右西溪秋月
　　草舍依农圃，环庭手植多。宁无去官酒，也有卷茅歌。
　　雪后行吟晚，秋深食养和。久探炉药事，隐退近如何。
　　右草堂松菊
　　种圃兼芝菌，耘锄岁月侵。桑麻总生意，墟里共繁阴。
　　雨足林塘润，春寒陇亩深。夕谈无杂语，投老更知心。
　　右老圃桑麻
　　别井泉清冽，泠泠会有源。烛容明是鉴，无底石为根。
　　茶鼎斟常碧，丹瓢汲后温。宁如淇海视，留与寿诸孙。
　　右玉井清泉
　　凿石开新沼，方诸十亩青。雨声翻鲫浪，山气逐龙腥。
　　曲宝时呜雪，流珠晚荡星。从知得真味，早悟太玄经。
　　右石池湛碧
　　次葛维贞炼师谢画韵
　　杜曲多诗思，幽栖胜草亭。潜真窥五太，养素悟三灵。
　　羽服过林谷，仙标蔼户庭。耆英凋落甚，吾喜发尤星。
　　南阳文物裔，兴写墨池头。人产凤凰穴，鹤还鹦鹉洲。
　　远岚横蟑湿，乔木断云浮。晚有渭川思，应垂不饵钩。
　　屏迹
　　屏迹浑成癖，观空绝见闻。池昏泉入窦，径避藓成纹。
　　石涧喧春雨，紫扉掩暮云。素耽樵牧趣，直欲谢尘氛。
　　五言排律
　　游璧鲁洞天
　　璧鲁天真府，佳晨足胜游。雅期先九日，遐赏属三秋。
　　丛隶联仙萼，名簪协令俦。溪浔分放棹，林渚渐经丘。
　　村近延时酌，山庖款暝留。峻崖悬积铁，密树响呜球。
　　雾引湘帘细，星垂藻井幽。泉分霜楮臼，碉抱露苗畴。
　　席月糜邻豹，厨烟犬杂猴。晓炊催束袂，野簌尽交筹。
　　树日冰华今，眠云练彩周。履危抛谢屐，步侧舍陶舟。
　　洞户骈肩入，岩肩并涉求。攀援闻宝筱，指顾坐绸缪。
　　阴壑盘风磴，阳冈洗昼云。凄台宜落帽，凝霭欲加裘。
　　汉迹神藏虎，秦封木外虹。鲁侯严甲卫，太乙秘冥搜。
　　宝岌虚灵檄，琳书着羽流。贯鱼穷险怪，序鸦少夷犹。
　　秀采苏耽橘，凉斟玉女揪。古搓怀博望，探谷候巢由。
　　枝稳惊栖鹊，身轻愧浪鸥。畏途惟仰娣，空语递喧课。
　　先辙追芳躅，真盟仰大猷。鳌行循引窦，磬折俯傍钩。
　　嗣忝神明冑，才违简帐修。帝廷嘉静谧，玄圃遂优游。
　　归策过停鹤，全生悟解牛。幻名题绝壁，旷劫视崇休。
　　和吴彦直游岘泉
　　丘园诚好遁，仙脉况遗宗。韦曲方迁墅，盘中偶卜宫。
　　金波开月沼，玉气泻莲峰。藏息宜天分，经营实化工。
　　自耽幽谷退，复览帝畿雄。真隐追庞甫，幽寻馒孔融。
　　残荷分露入，曲涧带泉通。石溜空呜佩，荆扉未列塘。
　　履声惊隐豹，华彩动眠龙。经阁虚凝白，书林静落红。
　　采奇知友共，惜别故人同。鹤倡宜游客，鹤行愧上公。
　　探期鹃冠子，敢继鹿皮翁。姻侄兼葭托，惧延茗核供。
　　归询疑见竹，谈契亦巢松。文谊胶投漆，词华律应钟。
　　续游知兴远，前席侍恩浓。盛业光先德，家猷岂易束。
　　五月望日游仙岩
　　灵迹仙真会，欣陪胜览同。斯文推世重，盛代仰儒宗。
　　才抱华川秀，游将弱水通。放舟移市浦，啜茗下渔蓬。
　　石濑翻晴雪，溪澜荡晚风。鹭轻洲渚僻，鹤静岛屏空。
　　洞户容舫窄，川崖贮棹穷。苍崖分禹迹，碧树阀秦封。
　　锦织天机妙，蓝浮地轴雄。虚冥随架凿，造化孰陶工。
　　庾凛纵横立，檐棂隐约逢。乌巢惊决訾，猿窦晦冲融。
　　河伯藏幽府，冯夷隐秘宫。高风宁郭泰，雅度独王恭。
　　酌蚁诗筹遍，题岩笔兴供。汉祠松桧古，明佩水云丰。
　　晚翠延钟入，残红扫席充。丹光遥烁电，剑气远腾虹。
　　虎豹疑阴薮，蛟龙信大滦。琪篁探夏竹，瑶草细春茸。
　　联璧烟霞表，悬珠月露中。山酝惭醴酿，潭绘想云梦。
　　下榻苔侵履，托楼涧泻桐。乾坤旋泱儿，岁月浩洪蒙。
　　梵放交林籁，幽期托桂丛。谢程耽险怪，庄语振盲聋。
　　蹲俎惧承洽，箴规惕在躬。词源倾渤湃，道统企衡嵩。
　　王德嘉贤厚，臣拎体令忠。青城犹祖泽，璧鲁固神功。
　　星汉澄空寂，尘氛涤浩冲。九要蒙琢砺，三益感磨聋。
　　惜别情逾切，论文义最隆。令名追贾马，清问记方蓬。
　　耀古琳球彩，千秋纪制穹。
　　普度酿庆成贸同卢传仙官
　　灵岳储真范，玄科启孝诚。耆英回帝所，幽祀会仙盟。
　　川炬光扬烛，云膳预达情。阐仪坛惮肃，则象典模精。
　　绿简通朱府、琼章进玉京。羽曹联杜陆，家授继玄盈。
　　龙剑招摇焕，鸾幢沆淦明。五铢交炫彩，八极遍和呜。
　　轩卫环千吏，遐追走六丁。坎离资涤炼，复诟返胎婴。
　　紫户凝空洞，黄舆耀错衡。雨消寒食火，花集暮春晴。
　　缥快三千礼，琅函五亿名。飞港推化育，品汇感敷荣。
　　炎阁浮珠黍，冥缄列火城。熏蒿昭梦寐，黑享备集盛。
　　怆慕矜贫困，惊呼骇隶氓。惧声弥市野，佳气兆薇蕾。
　　泉壤开重阁，冰轮彻九清。阴阳旋要妙，天地仰裁成。
　　道以神为用，年忘宠孰惊。教枢推宿望，领袖重仪刑。
　　愧忝苹系渍，欣承惠泽祯。从兹安泰宇，前烈播休声。
　　贺彦衡弟新居
　　留国丕基壮，仙都杰构雄。群峰环厚地，泉汇赴高穹。
　　川岳储灵域，神明着令宗。秉资严志操，慕学善陶功。
　　圣泽源流伟，玄模景仰崇。陶谦居秀表，卫珍美清衷。
　　鲈做瞻天语，簪缨俟睿庸。慈闱尊圣善，闯助笃贤恭。
　　陆赋惧趁凤，姜纶拟兆熊。宏规宜绮错，鸿业信瞳眬。
　　彩致明飞电，环材伟焦虹。编连分硬诚，飒罗焕帘拢。
　　岂亚方瀛饭，浑过板圃躬。瑶林通绣阁，琼树接珠官。
　　东旭来搏彩，南黑动翼中。金张推望重，潘谢悦时雍。
　　旷览忘埃坛，流观抱华嵩。百婚期顾彦，四德愧王戎。
　　韩萼华联爽，垠洗奏迭工。葬楣骈黝垩，冠盖伫璜琉。
　　燕雀欣深亲，园池足茂丰。先国承庆远，后武绍芳隆。
　　夙德由亨盛，嘉谋总协同。赛踪惭阻贺，续创喜增窿。
　　荫木知孙雇，弘文冀马融。芳时纷苒苒，佳气蔚葱葱。
　　每愧衰迟甚，惟希立卓冲。图书研暇日，丝竹写余风。
　　祖德贻山固，亲年乐貌童。徽猷垂奕世，光誉播无穷。
　　岘泉集卷之十竟
　　岘泉集卷之十一
　　耆山无为天师张宇初撰
　　七言律诗
　　圣节赐宴宁天殿
　　天开万寿正秋清，百辟瞻趋感圣情。
　　金节拥云来辇辖，锦袍熏日照阶楹。
　　礼陈内撰香缄近，乐奏宫韶喜气明。
　　盛典优隆垂奕世，顾惭野服际恩荣。
　　癸酉九月二十－日坐冶宁蒙召赐还山赋此以纪圣德
　　玄圃新亭王气浮，承宣飞骑谒宸硫。
　　纶音降阙融熙日，天卫临轩肃素秋。
　　野服许安松菊主，崇班敢倚鹄鸾俦。
　　帝恩高厚惭何补，瞻恋丹心仰盛猷。
　　钦承圣论周神仙进药之异，於教有光，喜而赋以纪之
　　圣皇体道美玄纲，庐岳名仙启寿康。
　　方朔未专从汉武，广成端候授轩黄。
　　千春鹤算丹砂妙，九陛龙颜玉液光。
　　纶语从容欣厚德，小臣扑跃诵弥昌。
　　立春早朝
　　晓趋天仗拜王春，喜睹阳回圣德新。
　　偶牧迎风分鹤禁，彩牺乘露进枫宸。
　　千官佩绂欢声动，万卫旌麾洲气均。
　　从此太和臻至治计山林疏野仰丝纶。
　　太庙陪把岁
　　束阙明里肃庙堂，玉阶仙仗昼辉煌。
　　天垂帝几临彝鼎，日驻皇舆耀衷裳。
　　万卫旌旎环凤阁，千官仪羽列鹤行。
　　微臣草野欣瞻杞，嗣服从兹履百祥。
　　己巳元旦早朝
　　五夜晨锺启禁闱，仰瞻天阙晓云齐。
　　掖垣趋佩香舆北，阿阁呜镳彩仗西。
　　雪色远临青琐闯，春光微动锦鞯泥。
　　尽析帝泽同甘雨，河岳增年感凤柄。
　　长至早朝侍宴
　　日迎长至蔼阳春，天仗显瞻礼乐陈。
　　辇辖星辉银烛曙，佩坷雪拥锦鞯新。
　　花明内饥传青琐，柳拂宫袍侍紫宸。
　　深愧幸陪鸳鹭遭，共欣圣德布淳仁。
　　癸香九波赐宴华盖殿
　　晓城风雨总姻霏，令节开筵拜宠辉。
　　玄馆湿云迷洞路，官河疏柳带皇畿。
　　菊英泛酒宫壶溢，薇露飘庭苑树稀。
　　祖泽沾濡蒙帝渥，鹤袍惟觉愧身微。
　　九日上旨赐衣
　　两承恩眷锡宫袍，琳馆传宣愧幸叨。
　　使出尚衣增羽佩，宠颁阿阁引灵傲。
　　香罗日莹浮苍谈，轻谷风和拂翠涛。
　　国杞精诚当竭报，清光时被戴崇高。
　　十月九日蒙颁赐
　　复戴殊恩出健章，故山台阁顿辉煌。
　　名闻青琐传常侍，诏下黄门授省郎。
　　霞彩浓斟步兵酒，雪花累食大官羊。
　　独惭野服知何补，愿睹黎元济枇糠。
　　癸未十－一月二十七日蒙颁赐法服
　　内使驰宣降药宫，金衣垣彩拜恩浓。
　　郁萧星斗辉三极，警跸风云面九重。
　　圣泽雨濡沾禹贡，皇猷天广颂尧封。
