<!-- { "loadSidebar": true } -->
　　至道无言说，寂默守规中。杳冥恍惚周流，一黑运元宫。采取金精木液，真土内擒铅汞，顷刻显神功。测爻符，呜弃钥，震雷风。坎离颠倒，火飞碧海炼真空。太乙含真有象，玉鼎流珠凝结，神化合玄通。归去蓬瀛路，旷劫玩鸿蒙。
　　满庭芳山居
　　折却乌藤，便寻茅屋，谁知剩水残山。凿池种树，梅竹任萦环。芳草闲花覆地，姻霞裹、藓径柴关。无人到，春风秋月，松菊伴幽潺。箪瓢随分过，无荣无辱，樵路渔湾。与林猿谷乌，暮乐朝欢。扫尽情尘业垢，披衣坐、真息养还丹。优游处，孤琴只鹤，霜露不凋颜。
　　苏武慢　消闲
　　悟幻寻真，参求几载，自誓顿超生灭。风抄雪纂，夜读朝吟，探究古今贤哲。道妙禅宗，万殊一本，勘破底须分别。这堂堂无碍，真空非与，太阴圆缺。堪笑处、竹椅薄团，松窗桂牖，迈步便同高洁。尘世相违，水云为伴，高卧故园风雪。骏马貂裘，翠袖红螺，过目浮华闲说。速回头是岸，帘帏光透，性天心月。
　　满江红　阅世
　　忆昔少年，行乐地、都非旧景。听海添、潮落锜绣，四城春永。歌舞楼头憎日暮，管弦席裹瞋酣省。看目前、荣悴几光阴，愁难整。梦魂醒，尘虑并；漫堪嗟，空自警。慨兰桡荻阁，水寒姻玲。无分江湖中绪断，天心月到澄潭影。念浮生，识破悲欢，川波静。
　　醉江月　江湖
　　曾随钓艇，弄秋波、见尽江湖浩漠。两岸白苹洲渚外，露玲荻花枫落。半夜潮声，中天月色，更转梅花角。推蓬试问，故人随处萧索。发棹牧浦渔村，夕阳城畔，归鸦呜褊数。绿酒黄花姻雨际，几梦故园林壑。坏塔风高，海门山小，春尽垂杨郭。归来林下，振衣高视寥郭。
　　望梅花　疱交
　　浮世无边，尘累勘破，幻绿能几。亿劫冤亲，千生契识，薄似片云情义。空自愧，奸巧机关逞英雄，徒增业翳。用尽深谋诡计，奔竞是非名利。造物无私，灵台自昧，苦海沉津如炽。净抛弃，野水疏林绝行踪，月明风细。
　　解红　了悟
　　本来真性体虚空，褊界圆明现。情尘拚翳心珠暗，溺重渊，灵光不昧，一点辉煌元非远。扫浮云、万象无遮碍，天心见。野花啼乌问中舒，春看沧海桑田，几清浅。衰荣代谢常消息，尽愁山苦海，流浪难转。猛省来，乾坤总妙玄。松筠畔，寂寞细玩真源，曹溪路口无阴树，非法非禅。直待一阳生坎，光腾如波卷。谁会取静饮刀圭，浮虑遣。视无形，听无声，言无辨。这落魄逍遥真可羡，白云堆裹容痴倦。共寒泉枯木，隐隐壶天。
　　风入松
　　江城淹病酒难酣，疏鬓讶朝簪。暑消已觉秋光褊，红尘远、斜日回胶。蕙帐累留残宿，清霜犹湿春衫。秦淮潮定碧如蓝，归燕息呢喃。白云帏幔寒偏早，更谁问，鸦字鱼缄。早晚棹声归也，黄花白酒村南。
　　岘泉集卷之十二竟
　　＃１原本词牌误作『水龙吟』。
　　
