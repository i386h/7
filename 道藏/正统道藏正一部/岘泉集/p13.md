<!-- { "loadSidebar": true } -->
　　子列子之言日：有太易，有太初，有太始，有太素。太易未见气，太初气之始，太始形之始，太素质之始，气形质具而未相离，故曰浑沦。浑沦者，万物相浑沦而未相离也。夫气，形质之始，阴阳未分而体浑沦，分则窍凿而混沌死，浑沦者离矣。然三者常包括终始环互柄伏，外若离而须臾不违於消息问者，去浑沦未尝远也。盖气行乎天地者，为风雨霜露，山川溪谷；具乎人与物，为四体百骸。虽飞潜动植，一本万殊，皆囿於形质者也。未见气之始，固莫得而测，其备於质者，可得而穷焉。天之苍苍，太虚澄彻，其正色也。而晦冥变化起於倏忽，苍苍之色遂翳然，非晦冥变化，不能尽其在天者矣。人禀气质之正，其情炽欲滥，则刚柔#1善恶着，是漓其淳，杂其粹，涅其洁，若质之素则最最乎混矣。然非刚柔善恶，亦不能尽其在人者矣。物皆然，动静往复，均不啬焉。故物之质者，非文饰不华。味之真者，非盐蘗不调。音之澹者，非律吕不和。此物性之必然也。人之所以必惩欲复初，而后淳者不漓，粹者不杂，洁者不涅，其清明之体昭昭焉具矣。是足以见吾刚柔善恶，犹天之晦冥倏忽，其本质之素未始有动静者焉。虽然，世或持其说以自修，特养素而未能游乎太素，非游乎太素，其能见质之始乎。抑质者常，华者弊，质者汨人，华者悦人。志夫道者，必去华以返质。能返乎质，则虑精神明，表裹贞白，万物浑沦，而不离。是非见其始哉。君州武当山五龙宫高士练太素，学博而行端，居吾山二十余年，持践克笃，常静处一室，不与世接。昔先君常礼之，及予袭教，凡吾道家言多所资究焉。是岂不能游乎太素，而独若然哉。今秋欲还，余固留不可，因谓曰：古今名山川，必仙真所居，皆所柄息，亦何限乎是归也。然予闻是山奇秀冠天下，岂无若安期、羡门者，潜逸其问。太素其将征会焉，以廓其浑沦，而返乎瞑津之初，外乎形气之囿，尚何求乎质之始欤。於其行并合其说，练喜请书以识别。
　　纯一子说
　　吁江张彦宏氏，家世着德望。余去春谒西山、华盖，道吁而还，始识之。爱其姿纯笃，因语焉，知求吾道言尤切，尝以纯一子自号。值还，未暇论也。今春来游吾山，余同弟彦玑与之游龙井、观尘湖、琵琶、云台、藐姑诸峰之秀，濯狂澜，坐盘石，若与天游，莫知其人问世也。彦宏因请曰：尝告以纯一子之号，今获侍兹游，敢请发其义。余指水而与之言曰：水，静物也，深源穷壑，泓澄一掬。及发其窟怒，腾跃百折，下走不知其几千百里，大而江海，小而溪谷，触石则怒，激风则呜。虽遇棘而塞，遭秽而浊，鱼龙宅其深，林木翳其幽，风雨晦其润，无能御滞之。昼夜不息，须臾莫可遏者，其势之所遇然也。於其体之挣明，非棘能塞，非秽能浊，无不容而无不烛者，元气行之。道之所谓法者，本诸气。水行天地问，犹气行乎身。动静往来，一呼吸之顷，盈虚消息具焉。人心制乎气，本净且明，，其虚灵昭昭，若泓澄焉。惟其徇欲而蔽，感物而动，稍不加持治之功，其役於外者，颠仆交错，犹水之窟怒腾跃，势不可御。其气散而为思虑情欲，若塞而浊者宜矣。是故圣贤训之，防闲其心，正以觉其误，复其流，使求犹水之所遭者使然。其净明未尝捆焉，而昭昭者存，而谓之道行，而谓之法。则周流六虚，与天地并行而不违者，发而为风雨雷霆，若固有之。何哉？盖河洛二五之数，与雷霆三五之道，万有生息，一是本焉。是以养之为至和，施之为至神，孚以荡磨，通以诚殷，则妙用之契，若返掌矣。特有幽冥鬼神之异，彼所鲜言，吾兼用之也。夫是必纯而后能一，一则性命之道备矣，尚何法云哉。故观物之性，则知己之性，能尽己之性，则知天矣。知夫天，则在我之天即彼天也。感通之道，孰得而二焉。故内修之士，多佯狂使酒，谈笑怒骂，皆可役风致雷，顾岂苟然哉。彦宏既备究法奥纯一之功，熟习而尝验者也，尚何言乎。且余闻其上世有闻道而超脱者，其好尚之笃，岂非宿习也哉。彦宏勉之。吁为侍宸王真君之邑里，尚振其遗传以启将来，是所望焉。因请志之，遂笔於碉上。
　　志学说
　　学之大本，存乎性命，道德而已矣。夫心统性情，而性禀天命之所赋也。四时五行、庶类万化，莫不出乎命。四端五典、万物万事，莫不具乎性。然而万殊一本，其理未尝不一焉。是以率之之谓道，修之之谓教，而必学而后知也。其始乎孝悌忠信，成乎升降酬醉，无时而不学也。经之谓学，肇於说命，日学於古训乃有获，念终始典於学，此圣人之学也。圣贤知全乎天理之公，则清明纯粹之体具。愚不肖惟溺乎人欲之私，晦浊邪僻之偏。固学之者，求去其蔽，而复乎本有之善而已耳。故必究夫尽性致命、明善诚身之道焉。是以礼义为之品节防范，以言行为之涵养省察，然必隆师亲友而后得，则持敬以居之，由义以行之，久之入乎耳，着乎心，无入而不自得焉。今夫造父善御，羿善射，师旷之律，捶之弓，奚仲之车，杜之乘，虽工仗之小，且犹志壳而后中焉。蚓学也，圣贤之事乎。夫子既圣矣，而不自圣，犹日：吾十有五而志於学。当是时，以及千万世，岂有过圣矣乎。而犹志乎学哉。其设也，在唐虞曰成均，殷日太学，又日瞽宗。周之太学为东郊，小学为虞庠，此汉唐所以发之也。而唐虞之君皆圣矣，亦未始不师焉。若尧学於君畴，舜学於务成昭，禹学於西王国，汤学於成子伯，文王学於时子思，武王学於郭叔，此性之身之，亦有发焉－。夫子亦尝问礼於老氏，访乐於苌弘，问氏於刻子。而孟轲学於子思之门，荀卿学於邹衍，此儒之所相传也。但之为董韩，继之为濂洛，卒求乎中正仁义之归，而确乎其返身之谓也。得乎六经之膏腴者，粹中阀外，足以参赞发育，而形诸至和者，着而为之文，经纬错综，托以载夫道焉。是故衡璜瑭璃之仪，彝鼎笕篡之制，有不待饰，而知其为清庙之器也。岂徒若怀窃鼓铸之流，夸浮文伪，惟雕虫刻镂以争妍取怜之是效也。苟不能达乎正大高明之域，‘徒竞於青宇鬼顼之趋，若之何而谓之学哉。必造其指，而底於成也。视向之得夫师友者，不啻言之於堕括，陶之於涎坛，不劳力而有矣。盖得诸己者，道之精微，学之渊密，充实光辉而日益其视。锦绣纂组，不足谓之华，茵鼎圭绶，不足谓之荣。是虽丝缕菽粟之薄，萧曹杯水之陋，不改其乐也乎。抑亦一毫不足累其中而然哉。然而麒骥一跃，不能十步，驽马十驾，功在不舍。然其所至虽有疾徐之异，在乎息与不息哉。斯其圣人志而不厌也欤。余犹子某，纯敏嗜学，尝以伯氏某，扁其进修之所日志学，请一言申其义。余之於学也，探蹊而未入于闽者也，其能有以启之乎。某尚勉之，使其习之至行之着，余将见其所成，立诅可量哉。是为说以俟。
　　紫虚元君传
　　元君姓魏氏，讳华存，字贤安，任城人。晋司徒舒之女也，魏齐王嘉平三年辛未生。天质卓异，少读老庄言，即慕道，嗜闲居独处。年二十有四，父母强适南阳刘文，字幼彦。生二子璞、遐。幼彦为汲郡修武令。二子粗立，乃斋心别柄，绝饮食，反修初服。太康九年戊申十二月十又六日夜半，感太极真人、青童道君、扶桑旸谷神王、景林真人、清虚真人来降。谓元君曰：闻子密纬真气，太帝君劫我授子神真之道。遂出太上宝文《八素隐书》、《大洞真经》、《高仙羽玄》等书三十一卷，授元君日：是书昔授之西城总真君，今以付子。且语以存思、指归之诀乃去。元君时年三十有七。咸和九年甲午、清虚青童君复降，与药二剂，使旋服之，克期会洛阳宫。是月七日夜半，太乙遣台车来迎，元君用藏景之道，托形神剑而化，享年八十有三。遂往阳洛山。明日青童君、太极四真人、清虚王君再降，会元君於隐洞云台，众真各标至训，三日而去。元君积诵玉书，颜如少女。於是西王母、南极元君来迎，〔登〕晨诣上清宫玉阙，玉宸大道君、太微天帝、金阙后圣君，各致命授以玉札金文，位为紫虚元君，领南岳上真司命，秩比仙公，使治天台、大霍山洞台之中，主下教学仙者。次司命神仙，请隶属南岳。诸真乃与元君俱诣天台、大霍山洞台，道过句曲金坛，茅君叔申燕会二日夕，乃共适霍山矣。兴定二年乙丑六月二十三日，元君与众真降句曲金坛杨羲家，华阳之传始此，是为上清第一代宗师。宋元佑问，进封高元宸照紫虚至道元君云。
　　金野庵传
　　金蓬头，永嘉人也。名志阳，号野庵，因蓬首中作一髻，世呼蓬头。云生故姓家，乡井德之。幼果敢，有大志不羁。甫长，知慕道弃世虑，遂师全真李月溪。月溪，白紫清徒也。一见器之，命游燕、赵、齐、楚求正焉。及参先德李真常，益有省。行经袁州，遇守城校尉颠军子，状貌伟素，日不与世接，夜宿神祠问，蓬头异而师之。既久，语益有得。时紫山邹廷佐慕道，建长春观礼之。未几，命其徒刘志玄典观事，乃游武夷、龙虎二山。时龙虎主先天观者傅师正，馆于蓬莱庵，庵墟征君、圣井、藐姑诸峰之会。蓬头攀陆崖壑，倡鹿豕、藉云雾，视以为常。问夜坐盘石，蛇虎值於前，辄愕而遁去。因得夷旷地，命其徒李全正、赵真纯，筑天瑞庵于峰顶。时四方闻其道着，无远近有疾患辄叩之，以所供果服之无不验，由是礼者日集。尝天旱叩龙井，召龙出语，龙出听，瑜时渐小，跃入袖中，乃警以愒，龙腾奋入水，未顷天雨。元统癸酉，复隐武夷山，居紫清之止止庵。浙束元帅李太平闻而礼之，谓日：命严则君治，心清则虑寡。李益敬叹。及叛贼李志甫寇漳州，国朝以其地同知昊公知寇道，命为先锋平之，其子仲良愿师事之，不许。随果夷灭。众神服或倦请谒者众，谋药死之，即预知，命徒凿窍地中，果服出之，今名吐丹井云。至元正月一日，同辈桂心渊，世称桂风子，坐解于庐山，旋闻之。於四月十日，命徒书愒，坐逝。越十三日，面俯若栗，肢体温软犹生。其徒座于庵侧之古梅下。生前至元丙子五月四日。高弟则劳衍素、郭处常、李西来、殷破纳、方方壶，皆以道法闻世云。芒苗子日：古之烈夫义士，必苦行洁身，以成其志，故其视裂肌肤，摧筋力，若所固然，是以其卓绝特立，足以垂示千载。若金蓬头是也。然欲立名於世，且必是而后可，况其超脱幻化者哉。求能若此，而於道无成焉，未有也。惜能是者，代亦几人哉。
　　赵原阳传
