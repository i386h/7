<!-- { "loadSidebar": true } -->
　　秤柏挺余茂，枯泉洌微淙。荒苔阅旧构，故址繁幽丛。
　　台轮寓寥廓，焉在丹华丰。黎俗被休泽，玄徒卓深衷。
　　川陵固旋运，镇治昭皇穹。夜气肃林倌，春和洒玲风。
　　潜追井丹妙，脱屉焉后从。饬励仰先辙，大观浩无穷。
　　题思诚斋
　　圆方运六虚，寂感恒不息。动静根一初，妙凝洞三极。
　　大哉贤圣心，体诚殷无适。至训启邹轲，饬身在中惕。
　　慎修有儒彦，颜居秉兢翼。敦养益熙明，精微着余力。
　　式观元化机，万有互潜植。内固斯大本，荣衰等埃砾。
　　游氛苟澄彻，冥造耿金石。愿究通复工，健行符大易。
　　兰举
　　幽兰茂崇碗，悦此朝阳温。彼茁盛鲜姿，潜居蔚芳荪。
　　挺虚卓贞干，丽彩扬清芬。托质爰素契，岂为嘉祉存。
　　蚓兹秀林谷，旷寂靡世闻。佳木杂闽构，名葩宿灵根。
　　妍酋异众卉，洁素谐良昆。丰植岁方力，所资毓奇熏。
　　轻飕溢华露，密霭凝微熏。膏雨润雍泽，圆辉写丛芸。
　　雅操希圣则，遗骚悲屈论。旷游拟撷佩，涉远徒尘氛。
　　虚室协贞独，朋游寡弥敦。休征候夙契，着远奚朝昏。
　　八表敛宏视，冥机归化源。
　　冬日还岘泉
　　朝涉愧艰迟，归休美林谷。郊墟物候和，野径抱溪曲。
　　言旋白云岑，烟树澹余绿。浅濑引寒流，崇峦披秀木。
　　荒畴已农获，隐构藏林屋。夙托怀静恬，睿辞谐素欲。
　　轻风涤垢襟，微雨滋膏沐。息倦释尘愈，危机绝纸触。
　　由来期羡招，雅操契贞独。浮染固萦摩，潜真恒自足。
　　振衣浩所思，勉默依松菊。
　　六月二十三日晚宴仙岩
　　宿雨解秋阴，幽寻泛清渚。先晨预幽期，真赏宜阑暑。
　　华萼秀联芳，耆英善谈尘。轻流浅抱沙，远濑潜通浦。
　　峭石散支机，澄潭回钴姆。苹鸥点雪华，汀鹭浮银度。
　　野蔓晦重阴，遥山带微雨。探奇尽穷僻，始访云岩路。
　　灵窦虎龙盘，神踪辟轩户。苔深闷庖庾，萝翠横机杼。
　　浩啸绝氛埃，空歌激烟雾。崖悬一室虚，列席平沙辩。
　　胜集岂凡绿，谐惧杂觞俎。自非契仙调，岁阅方瀛府。
　　诚谒复古祠，牵尘愧迟步。丹丘擅雄怪；宜此风雷护。
　　旷劫视浮搓一冲襟涤千古。
　　观雨偶兴
　　首夏苦淫雨，乔木蔚楼莽。溪喧骤涨呜，峰净余氛朗。
　　茂绿翳檐楹，修篁藉幽敞。重肩人事稀，泥潦绝轮鞅。
　　聊惟文墨怡，守道在遵养。隐德抱渊中，由微达深广。
　　敢期沬泗闻，独慨高山仰。阴积继炎威，调元愧尘想。
　　坐驰黄乌音，浩浩源泉长。
　　题敬斋
　　秉彝具恒性，圣训复厥初。粹质素良敏，儒宗重墦瑛。
　　诗书履先训，百世犹蕾会。持敬在克一，肃恭游广居。
　　湖山俨祟构，逸趣平川鲈。优仕际清朝，成均参典谟。
　　温冲契玄褐，雅度光州闻。充蓄冀滋茂，继承观嗣盼。
　　晚兴偶成
　　明沼湛芳诸，新流涨嘉澎。玄阴度嗽云，绝涧飘寒雾。
　　人踪泥潦稀，暝色禽蛙暮。远娣感先期，丛怀慨危务。
　　休潜遂兹适，世虑犹缠互。妄迹逐尘生，真源妙无所。
　　春华又易年，衰赛增惭慕。得失从化机，丘园足畦步。
　　山雨
　　初暑还故庐，朱明日增炽。卧愈中林下，偃息寂无虑。
　　风涧呜奔流，畴蛙响蘗翳。鱼游芳藻轻，霭静乔林蔽。
　　葱情挺修篁，虚庭益交第。凝云忽成霖，竟夕骤湍至。
　　荷飓度晨冻，投簪适榛秽。烟涛迥尘绝，心迹澹高睨。
　　岂谓续蚊呜，何劳溺禽戏。空嗟夙志违，局踏增遐娣。
　　忧愤终莫排，聊兹藉流憩。言从肥遁贤，永谢人问世。
　　步南涧作
　　谢拙契衡茅，还节熟登眺。丘林满秋气，涧谷集华曹。
　　阴壑翳微云，层岑屹孤峭。平原过雨滋，落木轻风标。
　　嗟余困赛运，退遁匪观徽。卧病日衰迟，资药惭非少。
　　由知悔吝长，得失从嗤诮。择执视污隆，哺趋媚颦笑。
　　疏沦耻奔流，凡陛慨殊调。丝骛或胜用，薄缶难终嘹。
　　息躬事抱瓮，适趣逢荷葆。宁效穷途悲，欣洽苏门啸。
　　降衷属明命，玄默阀机妙。哀哉狷狭徒，日夕自沦燎。
　　万化会有归，投簪藉渔钓。柄凿异所投，艰贞曷漓耀。
　　赞谀遽成虎，矜宥仰明照。
　　雪后早还
　　幽人素嘉逛，励节抱贞独。冬候喜久和，言旋课樵牧。
　　嚣尘顿斯涤，冲漠久常足。雪蜡翳层云，风崖峭孤木。
　　初梅含众芳，涸沼沁寒绿。开轩理遗帐，燃薪续明烛。
　　自悲世网婴，息倦谢羁束。强涉川途艰，荒径凋松菊。
　　幸蒙休明眷，往吝鉴披腹。孰志后簪锯，惟怀友糜鹿。
　　蚓兹氛授驰，缪辐迭摧跟。志心耻轩途，污隆岂藩触。
　　愿谐冥寂徒，洗耳临涧曲。非乏解牛硎，惭媚忘羊逐。
　　席温勾漏松，棹伫山阴竹。永托岁寒期，冰霜靡萎馥。
　　玄阴未改春，流景遽何速。悟幻信若浮，虚中了无欲。
　　鄙哉鲈鲔趁，鲤腐甘驱促。千载付空言，浩歌还浚谷。
　　初秋山居雨怀
　　暑雨解冻秋，微云湿孤辙。寻源访故庐，陇升人家远。
　　伏稻藉衡门，灵泉发探岘。幽岑空翠明，落木崇冈展。
　　蚤语杂嘉禽，行踪静苔藓。新流绕庭户，群植日葱情。
　　抱此中林情，宁羁俗尘遣。支离信大年，任拙随偃赛。
　　岂乏孙登期，犹怀葛洪勉。阅世谢萍浮，狂阑曷清浅。
　　贺了庵李东堂八十
　　骯劫每遐寿，高山龟鹤龄。清都属耆德，大年宜夙膺。
　　悟幻茹和久，琼房咽华精。蚓资儒素言，存养安吾诚。
　　乐止蓬闱会，冻天湛重楹。晨飕注时雨，夕水澄秋冥。
　　志以敦雅契，悦谐簪褐盟。云涛洗瑶席，月露盈金茎。
　　安贵鸠饰美，宛追蒲稳行。后凋越曦景，名岳须仪刑。
　　玄历乃迟岁，潜真卫群灵。由兹永黄发，洞视超神经。
　　游仙岩
　　灵岳冠方蓬，秋清气萧爽。驾言物外游，放棹浩幽赏。
　　溪渚抱索纡，滩濑逶迤上。河伯水成宫，天机锦为障。
　　仙坛雄汉基，虎啸发空响。瞻谒步瑶宫，丹崖列奇状。
　　贺酝酿盈瓢，孟机丝在纺。探寻兴凝谢，旷逸情过向。
　　大具耸飞楼，精金赫穹像。夕酌尽惧论，群才各寻丈。
　　晓发澄潭滨，微澜杨浩荡。灵踪肆险怪，忧患孰愈痒。
　　姜被感情深，陈胶羡才畅。王恭貌愈纯，昊猛志须广。
　　词锐善袁宏，谈优怀郭象。岛屿僻花源，汀墟蔚相望。
　　问津赢俗非，幻语曷浮诳。斥钨等尘趁，文牺惭世想。
　　坤维渺淇渤，天籁靡霄壤。适意岂猿攀，忘机信鸥往。
　　预谐斟菊英，临眺孰输曩。泛览记呕轻，遐情瞩虚旷。
　　荣衰倏古今，雅度试豪放。自非金石姿，应昧玄珠罔。
　　举首候佺期，高风莫能忘。
　　信河晓发
　　灵溪及晓发，远趣延江树。野屋带村居，朝烟散寒渚。
　　轮舂杂远濑，浴乌泛深浦。霜露丛薄幽，层岑秀鸾翕。
　　乡还觉自慰，别绪论亲故。久旷希世怀，相知耿星曙。
　　驱驰固未久，物候倏迟暮。瓢饮少自如，披襟藉零露。
　　雪睛夜月
　　朔雪霁晨曦，群峰峙苍玉。迟回空林眺，逸趣浩心目。
　　野艇渺残流，荒烟淡疏屋。层柯郁秀姿，丛薄余寒绿。
　　旷世抱奇怀，研心寡尘欲。幽居怡遁贞，繁帐资先勖。
　　旷迹眇遐思，孤骞宁踯躅。含章亦尚铜，悦古宜内足。
　　万化同气机，舒阳蔼潜蓄。无惭尺蟆伸，颇蕴藏珠椟。
　　圆月净霜辉，高情委庭竹。
　　幽居自适
　　天字净春明，幽居惬虚敞。言从山谷柄，意此林泉赏。
　　风磴湿松霏，池流增雨长。肥烧秀嘉木，迂途隔尘鞅。
　　紫壑阀龙渊，苍岑娇鸾往。焉期芝皓隐，宛赴松乔想。
　　八表会灵踪，千春蹑遐仰。贞逐匪长年，观颐足遵养。
　　爰资飘笠慵，适诅樊笼强。或询持竿语，问和负樵唱。
　　万窍各善呜，聊兹托余响。
　　题夏山过雨图
　　夕雨过冻树，流云吐层峰。横桥蔓绿翳，杖策宜立中。
　　烦褥意俱涤，邈然尘外踪。锺山岂竟外，清濑闻高淙。
　　题澹味轩
　　至和在醇初，真味贵悠澹。羲文画太始，聘孔论虚湛。
　　复道信匪遥，履贞视宵旦。幽恬中林士，脱迹谢摩绊。
　　云外高茅峰，茹芝石华集。松涛雪满檐，兰佩风惊槛。
　　内固神宇完，浮营慨觞滥。酿酣弃元酒，妍斗薄精鉴。
　　白首混一无，寥天静陶范。
　　题樽木生卷
　　庄周悟齐物，众有等吹万。群植根一体，奇言愈雄诞。
　　惠施拙用大，广漠匪涯岸。非抱棂散姿，支离岂终算。
　　淮阳一伟夫，师帅久膺宦。矫慕卑世流，高骞坼鹏翰。
　　用拙贵楼全，托情契宵旦。步武已李廉，驰辉何邺郑。
　　日余嗜砾社，散木与资灌。千载或调同，尘趁靡忧患。
　　牺蹲为木灾，膏漆以明惋。愿追采真游，一息凌汗漫。
　　姻绪倘共论，排风迅霄汉。
　　岘泉集卷之九竟
　　岘泉集卷之十
　　耆山无为天师张宇初撰
　　五言律诗
　　元日
　　开岁占丰候，晨光感节分。晓檐翻瀑溜，寒树暗溪氛。
　　人事浑萍梗，生涯半水云。盈虚知有定，何事贵多闻。
　　喜晴
　　立夏天方霁，闲情喜暂舒。树深添雨润，溪落见人疏。
　　夕照依斜竹，园花落近书。年来惟懒拙，殊觉称幽居。
　　坐演法观碑亭
　　野亭林薮合，苔径慨荒冻。浮世人情薄，空山道味长。
　　削空崖势赤，蔽日树阴苍。俯读残碑罢，神情顿渺茫。
　　蓝社
　　晓策穿岚浦，灵岩引鹤台。春流迷野渚，昼雨滑莓桥。
　　林屋轻烟暝，渔蓑古渡遥。坐看蓬岛暮，片蚵涤尘消。
　　岘泉夜坐
　　借云成隐拙，神岳信清都。一水通双涧，千峰戏两见。
　　道山期小史，灵坞只潜夫。从此柄闲逸，浮尘信有无。
　　暮春还岘泉
　　暮春寻涧谷，华杖野桥过。山崎回苍玉，林助湿翠螺。
　　柳探黄乌岸，舟静白鹤波。劳生聊此寄，高兴欲如何。
　　庵居冬夜
　　春回先腊日，晏岁卧山居。庭竹寒遮径，池梅晚映书。
　　泉声憎吠犬，春响跃潜鱼。万物生生意，虚中乐有余。
　　题琼林秋色
　　仙台耸灵构，玉树环青空。秋色半帘雨，松涛三径风。
　　云情隐居阁，涧韵杂襄桐。勉志步前列，幽图披华嵩。
　　题方壶秋山幽隐图
　　北苑无穷意，秋山满目中。短桥通驿路，老屋带霜枫。
　　过雨冻侵夕，残云静敛空。偶同归隐处，尘迹罕西束。
　　我爱山居好
　　我爱山居好，无求足养真。秋声七八月，山色两三人。
