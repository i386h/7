<!-- { "loadSidebar": true } -->
　　伏以易昭大壮，是官室之由兴。道焕重离，喜殿廷之遂构。仰依覆造，恭致谢忱。伏念臣某嗣职有年，省躬无补。上承帝渥，幸锡责之宠颁；周率众诚，赖施金之咸集。岁月之稽摩良久，斧斤之经始惟艰。获栋宇於落成，罄衷盟於醮捆。伏愿皇图天广，教范春晖。宜民宜人，介万姓寿康之祉；爰清爰静，安一山宁谧之基。及庆衍於宗传，至恩覃於鼎固。百灵拱卫，五福攸同。
　　忏紫微台青词
　　伏以北极拱辰，宰乾坤之生育；中天御政，司人世之权衡。恭叩真科，敬陈衷捆。伏念臣某忝承宗绪，仰拜纶恩。千里趋朝，国社适逢於继统；一心祀帝，醮修有命於荐先。蚓川途驱役之艰，多星运迟留之虑。是款宝台之虔梼，幸符金录之圆成。庸致忏忱，并伸酬谢。伏愿紫微昭焕，潜回吉曜之晖；黄道开明，茂衍遐龄之庆。教模增显，眷序咸宁。
　　忏台早朝青词
　　伏以维皇上帝，总司主宰之机；钦若昊天，式重权衡之任。惧灾衰之罔测，尝恳梼以预禳。礼诰周圆，据诚忏谢。伏念臣某嗣承越岁，乏历多艰。顾罪业之弥深，致忧虞之迭见。照临有赫，庸敷首过之祈；降鉴无违，是罄朝元之典。驰忱绿奏，答款玄穹。伏愿皇极昭回，帝心简在。教范光而家道泰，寿考益宁；萱闱永以眷绿昌，亡不桃协庆。愆尤冰释，福祉春融。
　　甲申普度酬醮满散青词
　　伏以维皇建极，幸历事於三朝；上帝降衷，愧未修於一德。据诚答款，首过陈情。伏念臣某早嗣仙宗，累逢昌运。愆尤山积，致贻灾否之屯；疾疚日深，难保室家之好。请梼之忱两叩，安宁之喜再生。符关睢正始之期，协中绩承桃之望。庸敬酬於素款，并追拔於先灵。爰洁苹羞，上祈藻鉴。伏愿帝临有赫，天听孔昭。丹简标名，回祯祥於否曜；．玉符度命，起沉滞於幽肩。教范安隆，眷绿宁逸。
　　己巳酬醮斋意
　　宿庆幸基，早嗣宗传之爵；国恩是荷，岁趋圣寿之朝。虑接对之孔艰，念风涛之涉远。仰析醮梼，己沐玄麻。昨陈外累之除，实藉终全之佑。忽罹横挠，旋遂安还。尝婵禳叩之皈，并答资扶之造。伏愿帝临在上，灵降有严。鉴人欲之衷诚，宥积愆之瑕垢。皇图鼎盛，日增教统之光，家祉春融，克协宗风之振。门庭弥永，宁谧咸孚。
　　本府年经斋意
　　岁历云周，幸叨安於四序；教枢是荷，惟昭答於一诚。况云为多积於悔尤，而修进常疏於惕励。若灾非土木之干，并人事疾病之患。每陈皈叩，屡沐保全。庸遵饯腊之规，敬致酬恩之捆。伏念某均依祖，泽，仰戴国恩。缺温清於晨昏，念忧劳於寒暑。匪资忏释，曷遂首禳。伏愿忱恳上通，康宁荐锡。圣域咸春，至化克扬於宗教；福基开泰，祥符允协於家庭。凡冀未来之佑，悉希大造之仁。寿永萱华，荣齐棠萼。
　　圆台酬醮斋意
　　洪武二十五年降香华盖山。
　　帝命宠临，为储君而请福；微躬疾困，赖慈母以祈安。况官非诬横之干，有远涉风波之虑。省己宜於恐惧，希恩必以祈禳。神佑默扶，醮盟是践。伏愿天锡洪麻，星晖景纬。家庆日增於远大，仁寿同跻；邦基时协於隆平，睿谟克广。萱闱桩永，棠萼兰馨。
　　建溥度斋意
　　伏念某早嗣仙宗，累承帝渥。祖宗功德，愧未报於初心；言行愆尤，慨莫伸於寸善。各从倾逝，罔测升沉。兼酬祈恳之诚，益重勋劳之念。庸资荐拔，并遂首禳。惟大德之好生，实不言而善应。伏愿束极垂慈，南炎受炼。玉符金简，即开五户之明；丹界朱陵，洞焕九幽之烛。恩覃有造，泽被无穷。
　　普度早朝荐拔青词
　　天高地厚，惟德泽之难忘；日往月来，倏古今之代谢。据诚请命，竭己陈情。伏念臣某袭爵怀惭，省躬悔过。追报幸资於远迩，伤悼弥深；超迁仰及於幽冥，谢酬敢后。所惧愆尤之莫首，必祈忏涤以均消。爰洁清朝，并周素款。伏愿九幽拔罪，五苦停酸。保命生根，咸证逍遥之果；登真乐界，全回发育之春。教范光亨，眷绿协吉。
　　甲申普度酬醮斋意
　　伏念某忝承仙绪，叨历圣朝。极惭罪业之深，莫遂愆瑕之涤。顾病愈之久困，致家室之靡宁。叩两款以据诚，幸百灵之有格。恭陈菲醮，上答宸麻。伏愿圣造昭回，帝心简在。悔尤镯释，旋否疠之亨通；幽壤开明，运慈悲而超悟。教风巩固，家庆蕃昌。凡在甄陶，均祈生育。
　　圆台建醮诚意
　　日照月临，皆机衡之所囿。阳消阴长，恐忧患之靡宁。仰期潜回，厄运之屯，敬致上吁，昊天之梼。礼诰惧稽於四载，始生特达於一诚。报款．愆期，酬恩俟命。伏愿皇览昭明，帝慈溥博。教统永隆於山岳，五福咸臻；宗风益茂於蔷薇，百祥骈集。灾非冰释，嘉庆眷融。
　　三清殿上梁文
　　伏以三境神洲，珠黍现虚无之上界；五陵福地，宗坛开龙虎之名山。昨逢尘劫之推移，复觊奂轮之壮观。帝恩冈极，道化无方。钦惟皇帝陛下，乾坤同大，日月并明。经纶正始於万方，文轨会归於四海。丰功盛德，大成王治之基；圣子神孙，益广皇猷之永。玄门推重，华构维新。仰惟三清三境天尊，虚无至真上帝。位三界之元尊，为万天之主宰。玄元始成，文而有象，梵清景结，黑於无穷。紫检丹书，阐十极九霄之内典；金科玉律，衍七经八纬之灵章。是龙文凤篆之彰，致虎卫鸾胶之会。象贝阙琳宫之遐仰，耸游台药合之雄瞻。不日而成，於斯为盛。再惟神乐观仙官，本官住持傅提点，蓬阅仙姿，烟霞仪表。振青琐紫宸之步，领云门大濩之音。多贵达之经营，实山林之柱石。再惟道录司主领提点，左演法曹尊师。馆敝文章，宰玄纲之枢辖；嘘呼风雨，握秘岌之机衡。日承宠锡之繁，深竭谋维之力。又惟住山提举李尊师，玉辊山辉，珠藏渊润。探玄科於法海，辅教席於清都。暨总务之群才，及施金之多士。佳声俊望，尝光霁於明时；美誉芳馨，共清扬於化日。斯神道之设教，而风霆以流形。焕然绣柱雕甍，凌空耀日。伟矣彩楹绮户，拥雾回风。高明合景於始青，空洞混真於大赤。奇峰灵岫，俨蛟腾凤翕之仪；迭毂高幢，耸霞绕云蒸之势。宜万灵之环拱，实千载之宏规。爰举修梁，敬陈善颂：
　　梁之东　　五云瑞黑蔼空蒙，日华垣曜
　　金银阙，山岳交辉万寿崇。
　　梁之南　　千峰万岫翠堆蓝，霓旌羽节
　　浮空下，一黍高悬北面参。
　　梁之西　　琼林瑶草白云齐，灵岩列岫
　　青城表，万劫丹光接太微。
　　梁之北　　象麓圆高天一色，汉坛玉局
　　万灵尊，福着皇厘朝万国。
　　梁之上　　雾辈霞车鸾鹄仗，玉京缥缈
　　太清家，神明区奥非无象。
　　梁之下　　洞诀神经遵妙化，虚皇坛上
　　月华明，灵傲四拥真仙驾。
　　伏愿上梁之后，皇图益广，玄教增辉。四宇八荒，均被涵濡之泽；群黎万姓，咸资清静之风。道域无穷，仙宗有永。
　　劝建祖师殿上梁文
　　伏以炎汉教兴，龙虎乃神仙之官府。留侯系出，圭璋为世冑之典仪。夙崇天阙之皈，宁拒劫尘之换。人谋注久，帝力维新。钦惟皇帝陛下，九五开图，一元正统。宏模巨智，立皇极以建中；盛德丰功，总天官而授历。汤武之鸿基益振，汉唐之茂绩斯张。怀禹贡以来廷，集虞韶而制礼。而储器正元良之望，兼亲王隆国社之安。宜华夷咸乐於雍熙，而道域特沾於殊渥。谋猷日广，柱石天开。恭惟祖师正一冲玄神化静应显佑真君，道尊玄省，教阐清都。神黑风霆，实冠冕三山之重；簪倨剑佩，着源流奕世之宗。累敛福於邦民，是培芳於嗣胤。蚓际天朝之优眷，顿宏神宇之雄瞻。千载洪规，一时壮观。再惟将相良才，闽垣英质，及四方之硕德，同一代之休光。斯道其有在焉，至神而无方也。六合天经而地纬，五城日垣以云从。尝驱龙吏以运伟材，旋捧鹤书而求碧瓦。奇木既成於月府，南金时至於云庭。紫府十二天，幻成蓬闱；瑶京三万户，移自方瀛。宛然贝阙丹台，廓矣药阶琼殿。凤麟洲渚，春融三岛而回；鸾鹄旌幢，乐彻九清而下。骈虹驾雾，耀电摩霄。非山川壮丽，无以表师相之尊；由地位高明，是足冠人天之仰。故灵祇拱卫，风雷长挟於仙都；而珠璧鲜张，星汉上通於帝所。琼书琳札，惟许葛之可方；璧莲金茎，或茅丘之足拟。当披承四十三传，复建立千五百世。虽神运之有孚，亦地灵之所至。因时而就，不日而成。六纬敬陈，双梁用举。
　　梁之东　　黑分光岳道犹龙，春回历象
　　朝墩丽，尽在和风长养中。
　　梁之西　　仙台岩岫与云齐，碧池琼树
　　烟霞表，时有天书降紫泥。
　　梁之南　　尘湖高与华衡参，云旌雾节
　　排空翠，日护长生白玉函。
　　梁之北　　道祖飞神超莫测，绛衣鱼鬣
　　俨层霄，汉家自古神仙宅。
　　梁之上　　列帝高居千仞广，灵傲时谒
　　太清游，玉府枢机传世掌。
　　梁之下　　虎卫龙翔罗凤驾，玉书光照
　　五云中，亿劫空同非昼夜。
　　伏愿上梁之后，圣寿天长，皇图鼎盛，辅束储之光大，济寰宇之谧宁。勋名期将柑之萧曹，家业冀士民於杨郭。枫弥川海、玄风克振於丕基；德着珊瓖，教脉益隆於震器。宗坛有永，道化无方。
　　三门上梁文
　　伏以龙虎名山，着清虚之福地；凤麟别岛，开广大之法门。昨经离焰之灾，是复鼎新之建。道模克显，神化用昭，仰惟三境高尊，十方列．圣，祖师正一冲玄神化静应显佑真君，启正一之宗风，阐玄元之妙化。得山峙川流之形胜，弘天经地纬之规绳。宝诀琼文，衍千五百年之仙冑；珠官具阙，崇二十四治之神功。门通日月之往来，户象乾坤之阖辟。奂输斯美，险降是临。再惟神乐观仙官，住持傅提点。北阙归来，领烟霞之旧席；东山燕息，衣雨露之殊恩。嘉焕号之显荣，实玄门之仪表。再惟住山提举尊师，玉质金声，上谒龙章之鲔戏；明珠完璧，俨居鹤署之经纶。其赞画於大成，尚谋猷而有永。再惟道录提点，左演法曹尊师，文史清标，风霆伟度。宠锡金钥之重，恩覃宝阁之尊。尤匡赞於山林，是相成於栋宇。暨神宝之职司，及良工之才辖。丰功伟边，，宜光辅於玄枢；美擢佳声，共大膺於清选。惟人有物而有则，盖神无体以无方。赫然绮阁雕楹，排云拥雾。倏·尔环题壁绘，飞电腾空。琅傲协驾於霓旌，阁道降灵於羽节。琳峰琪树，蔼龙翔豹跃之姿；云佩霞杨，俨鹤伫鸾趋之步。斯百灵之拱卫，乃万姓之瞻依。快举双虹，特陈六纬。
　　梁之东　　日华朝耸海墩红，灵坛俨有
　　风雷护，紫黑浮关曙彩中。
　　梁之南　　丹舆绛节下鸾胶，明庭远锡
　　天香降，帝阙纶音耀宝缄。
　　梁之西　　琼林爽气蔼岩霏，瑶坛夜烛
