<!-- { "loadSidebar": true } -->
　　引火炁九咽。凡书符，并先行之久久，神光自现。
　　书符式
　　法曰：凡书符，设香几，望天门，陈合用法器於前，存朱现、水盂为日月，纸为金版，笔为青龙，香姻为白云，符史在其上，符法中宫将童女，并分列左右。讫，手结斗印，存五斗缠身，步豁落斗，插上帝诀，存身入三台北斗中，双手剔斗，端简三拜上咦香，叩齿，跪奏曰：
　　具位臣姓某，焚香奏启太上无极大道，金阙七宝至尊，东极慈父寻声赴感太乙救苦天尊，十方救苦天尊，九幽拔罪天尊，九天生神上帝，三十二天帝君，五方五老帝君，日宫月府二曜帝君，南斗六司陶魂星君，北斗七元铸魄星君，三元三品三官大帝，灵宝启教五师真君，天真星人，妙行真人，南昌上下宫主炼真宰，三录院臣所受诸法录中真宰。伏望道慈，俯垂洞鉴。臣蝼蚁贱品，草芥微生。夙有善缘，叨行大教。深期济物，觊立微功。既奉来词，岂容抑绝。臣今奏为斋主某，投词入意。今则崇严靖室，恭依灵宝斋法，书篆应干符录诰券，以俟至期，按格施用。伏念臣凡愚腥秽，罔造玄元。仰乞天恩，俯垂矜悯。特赐大道妙光十方正黑，流注臣身心豪窍之中，朱墨器用之内，使结节解释，胎根肃清，存念感通，真光发越，一笔一窍，合道合真，凡有施行，克彰嘉应。俾契上玄之妙，吕全济度之功。臣干冒天威，无任激切俟命之至。谨言。
　　祝毕、存太上在天宝台中，真位森列，帝命侍真颁降，符篆下降.。又见十方天尊，放大光明，浮空下临，童、女捧宝匣在百宝光中，赴兆案前，启匣官一付，与所篆者合而为一，光明夺目。变身作青玄左右二真人，童女侍卫。方入室东向，叩齿三十二通，上闻三十二天，心拜三十二过，闭目静思，身坐青黄白三色云为中，内外蓊冥，有青龙、白虎、朱雀、玄武，罗列四园、日月洞焕室内，项上生九色圆象，光映十方。次祝曰：
　　无上玄元太上道君，召出臣身中三五功曹，左右官使者，侍香玉童，传言玉女，五帝直符，直日香宫、各三十二人，关启所言。今日吉庆，奉为某崇建大斋，追度某。、书篆符箓，拔济幽魂，愿所启上彻、径御、无上三十二天元始上帝至尊几前。
　　次引炁三十二过，入座书符。
　　敕律咒
　　溟涬大梵，寥廓无光。赤明开图，运度自然。元始安镇，敷落五篇。赤书玉字，八威龙文。保制劫运，使天长存。急急如元始无量度人律令。
　　右诛玉清，天们炁一口，又东南炁一口，旺炁一口，念合明天帝日，卓笔三下。
　　敕墨咒
　　玉音摄炁、灵风聚烟。紫虚郁秀，辅翼万仙。千和万合，自然成真。急急如元始无量度人律令。
　　磨墨咒
　　梵炁弥罗，万范开张。元纲流演，三十二天。输转无色，周回十方。旋斗历箕，回度五常。三十五分，总炁上元。八景冥合，炁入玄玄。急急如元始无量度人律令。
　　右法掐子、丑，顺至亥，入中指根，丑上为诀。
　　玉清大咒
　　三十二天，三十二帝，诸天隐讳，诸天隐名。天中空洞，自然灵章，诸天隐韵，天中之音，天中之尊，天中之神，天中大魔，天中之灵。九和十合，变化上清，无量之奥，深不可详。敷落神真，普度天人，今日欣庆受度，历关诸天，请灭三恶，斩绝地根，飞度五户。名列太玄，魔王监举，无拘天门。东斗主算，西斗记名，北斗落死，南斗上生，中斗大魁，总监众灵。青帝护魂，白帝侍魄，赤帝养炁，墨帝通血，黄帝中主，万神无越。青天魔王，巴元丑伯。赤天魔王，负天担石。白天魔王，反山六目。黑天魔一王，监丑朗馥。黄天魔王，横天担力。五帝大魔，万神之宗，飞行鼓从，总领鬼兵。一麾幢鼓节，游观太空，自号赫弈，诸天齐功。上天度人，严摄北邓，神功受命，普扫不祥，八威吐毒，猛马四张，天□丁前驱，大帅仗旛，掷火万里，流铃八冲。敢有干试，拒遏上真，金铁前戮，巨天后刑，屠割鬼爽，风火无停。千千截首，万万剪形，魔无干犯，鬼无妖精。三官北酆，明检鬼营，不得容隐，金马驿程。普造无命万神咸听，三界五帝，列言上清。
　　右法西北炁，诸符并用敕之。
　　受炼押字咒
　　疾除罪簿，落灭恶根。不得拘留，逼合鬼群。元始符命，时刻升仙。
　　度魂敕印咒
　　亿曾万祖，幽魂苦爽。皆即受度，上升朱宫。
　　大凡书简用隐语，封简用敷落神真四句，度简用黄箓，白简削死上生。
　　诸符总祝遣咒
　　普告三界，无极神乡，泉曲之府，北都罗酆。三官九署，十二河源，上解祖考，亿劫种亲。疾除罪簿，落灭恶根，不得拘留，逼合鬼群。元始符命，时刻升迁，北都寒池，部卫形魂。制魔保举，度品南宫，死魂受炼，仙化成人。生身受度，劫劫长存，随劫轮转，与天齐年。永度三途，五苦八难，超凌三界，逍遥上清。
　　右法并玉清诀，东炁。
　　书符毕，再启奏。
　　具位臣某，焚香重诚奏启，太上无极大道，金阙七宝至尊圣位前。伏望道慈，俯垂洞鉴。闻大道宣慈，开八门而救苦。至真演教，阐三录以度人。凡启荐修，必蒙拯拔。臣上来恭依斋法，书篆太上诸真符箓。臣虽已按法行持，尚虑存念差错，咒诀舛讹，或假手於他人，笔画漏误。或未明於至理，不合玄规。再乞天恩下济，真炁流通，灌注所篆符箓之中，使遗缺补足，璀璨飞扬，皆成功德之光，洞契上玄之妙。随臣颁告，无不遵行，开泰沉魂，悉离苦趣。上明好生之德，下符度死之诚。臣干冒天威，下情无任之至。谨言。三拜，收符藏匣中。
　　诸香章
　　师曰：凡斋修之事，凭香达诚。固当以捻香为首。每一上香，并有一符主之，总一十五符，今具如左。
　　道德香符上帝诀，天门炁
　　道德奇香，褊满法界，彻达三境，事诚通感。长生度世，与道通真。急急如元始上帝敕。
　　超三界香符
　　香超三界，褊满虚空。径达御前，浮结供养。所祷应诚，上奏玉清。急急如律令。
　　寻声救苦香符东炁
　　太一救苦，寻声拔度。三宫九夜，普愿生天。
　　右符一点一画，并念太乙号祝之。用黄纸七寸，阔三寸六分，书之。掐太一救苦印，大指压中指，招坤，竖四指，直二五指。
　　普度亡魂香符普度印存青玄
　　大道慈悲，寻声赴感。一切亡魂，随香普度。开彻九幽，飞腾太空，不可思议功德。
　　无量度人香符上帝诀，东炁
　　中有度人，不死之神。中有南极，长生之君。中有度世，司马大神。中有好生，韩君丈人。中有南上，司命司录。延寿益算，度厄尊神。回骸起死，无量度人。急急如上帝律令。
　　破九幽狱香符
　　九幽印。大指恰子，曲三指押，坚四指，直二五指。
　　金光玉烟，愤愤帝前。符命疾传，通达九幽。幽关诸部，悉开罪魂。冤仇和释，径上南宫。急急如律令。
　　召魂赴坛香符玉诀，东炁
　　元始真文，呼召灵魂。速赴吾坛，领无上道。
　　沐浴香符辰戌文，北炁
　　咒曰
　　玉泉琼烟，炼浴飞升。快乐自在，立时玄明。急急如上帝律令。
　　变衣香符玉清诀，东炁
　　百色之衣，流光飞霞。服之飞升，上步玄空。飞游太极，领鬼受衣。急急如元始上帝敕。
　　咒施法食香符五岳印，东炁
　　食满十方，通关百饱。食之无尽，飞升玉都。急急如律令。
　　领魂受经香符中炁
　　咒曰
　　金口所宣，玉文所司。三界九幽，悉皆罢封。超度亡魂，时刻升天。急急如上帝律令。
　　传符告简香符上帝诀，东炁
　　元始符命，普度亡魂。金龙驿传，不得留停。急急如律令。
　　授戒香符
　　□□□□，□□□星。神归后土，戒定逍遥。无忘九戒，定慧超升。急急如上帝律令。
　　炼度生天香符上帝诀，东炁
　　洞慈洞明，濯炼九尸。径度玄天，逍遥自然。急急如律令。
　　普度法桥香符普度印，北炁
　　大桥大度，法桥普度，急召急升，步虚玄灵。急急如律令。
　　罡步章
　　师曰：凡步一罡，内有一将主之。须先焚香，以黄纸朱书灵宝召役十四呈符。凡遇行事随事步罡毕，焚於炉中，其官将立至。此是元始祖炁结成自然之章，降付学仙之士，秘而行之。
　　灵宝召役十四罡符总咒
　　唵俱鲁祇拘帝呜□俱嚧羯波烁言帝诃摩吽摄。
　　召十方飞天神王罡符先左足单步，丁立。
　　召炼度司官吏罡符左右手恰三涂五苦诀，自震起，入中中止。
　　召灵宝君吏罡符
　　召黄录院官吏罡符
　　召三界魔王罡符双手恰中指三节，自坎起，交步至未立。
　　召五帝罡符双手恰金木诀，自东步至西立。
　　召八方威神罡符双手八卦诀，自坤步至乾立。
　　回尸起死罡符双手自四指中过中中，至二指中挑，自北步至南立。
　　伏御地只罡符双手恰中甲挑甲出，自子涉至南，再返身入中立。
　　群魔束形罡符双手子至午挑，自震步至乾立。
　　鬼精灭爽罡符双手子亥至申寅挑，自坎步起至巳立。
　　束缚魔灵罡符双手寅申巳亥挑，自坎步至未立。
　　普扫不祥罡符双手二指掐大指二节挑，自酉步至震上。
　　旋斗历箕罡符
　　摩转阴阳斗，自地户单步回身入天阙，且乃二十一步，入中官。
　　发奏章
　　师曰：凡建大斋，全凭文檄。先则顶告，次则催申，扣期则正奏诸天帝尊，关盟三界神司，褊达情捆。当以符召役功曹神吏，使禀命宣传，期於通感也。
　　召三界万灵符
　　四方拱极 刀利尊天 玉帝临御 日月光全 玉清诏命玉玺急宣 太上治职诏告鬼神莫敢迟延 万神万鬼符到擎拳
　　敕咒
　　唵吽咈啰俱利咤娑诃。玉清始青玉符，告盟总御三界，统摄万灵。符到速追，符到速行。女青诏书，如玉帝亲行。上元中元下元三元之精，天魔地妖，水怪山精，敢有不顺，拒逆张鳞，万神稽首，不得留停。符召某神，速随符来。玉帝有敕，仰行万程。玉帝敕书，守待施行。急急准玉清诏书律令。敕摄。
　　玉清宝玺，敕付仙卿。秉符持节，召集天星。三界齐到，万神同钦。天真上帝，梵炁流晶，金光四集，曷敢不临。违符逆命，上有宪刑。速依玉清元始上帝本章律令。
　　遣咒玉清诀，天门炁
　　玉皇敕命，急召万灵。上穷天界，下彻寒肩。应时感召，速诣玉庭。一切灵府，不得留停。急急如律令。
　　告文式
　　灵宝大法司。
　　太上降真，召灵符命，召摄万灵，
　　书符於此。
　　玉清始青，至急急如元始召万灵敕摄。
　　太岁某年某月某日某时告下。
　　法位姓某，承诰奉行。
　　封皮式
