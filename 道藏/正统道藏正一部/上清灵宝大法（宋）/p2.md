<!-- { "loadSidebar": true } -->
　　译曰：自天真皇人悉书其文，以为正音。妙行真人撰集符书大法修用，真定光真人郁罗翘真人、光妙音真人，集三十六部尊经符图，为中盟宝箓。以三十六部真经之文，为灵宝大法。因此流传。昊左仙翁授经箓法诀，於太极徐真人也。仙翁遗於上清真人杨君，总其上清洞玄、玉清洞真二品之法，后世渐有神文见也。
　　上清灵宝大法卷之一竟
　　上清灵宝大法序
　　古序
　　昔我祖师元始天尊，大慈悲悯，广济群生，历劫度人，先天立教，随方应物，不拘於三境九泉布化流形，岂限於人间象外。自龙汉淳古之世，教之以大乘。逮延康朴散之时，授之以中法。大乘则无为无事，任物自然。中法则有息有勤，因机善诱。洎开皇以后，赤明乃还，俗变浇漓，人骗真素，亡缘弃本，溺性迷情，背妙有之玄功，失自然之奥旨。由是方诸阙下，多虚青简之名。邓都台中，益盛黑书之目。沦谢者崇朝接毂，升腾者千载比肩。大翰圣慈，遽兹开度。＂所以三元品诚，四极明科，三洞四辅之经，隐地藏天之箓，女青玄都之律，八琼九鼎之文，金真八极之书，凤炁龙章之篆，柔金水玉之法，开明震灵之符，五老策精之文，八海登真之篆，大劫洪真之札，灵宝召龙之篇，正一救世之章，洞神开山之印，上清八景之诀，玄真曲素之辞，太平左右之图，洞玄智慧之品，乘局蹑虚之术，攀魁据斗之呈。或检制身心，或镯消罪垢，或吞芒饵景，或炼气胎元，或封山召云，或坐忘遗照，开万涂而汲引，垂众法以提携。欲令抱识怀生，皆登道岸。岂止簪星佩月，独诣仙庭。乃出三五章仪，河图醮法，拜表上章之诀，呈风驿骑之司。凡居世间有所誊奏，即日月主者，里域真官，乘彼驿龙，闻于天阙。虽上天厦远，下土卑凡，感而遂通，靡瑜瞬息矣。斯则大道救物，巨细无遗，请福祈真，斋法为大。斋有二十七等，备在三洞经中，则三洞各九品斋也。内黄箓斋者，遐福草有，广救三涂，报应之期，影随响答，古今所验，实繁其人。然以精专为先，龙彩为上，香烟处洁，抑又次之。苟有一缺，亦斋之瑕玷也。修奉之士，得不慎哉。且黄箓之法，拯度既多，君臣通修，人天普福，随其所为，理趣多门。又经云：三．洞布化，遍满人间，行道修斋，因宜立教，人间天上，久矣流行。若帝王国主人民土地一切众生，有诸灾厄，应当消却。召诸道士，及以女官，或多或寡，广立瑶坛，悬诸婶盖，散花烧香，然灯照夜，行道礼忏，昼夜六时，勤勤不息，克获灵应，福德普臻。经曰：黄箓者，开度亿曾万祖，先亡后化，处在三涂，沉沦万劫，超凌地狱，离苦升天，救拔幽魂，最为第一。此经随世所求，即可修设。或三日，或七日，一时九时，奏简驰诚上天，无不御达。且灵宝者，是大道之根宗，元始之妙化，虚无挺秀，劫化自然，隐配阴阳，区分造化，保安帝祚，镇护天民，握运纵玑，恢弘妙b 曰，总五帝大魔之法，召万天合元之司，济度存亡，统隶三界。按梵炁而为符篆，敷奥义而作隐章，秘在药珠之宫，禁於华堂神府，诸天至重，万劫一传。遵奉明科，俯仰有格，非宿生之大庆，岂造次以能闻。得遇进修一实为际会。可以召灵黑於三关，霭宝华於九户，功满德就，位列仙翁，起死回骸，归真返本，人天钦仰，变用无方，招真召灵，洞该三道，所谓巍巍大梵，万法度人之上品者也。谨序。
　　玄序
　　元始祖劫，为天地之根宗。灵宝开图，总阴阳之枢纽。推日月变通之理，统星歪踱度之机，妙集游纲，提携子午，还五行之造化，追三炁之魒魁，进退乾坤，飞旋离坎，擒龙伏虎，控凤乘鸾，朝飧紫府之英，暮食青华之液，炼形流火，灌质束池，六龙飞蹈於层霄，九炁钻烹於玉鼎，道之生我，物无定为。弃物流形，则气神交而真自彻。释情养浩，则精血通而气自凝。真火高奔，飞扶丘之皎日。水金拘制，旺玉阙之蟾蛉。八鸾同呜，赞空歌之雅韵。九凤齐唱，扬十绝之玄音。俯仰灵阿，十方之天真自集。朝参太上，万灵之羽卫飞轩。黍米高悬，变通莫测。包含虚昧，则无鞅数众咸归。浊竞奔趋，则万炁千真尽散。集炁为宝，聚神为灵，乾健纯阳，坤柔阴质。自然之炁，无形无名。上极九清，以黑假名为号。下彻九地，以形别号为名。是知杳杳冥冥，恍恍惚惚，寂然不动，感而遂通。二炁回旋，随天地应时而动。三田通妙，感阴阳运转而为。靡在他施，何劳自逸。
　　存神叩齿，警初真入道之门。炼气书符，明学士守规之式。欲饵吞於九转，当造物於四时，回运周天，交媾水火，烹金铸鼎，炼石补玄，盗日月之英华，结神真之铅汞。先明子午，次辩水金，进退抽添，知时适候，温调养育，烹炼无差，勿杀善以欲贪，勿嫉妬以淫盗，远憎去始，异骨成亲，济度天人，阐教凡世，通玄究微，悉章洞慧。束魔却恼，断六根障塞之源。舍妄从真，灭五苦输回之户。拘魂制魄，养黑藏神，身有光明，形无影响。开明三景，离合自然。高晏郁罗，万劫萧台耸冠。飞升金阙，玉山绝境逍遥。飞驾琼轮，十炁飞天自现。控乘绿辈，诸天五老倾光。疾除罪簿之因，落灭恶根之道。妙乎兹法，故品诸经，提悟迷荒，救拥未悟。
　　吾昔遇清微丈人，授以二气吐纳。次遇於玄皇玉帝，赐以金丹诀言。明天地权舆之数，了阴阳生杀之机。众卉百花，尽守根而固蒂。奇禽异兽，咸抱一以含元。故知颠倒五行，翻覆四象，盗元一飞玄之炁，守真精妙体之英，建宝鼎於崆峒，飞金晶於灵洞，媾内外之水火，合上下之刀圭，元炁周流，感元黄而玄珠光耀。包藏宇宙，含金丹而资用无穷。是知天地之独尊，变化之无形无质。乾坤之妙道，生死之无始无终。道勿远求，不出户牖。亲之者鲜，远之者多。弃本妄真，甘乐忘於泉壤。入邪於正，徒度夏以经冬。静以生强，安而思极，七情鼓扇，肠绝阴化而性命危。六欲触耽，精散形离而神气泯。五脏摇荡，九窍开关，靡知性命之端。奇偶相配，何明造化，岂辩玄机。吾启大慈，愿提仙子。将兹神气，集号玄章。故名灵宝之荃蹄，以应真经之内法。付于妙行，出世度人，化现十方，名号非一。编诸经典，遍满恒沙，句句为玄，头头是道。悟兹妙理，则出生入死而与道俱存。了此真机，则离合自然而去来无得。遇之者夙生仙骨，行之者累世庆缘。误谪人天，虑差觉路，指明圆定，证悟法门，行道秘藏。了真可度谨序。
　　上清灵宝大法卷之二
　　洞微高士开光救苦真人宵全真授上清三洞弟子灵宝领教嗣师王契真纂
　　经纬修用门
　　七经
　　师曰：修用之法，而有七经。一则洞视百灵，吞服混元玉札、高玄内讳，行元始内观之道。如不及行此，当行内视中藏法。二则参斗，割移死籍，注生南曹，所谓北斗落死，南斗上生也。三则朝元。四则分神治事。五则仙曹建邸。六则超度玄祖，寄治南宫。七则选应玄举也。
　　吞服玉札洞视隐文
　　师曰：上清三洞九品之文，分四辅万篇。惟灵宝三阶，有余绪神章，则救死济生为上。下奉真之士，往往萌始之勤，终未见替止。缘尘根暗识，六慧不通，被六天魔惑，四邪妄兴，作诸变化，不能洞了。故三洞之文，上曰洞真。以凡修真，洞合形神，目睹真人， 与道合契。逮乎中下洞玄洞神，乃万法之祖，六通之本。是以天尊证道眼慧眼，真人定法眼慈眼。故观三界，如居掌中。天尊设法，以明内观，外作洞视，以效道慧之眼。恫视彻视遥观，以体法慈之目。是以三洞，凡学洞真，洞见真人，然后成真，既曰洞神。目击神真、然后通神，而作神仙。凡三洞之万法，无不先要三洞自明，然后可以通神，神灵降身，至於洞神洞渊洞灵。大洞八史六丁，灵飞六甲，与光洞观，并设通目之道。男士之淫，女士之邪，六根不诤，耗失真元望豆洞神。纯阳则神仙不隐，纯阴财鬼现形，是乃真秘。授玉札一卷之祖，修之百日，真仙现迹，见之可以役使，可致天真，功德备合，白日飞升三洞。召真现形，无此玉札，徒劳施用，终不洞明。昔者不传下世，因灵宝教行，鬼邪出阴，以此洞之不能曲口隐形，免惑道士。玉札皆上真内讳隐名，依法用之，克日成真。授受之者，择三元十直八节之日，资玉简二枚，上金九两，命素千尺，信财百千，以盟三官。师授无不盟信，妄泄天宝，师伐以风刀之考。弟子修之，终无所成，折算一纪。详其士之丰俭，勿失其人，不以非材，泄之非道，罚亦如之耳。　　天地玉字内音
　　右二符并中指中文日吞二枚召二炁父母用
　　日月玉字内音
　　日月帝皇内讳曜道枝。正荟条。将军梁。高骞爽。
　　天皇君内音
　　地皇君内音
　　人皇君内音
　　服符咒
　　天地人皇，三素元君。解结散滞，闲塞死门。辟非去尸，心神宁闲。
　　五星讳
　　三天隐讳
　　服符咒
　　元父合雌，玄母归雄。天地混合，人道玉符保命，五脏光冲。耳目开爽，我道兴隆。急急如律令。
　　三真内讳
　　上帝内讳
　　服符咒
　　太一捧符，太初命灵。真仙护命，三帝司迎。炁通玄关，魄炼魂英。服炁合符，洞彻万灵。急急如律令。
　　七曜内讳
　　服符咒
　　东连扶桑，西贯成阳。五行相配，混合中央。急急如律令。
　　南斗六司讳
　　北斗七元内讳
　　服符咒
　　南司七政，陶魄铸魂。顺道而造，逆天法轮。周旋玄象，回死作生。
　　七辰内妃夫人隐讳
　　神虎神吏内讳
　　服符咒
　　魁张玄范，应化无边。掌持青律，度魄魂迁。飞度五户，驿驰风传。
　　元皇九丑，乐秀三田。逵迪察命，变摄昌言。荀恙持金，不信通玄。
　　三界总司，尽秉吾权。
　　三台秘讳
　　服符咒
　　上部八景，胎给泥丸。中部八景，胎盘绛宫。下部八景，胎解胞根。三元辉映，台魂鲜明。急急如律令。
　　中斗正使秘讳
　　二始秘讳
　　服符咒
　　中斗大魁，旋斗历箕。回度五常，逃形天关。太一天一，二始分张。八景冥合，司命桃康。急急如律令。
　　玄女秘讳
　　三师正音秘讳
　　四圣秘讳
　　六甲秘讳
　　六丁秘讳
　　四直功曹阳神内讳
　　四直功曹阴神内讳
　　五帅秘讳
　　三将秘讳
　　三涂玉讳
　　五岳玉讳
　　雷神秘讳
　　总服符咒
　　玄女内妃，阴阳合配。三师纪律，四圣分锐。六甲阳神，六丁阴吏。四直元君，五司都帅。三涂五苦，镇舆坤地。巽震雷霆。阴阳拘制。兑乾施光，坎离交位。下辟鬼门，涤垢荡秽。飞付仙家，独步无畏。元亨利贞，逆顺神炁。
