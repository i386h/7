<!-- { "loadSidebar": true } -->
　　上皇太真，使我升真。清斋澡炼，诵咏金书。七玄拔散，上朝太虚。延年长存，克名箓书。
　　闭目，叩齿九通，咽液十遍，再东向，密咒曰：
　　臣诵经已竟，向来所出身中三五功曹，左右官使者，侍香金童，传言玉女，五帝直符，直日香宫，各三十二人，各还入臣身中。复於宫室，毋令差互。后召复到，一如故事。
　　精思还宫，讫叩齿三通，咽液三过，上香暝目，密咒曰：
　　向来听经卫经圣众，散坛解席，各还所司，神风静默，山海肃清，千邪伏匿，百灵护形。
　　存十方天真上圣，各腾云上天，自东方为始。每方叩齿三通，心礼三拜，即以鼻引三色云炁，吸入五藏。次收神，先收朱雀，次青龙，三白虎，四玄武，五狮子，六白鹤，方总吸一吸，纳真入泥九，想复本位。咽液三过，毕。
　　闭炁咒
　　天灵九宫，太一守房。百神混合，魂魄安康，长生久视，日月同昌。中指子午斗
　　朝谒诵咏升降宝境
　　诀曰：九色圆象，乃元始内观之道。有力色图。五色狮子，运化五内五色毫芒，合成碧玉之色，咽液一下，瑞炁结成五色狮子，立下丹田。心是莲花上绛府，真人乃身中元始天尊，悬座空浮者。则真人乘花，悬坐狮子，是道也。
　　诵内音诀
　　按灵宝玉字经云：凡诵灵书中篇，每方有祝想之法。
　　凡诵东方六十四字直娄阿荟，云云叩齿九通，思九色之龙导引前后，青云九重，覆罩身形。念
　　东方密咒曰
　　赤明开图，九炁回真。总统元关，青帝大神。流化九外，缠绵我身。灵音八书，六十四篇。洞明天地，与我合仙。运致龙驾，上升帝辕。
　　咒毕，引炁九咽止。行之九年，八天各以青腰玉女、青华玉童，各八人侍卫身形，致青芽九炁之精生，神光明彻见虚无。万遍道备，即得飞行，七祖同福，皆升南宫也。凡诵南方南阎洞浮，云云叩齿三通，思朱雀凤凰翔於前后，绛云三重覆身。念
　　南方密咒曰
　　三炁徘徊，灵凤朱飞。玉音八字，焕烂紫微。吉日大庆，我道洞开。朱丹哺饴，仰吸灵晖。身生水火，绛帔羽衣。登空飞步，足践凤梯。周旋八天，七祖相随。
　　咒毕，引炁三咽止。行之三年，八天各以太丹玉女、太阳玉童，各八人侍卫身形，降致朱丹三炁之精，及白留容，万劫不倾，七祖超升，上入福堂，反胎仙家，即得长生也。凡诵西方刀利禅猷，云云叩齿七通。思白虎狮子道引左右，素云七重覆身，念
　　西方密咒曰
　　七炁金灵，八天尊神。白虎策辇，狮子捧辕。七黑缠绵，炼我成仙。身登金光，映照素云。内外变化，升入金门。七祖出夜，九幽旋魂。亿劫开度，随运长存。
　　咒毕，引炁七咽止。行之七年，八天各以素灵玉童八人，侍卫身形，降致太素七炁之熏，停年留世，万劫童颜，庆及七祖，升度南宫，反胎更生，世世仙家也。凡诵北方攫无自育，云云叩齿五通，思飞龙玄武，羽盖蓊郁，左右覆匝身形，神童玉女羽衣飞裳，侍卫身形，念
　　北方密咒曰
　　玄天徘徊，流景上清。大有启运，八字高明。飞玄澄空，洞阴自生。五炁缠绵，灌我身形。冠带北单，受练伺菰。肾府北出，内外光精。飞行三界，游宴紫庭。七祖同庆，欢乐劫龄。七宝林中，反胎更生。长夜出离，南宫记名。黄录白简，世世仙生。
　　咒毕，引炁五咽止。行之五年，八天各以太元玉童八人，侍卫身形，降致灵滋五炁之精，还年留景，保命三清，庆及九祖。世世仙生也。右四方内音，若能依诀持诵，则无所不辟，无所不禳，无所不度，无所不成，飞天下观，上帝遥唱，万神朝礼，三界侍轩，振伏群灵。肃清十方，道备功成，臣事三境矣。
　　内诵
　　师曰：凡一切修诵，度厄消灾，制伏救治，咒祝百物，摧灭凶妖，禳镇不祥，辟斥光怪，召龙政雨，请晴开光，止水去火，除瘟去害，发符咒水，收束毒兽，求仙修其七经八纬。降真召灵，并须密诵灵书，万遍之后，所欲立至神通。渐及十万遍，坐致自然，造化无方，如遇大事，书隐语火化吹扬，或安岩谷石上书写，或埋地中，或沈水中，探择仙药救病，皆用此灵书，诵持之者依口诀。
　　白元尊神诵千遍
　　太乙诵千遍　司命诵千遍　　　　桃康诵千遍
　　无英公子诵千遍
　　上清灵宝大法卷之二十四竟
　　上清灵宝大法卷之二十五
　　洞微高士开光救苦真人宁全真授上清三洞弟子灵卖领教嗣师王契真纂
　　经句分类门
　　师曰：灵宝大法，有大梵隐语六十四句，合於太阳经数，出於天地之先，有卦之前，古今阴阳之象也。语大梵开图之时，有数之始，已显坤母束覆，九日导乾，两卦之名。至汉武帝时，王母下授此经，以开图之秘言，显六十四卦之象，通贯六十甲子。乾坤坎离出於六甲之表，不在甲子之限。经中止有一妇人，字火字，并无水字。别有泉字，以显真水也。其理幽深，故有数之始者，出於未有天地之先。呼吸之息，契合阴阳，是不息中息也。息之所定，万会朝宗，八冥细微之脉。脉之所定，一息四朝，一呼而宣令，一吸而朝宗，一呼三寸，一吸三寸，三气之祖，大行梵气周流也。一朝一十五分，九六天地，阴阳纵横，大数以此推之，可至丈尺。於是积分为寸，累寸作尺，以尺成丈。故以指为寸，因肘象尺，以见於物。然后律历度量，权衡推迁，五纬七政，八卦九宫，二十四气，七十二候，自此而生。圣人则之，制器之道，万范开成。实因虚中有宝，元始一气所化是也。
　　经内备有万法，如阴丹阳丹，天文禁戒，卜筮吉凶，象影占往，知来之卫，莫不隐焉。内又明大道元气之母，铅汞指归之法，三气生根西元，坤母秘讳玄冥之妙，大洞回风脱死，混合成真之道，致於济生度死，招真致灵，福国宁家，康时阜物，镇禳保度，悔谢请祈，莫不备焉。又有礼乐器用之物，形名服色兵革鬼魔之度，五常俯仰科条之道，皆先天已备也，并元始天尊所说。故道君循体而撰次，是天真皇人所书也。中古儒作治世之教，独显仁义，益其一流，大道於是乎隐。殊不知其源出於先天也。本生一源，分流万派，色尽归无色，百川复混海，终归於元始祖也。此经知之者为帝王师，洞其奥为天真也。依玄科四万劫一传天人。昔西灵王母将天象译以世书，传授于汉武帝，用显制器，立象万物，以传人世，经中所类有四十七品，普依圣人训旨，皆上古已定仪式。今从汉制，庶明元始祖气也。
　　经文序例
　　藏金玉以镇五岳，投龙璧于海渊，铸九鼎以安九州。
　　右三条上为帝王行道，安镇国祚之例也。
　　天地运终，星辰错度，日月失昏，四时失度，阴阳不调。
　　右五条上消天灾之例也。
　　除病，谓依法以康和也。解毒害。谓消禳分野刑害之气也。度尸。谓九炼之法，以迁升也。
　　右三条下禳毒害之例也。
　　上升朱宫，飞升金阙。飞升南宫，游宴玉京。游行太空，度上南宫。飞升上清，逍遥上清。度品南宫，名度南宫。飞升太空，魂度朱陵，游行三界。
　　右十三条，升举之例也。
　　咸得长生，全其本年。皆得度世，劫劫长存。门户兴隆，曾祖受度。便得神仙，延寿长年，尸解，得为九宫真人，国祚太平，位登仙翁、魔王敬形，太阴炼形。为圣君金阙之臣，万神朝礼、魔王保举。
　　右十七条，功德应感之例也。
　　资金宝质心，告盟十天。
　　右一条传度之例也。　按旧书以斋金宝，效心盟天而传度。依玄科四万劫一传。又告盟十天而传。分为三条，盖在经序，则言上天所宝，不传下世。至士查金宝，效心盟天而传，乃谓受传，合应如此。至经中则言，依玄科四万劫一传。若有至人查金宝质心，依旧格告盟十天，然后而付焉。此正言传度之格也。不应别出，今止存一条。
　　身则被殃，殃及九祖，泄慢堕地狱，
　　右三条获罪之例。经言不斋戒沐浴，行香诵者，获被殃之罪。若轻忽科禁，妄泄非人，漏慢玄奥，不依年限，而不斋戒盟受，漏秘禁，与非人使，轻慢不信玄文，皆入中科，殃及九祖。若漏慢不以为然，巧伪求奇，评论圣典，訾毁玄文，窃盗天宝，皆入此条，祸及七祖翁。
　　分别经中品类
　　天品三十条原缺二条
　　始青天，诸天，上天，保天，三十二天，天根，天中之天，十方飞天，巨天，与天，上清之天，天帝，天中，天门，五天，负天，横天，乘天，天上天下，使天，天道，飞天法轮，天地，天文，天真，天无氛秽，天尊，盟天。
　　地品十条
　　地上，地藏发泄，地还，一地只，地狱，断地建役，地根，天地，地户，地无妖尘。
　　国品十五条
　　大浮黎土，山海，一国地土，山川林木，高下土，一国男女，国祚一半，倾土，国安，一国以道，河海，山岳，国王，国祚国主。
　　尊品三十一条
　　元始天尊，高尊，诸天上帝，万帝，五帝，尊妙，帝王，太上道君，元始上帝，至尊，南极长生之君，韩君，南上司命司录延寿益算度厄尊神天帝至真，三十二天帝，天中之尊，青帝，赤帝，白帝，黑帝，黄帝，五帝大魔，皇上帝，长生太君，元英公子，白元尊神，太一司命，桃康合延，诸天上帝，圣君，帝前。
　　圣品五条
　　上圣，诸天大圣，长生大圣，至圣神人，圣君。
　　真品二十四条
　　天真大神，妙行真人，至真大神，已成真人，洞真，上真，九宫真人，十方至身真，监真，玉真，真定光，梵上真，招真，神真，拒遏上真，高真，金真，成真，真中有神，何能别真，保真，洞妙自真，天真皇人，众真。
　　仙品一十八条原缺五条
　　神仙，覃仙，仙化，万仙，齐仙，仙道贵生，仙道莽莽，仙道贵实，乐仙道，仙公，仙品，便得神仙，招集群仙。
　　灵品十四条
　　百灵，魔灵，灵宝本章，神灵，灵婶，灵章，至灵，天中之灵，灵风，十转回灵，清灵，灵篇，灵书，万灵。
　　神品二十七条
　　大神，天真大神，飞天神王，万神朝礼，神真，不死之神，司马大神，尊神，飞天神王，监生大神，神乡，总监鬼神，一天中大神，敷落神真，万神无越，万神之宗，神公，万神咸听，真中有神，混合百神，元量大神，至圣神人，便得神仙，神缨自宫，浮罗合神，万神朝礼，神文。
　　王品一十三条
　　魔王，国王，神王，太玄魔王，五天魔王，我位上王，魔王歌音，魔王保迎，魔王敬形，至灵魔王，帝王，天中魔王，大勋魔王。
　　公品三条
　　神公，仙公，七祖公。
　　官品十二条
