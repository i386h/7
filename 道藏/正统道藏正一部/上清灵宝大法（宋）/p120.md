<!-- { "loadSidebar": true } -->
　　洞玄经法，敷度死之科条，功普人天，惠覃
　　家国。故
　　太极宗师广宣禁戒，示威仪罚简，使饬身心，典刑具存，古今不泯。今斋官某仪形报荐，志切精专，涓此刚辰，建兹良果。由是法天像地，立纂舒坛，格三境之帝真，修九朝之纪事。玄纲斯举，妙范聿陈。重惟庶务之至繁，全藉同斋之力赞。依欲通灵达妙，在乎洁己斋心。斋心所以抑口味鼻香之贪，洁己所以绝视听色声之好。抱神以静，正气自澄，注念不移，立功可待。某材非超世，职忝具贠，叩五帝以投诚，对三官而立誓。期相率励，共罄夤恭。当使性若冰清，心如月皎，修用默符於至理，始终无旷於玄规。庶使功勤，以弘吾教。其或至违科越禁，按法紏弹，尚不能及己，自求受天谴罚。今请各会法位，作合同盟三本，一本归
　　五帝府，一本
　　上三官府，一本留
　　泰玄都省，照应谨启以盟。
　　年　月　日时。
　　次从下列行坛道众，
　　次列六职。
　　可陋
　　五方五老上帝御前　具位臣姓名状奏谨封
　　三元三官大帝圣前　具位姓名状申谨封
　　三天大法师真君圣前　具位姓名状申谨封
　　方函三
　　黄箓斋坛结盟状奏请五老上帝阙下　具位姓名谨重封
　　黄箓斋坛结盟状申三官大帝府　具位姓名谨重封
　　黄箓斋坛结盟状申泰玄都省　具位姓名谨重封
　　职状
　　无上黄箓大斋坛。
　　今为某人，崇建
　　无上黄箓大斋。谨集见前法众，克取今辰，依科修奉，拟补职事下项。
　　高功大法师，
　　具法位姓名。
　　都讲，
　　具法位姓名。
　　监斋，
　　具法位姓名。
　　侍经，
　　具法位姓名。
　　侍香，
　　具法位姓名。
　　侍灯，
　　具法位姓名。
　　右具如前，各宜守职谨状。
　　年　月　日具高功法位姓名　状。
　　十方谒札
　　具位臣姓某，不避
　　诛鉏，冒干
　　天听。臣昨据斋官某，乞取今月某日，崇建
　　无上黄箓大斋五昼夜，追悼亡过等魂，及下元苦爽，同遂生方事。除已列款誊词，祈恩开度，今者玄坛肇启，法信严阵，敷露
　　天章，召迎
　　道炁，恭依
　　科范，普济存亡。伏望
　　天慈，特垂
　　省览，敕下
　　天省玄都洞阳仙馆，降解冤之童子，
　　命赦罪之灵官，宥斋主宿愆，解亡魂之业报。特降至此随方换易
　　东方九炁天官，青灵始老洞阳大将，和安使者，太黄天真宰，木地神君，一合来下，镇守东方。祇延
　　上帝，降真文而和天安地，启迷涂而导魄提魂。隔秽驱魔，迎祥集瑞，伺作成於斋事，当回复於
　　天经。躬谒清场，仰祈
　　真应。臣谨具札奏
　　谒以闻，冒犯
　　天威，下情无任，俯伏俟
　　命之至。
　　右谨具奏
　　呈
　　东方无极太上灵宝天尊九炁天君御前，
　　伏候
　　睿旨。
　　年　月　日　具位臣姓某　札奏。
　　九天圣位於中间随方换易
　　南方三炁天官丹灵真老，元和真宰，定安灵君，赤明天上圣火地神君，一合来下，镇守南方。西方七炁天官皓灵元老，平安上君，和谕神君，协助神君，元载天上宰金地元君，一合来下，镇守西方。
　　北方五炁天官紫虚玄老君，守镇洞神通和安诸君，协和总御君，达庆安命君，皓庭天真宰水地神君，一合来下，镇守北方。
　　东北方玄灵真炁天官玄灵英老君，统领神君，覆护天官，安定福生君，黄华秉钺君，守元神应君，元明天上圣宝地神君。一合来下，镇守东北方。
　　东南方青玄真炁天官华灵真老君，广化生君，总摄万安君，覆守天皇，玄神安镇君，观明天真宰后地元君， 合来下，镇守东南方。
　　西南方丹灵真炁天官洞灵景老君，元守镇安君，万福和淳君，三真护守君，元皇真定君，太皇天上宰总地神君，一合来下，镇守西南方。
　　西北方皓灵元真炁天官素灵虚老君，安谕始文君，天真应命君，镇安平定君，洞安覆生君，元载镇守君，太虚天真宰伏地元君，一合来下，镇守西北方。
　　上方梵炁天官黄灵明老，覆守安和君，镇定协明君，总御万安君，福缘总应君，上明天真宰玄地灵君，一合来下，镇守上方。
　　下方灵元紫炁天官虚灵应老君，上明覆镇君，安定守元君，十真庆镇君，安方洞明君，化元崇道君，太极天上圣翊地元君，一合来下，镇守下方。
　　十方谒谢札
　　具位臣姓某，不避
　　诛夷，荐干
　　天听。臣昨於今月某日具札奏，为斋官某崇建
　　无上黄箓大斋，超度亡过某等魂，同遂生方事。臣肃遵科典，恭启斋修，敷露真文，和安天地，请降官吏，镇守坛场，举蒙
　　覆护之恩，获遂圆成之果。今则解坛散席，进表言功，捧札告虔，随方礼谢。伏望
　　天慈，俯垂
　　省览，敕本方之神吏，下太极之神乡，升度亡灵，昭明善果，福流斋主，庆及邦家。所有元降真仙，理当复始，乞与计功推赏，进爵褒崇。臣等斋法未明，科条有素，等祈宽贷，兔置严诛。庶覃优渥之休，以毕始终之惠。臣谨具札奏谒，称谢以
　　闻，冒犯
　　天威，下情无任战栗待罪之至。
　　右谨具奏
　　呈
　　东方无极太上灵宝天尊九炁天君御前，伏候
　　睿旨。
　　年　月　日具位臣姓某　札奏。
　　十方圣位。随方换易。
　　谒札函谢札同
　　谒札谨上诣某方宫请进　具位姓某谨重封
　　十方灵官疏
　　具位姓某，
　　检会昨据斋官某投词，乞荐亡过某等魂，就某处崇建
　　无上黄箓大斋，总集阴功，用资超度事。某据诃难抑，除已录奏
　　帝廷，祈
　　恩开济。今财初开玄墠，敷露真文，谨以龙璧纹缯纸笔墨砚，分方安镇，效信盟真。欲得传诚，上祈
　　玄感，须至具疏告
　　闻者。
　　右伏斗梵炁弥罗，落落
　　九霄之境。真都寥邈，巍巍十极之乡。
　　欲丹悃之升闻，仗
　　洪慈而誊奏。恭惟
　　十方无极世界，日月星宫经宝，五岳水府，十乡神仙诸灵官，传奏圣众圣前。
　　真常善应。
　　神化无方，凡度死以济生，每分灵而降世。伏愿历关恳愿，鉴察斋修。九奏雪愆，冀宣慈而宥过。一期阐事，丐秉笔以书功。庶沐
　　恩休，普覃幽显。某下情无任激切之至，谨具疏申
　　闻。谨疏。
　　年　月　日具位姓某疏。
　　开经疏
　　大明国某乡贯居具位臣姓某，敬露丹诚，上干
　　洪造。臣伏为入斋意，至醮用物仪。具状投某人门下，乞请道士一坛，就某处崇建
　　无上黄箓大斋三昼夜。冀集阴功，总资超度。谨涓某月某日，开坛蒇事，请
　　命祈
　　恩。所有
　　太上诸品真经，
　　天尊睿号，欲预取某日为始，开函看诵。今先具品目敷奏如后。
　　一请道士看诵
　　太上洞玄灵宝无量度人上品妙经若干卷，
　　太上洞玄灵宝升玄消灾护命妙经若干卷。
　　已上并用普伸回奉，上献
　　三界十方圣真仙众，醮筵列班真宰。
　　一请道士看诵
　　太上灵宝天尊说救苦妙经若干卷。
　　已上并用回奉，上献
　　冥府系醮一切圣众。
　　一请道士看诵
　　太上洞玄灵宝无量度人上品妙经若干卷，
　　太上洞玄灵宝九天自然生神章经若干卷，
　　太上洞玄灵宝九真妙戒金箓度命妙经若干卷，
　　太上灵宝天尊说救苦妙经若干卷，
　　太上元始天尊说生天得道经若干卷，
　　元始灵书中篇若干徧，
　　玉皇大天尊玄穹高上帝宝号若干徧，
　　太乙救苦天尊睿号若干声，
　　九幽拔罪天尊睿号若干声，
　　十方洞灵睿号会。
　　已上功德，并用资荐亡故某魂，超生仙界。普荐云：在会系荐一切魂仪。各超仙界。
　　一请道士看诵
　　太上洞玄灵宝无量度人上品妙经若干卷，
　　太上洞玄灵宝九天自然生神章经若干卷，
　　太上洞玄灵宝天尊说救苦经若干卷，
　　太上元始天尊说生天得道真经若干卷，
　　元始灵书中篇若干徧，
　　某经某号。逐项子细开列。
　　已上功德，并用资荐门中远化宗亲，各超仙界。或有附荐名位，依此逐项开列。
　　一请道士看诵
　　太上洞玄灵宝无量度人上品妙经若干卷，
　　太上洞玄灵宝九天自然生神章经若干卷，
　　太上洞玄灵宝九真妙戒金箓度命妙经若干卷，
　　太上洞玄宝宝天尊说救苦妙经若干卷，
　　太上元始天尊说生天得道真经若干卷，
　　元始灵书中篇若干卷，
　　玉皇大天尊玄穹高上帝号若干声，
　　太乙救苦天尊睿号若干声，
　　九幽拔罪天尊睿号若干声，
　　朱陵度命天尊睿号若干声。
　　已上功德，并用资荐六道四生，孤魂滞魄，各各离苦，同遂生成。
　　右伏以
　　无上真诠，乃人天之梯级，
　　大慈睿号，作生死之津梁，德难可胜，善无不应。切念亡过某等魂归九夜，灵昧一真，非仗指迷，曷超沉滞。愿假金口敷宣之妙，直悟玄微。恍见冰壶莹洁之明，永除染着。将开宝蕴，首露丹恍。仰祈
　　洞鉴之私，允副荐修之请。臣无任瞻
　　天，望
　　圣激切，屏营之至，谨具疏上
　　奏以闻。谨疏。
　　年　月　日具斋官位臣姓某　疏。
　　外可漏
　　黄箓开经文疏上奏三界圣真十方主宰　具斋官位臣姓某谨封
　　功德都疏
　　大明国某乡贯居具斋官臣姓某，谨露丹诚，
　　上干
　　洪造。臣伏为入斋意，至醮用物仪。具状
　　投某人门下，乞请道士一坛，於某月某日就某处，崇建
　　无上黄箓大斋三昼夜。满散祇设
　　谢恩清醮三百六十分位，仰仗
　　道恩，普超亡爽，旁资沉滞，俱遂生方。以今修奉，良因已谐圆满，所有回献并资荐诸品真经睿号，开具品目，敷奏于后。
　　一请道士看诵
　　某经。并逐项一一具列，依开经疏开之。
　　右伏以蕊笈琅函，
　　道秘精微之奥，
　　金书玉字，
　　功宣开度之仪。无文不成，有缘皆遇。伏念臣亡故某及祖弥姻亲，显幽灵识，冥程寝远，觉路难寻。思出离以无由，致输回而不返。式严斋会，用集阴功，冀仗真乘，以开智慧。伏愿
　　恩光洞照，奁舒宝鉴之明。道岸旁通，境入壶天之胜。含灵均济，法界同资。臣无任瞻
　　天，望
　　圣激切，屏营之至，谨具疏上
　　奏以
　　闻。谨疏。
　　年　月　日具斋官位臣姓某　疏。
　　内封
　　上帝高真三界十方主宰　具斋官位臣姓某疏奏谨封
　　方函
　　功德疏一函上诣三天门下请进　具高功位姓某誊奏谨重封
　　三官考功状
　　具位姓某，
