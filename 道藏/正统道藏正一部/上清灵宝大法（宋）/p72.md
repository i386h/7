<!-- { "loadSidebar": true } -->
　　法曰：先於靖室冥心静坐，依法内炼。毕，方上俗，面北长跪，默奏玉晨道君，南斗星君，南上诸真。乞降生天敕赦，容臣书篆，按式颁行，如法口奏。毕，心存九拜，想天门三重金光焕然，中有金阙，见玉晨雍容，左右侍真罗列。方默奏九拜，良久见慈颜惧悦，教玉童玉女捧宝匣，自百宝光中下降案前，光芒如曰，照彻天地。次启匣数开宝箓，一如请降之数。便吸入箓纸中，合而为一。存朱笔砚中皆有光明，方叩齿三通，三拜而退，面平坐小息，令神炁俱定。次左手东掐都监诀，四指中文右手执笔，香上，咒曰：
　　无上玄元，太上道君。教臣行符，照破幽狱。死魂出离，得睹光明。急急如律令。
　　右咒五千遍，吸天门青黄白三炁入笔，及朱纸之中。先书元上等篆二十八字，次左手掐南斗诀，□子□丑□中中□四中□四上□，中上午出存六星如日轮初出之状，自南而下，光明元极。剔诀入箓中，存六星光芒透入录中，与箓之六星合而为一，透底有光。次左手掐离文，取其光入笔，先书六星讳。
　　运处离宫 明同曰曜 宰御火帝 禀质阴阳 位尊南极 陶魂铸魄威胜无方 曲赦九幽魂次甩六宫真号涂之，每星六转。 天府司命真君 天相司箓真君 大梁延寿真君 天童益算真君 天枢度厄真君 天机上生真君
　　次叩齿一十二通，引炁，祝曰：
　　大行梵炁，周回十方。中有度人不死之神，止无量度人。急急如上帝律令敕。
　　右念此咒，以笔迷星罡，笔尽咒尽，吹炁剔诀。次书下四字，念唵吟咤哩九遍，掐中文，存天门金光如长虹，入箓透底光明，次下笔。
　　唵吟咤哩　右念此四字为咒，不计其数。又念四字，每一字四转涂之，共一十六转。剔笔上出，次以一笔挑上盖之。咒曰：
　　元始符命，时刻升迁。亡魂受度，立便生天。急急如元始上帝律令敕。
　　取天门金光入，桃玉清诀，发笔，存金光道炁自诀迸出，符金光灿於十方，度生济死。隐书，每一字念太上慈悲咒三遍。又有（天覆）地仰二笔，盖每字上。又於此二笔上，转笔九次。咒曰：
　　吾奉太一救苦天尊敕行。九插笔，再取青玄炁吹。
　　已上四字，或真书，或对书，或迭书，皆有说。此乃玉晨秘讳，元始乃玉晨之师，故用元始律令。亡者得之，元不生天，故为生天宝箓。书讫祝之。
　　祝咒
　　南上六星，出幽入冥。吾奉帝敕，速监生灵。南昌上籍，即得返魂。急急如律令。
　　总咒
　　太上道君，敕付昆仑。神符一下，拔度死魂。急急如律令。
　　右此咒不以遍数，多念为妙。更加前面秘讳，符咒祝之。再吸天门金光万道入箓中，剔中文，存星光交缠朗然如日，内外洞彻。再上香，叩齿九通，三拜跪奏，重行请降，亦依前存用。若临坛告行，亦如请降存用，祝遣焚之，存箓中金光，照彻十方九幽泉曲，无不焕赫，一切罪魂，俱睹光明，离苦登真矣。
　　录总式
　　元上玄元太上敕赦生天宝箓。
　　告下十方三界天牢地狱主者。
　　度人不死之神南极长生之君度世司马大神好生韩君丈人
　　无 上 玄 元 玉 晨 道 君 教 臣
　　行 符 照 破 幽 狱 死 魂 出 离
　　急 急 如 太 上 律 令 敕
　　具法位臣姓某，据入意。据词难抑，除已节次飞奏天廷，取旨颁行外，尚虑所荐亡魂，宿愆深重，未该赦原，拘击冥曹，难已受度。乞宣降太上敕赦，生天宝录，拔赎罪魂，出离苦趣，今准敕命告行者。
　　右奉太上敕赦生天宝录，告下十方三界，天曹地府，山川海岳，泉曲冥关，北都罗酆，六洞十宫，三官九府，百二十曹，郁绝之乡，幽涂之境，诸大地狱，九州分野，福地名山，城隍社令，神物司临之所，仙曹典录之墟，较量罪福，考察功过，一切天牢地岳主者，咸领符命。敕赦亡过某及受度亡魂，九州孤爽，冥司地狱，阴曹幽肩，罪魂苦爽，生前所造三业六根、尘劳诸罪，殁后受报冤愆应是、故为误犯。或手弒君父，不孝二亲。或诽谤大道，背真就伪。或残伤兄弟，谋反师尊。或六亲通同，淫犯骨肉。或为劫贼，杀害人命。或屠割众生，自饶一身。或以强浚弱，以贵虐贱。或浮好三宝，执心不专。或轻慢法师，秽贱灵文。或心怀阴贼，安忍嫉妬。或恶口两舌，斗乱善人。或杀生淫祀，裸露三光。或心生，或口语，或自作，或教他，积劫以来所有诸罪，承此太上慈恩，并与疾除罪簿，落灭恶根，不得拘留。径出地狱，永离幽阴，皆证妙果。如担砂负石、涟汲溟波之众，驱雷役电、扫山穿地、贯天引水之徒，并与断地逮役，永使逍遥。即令上件亡魂，七炁成真，六仪运虚，五灵续绝，二曜扶衰，旋纲蹑空，飞步云宫，胚胎有始，尘劫元终，金城孕质，玉洞凝神，真炁内养，以成真人。上入太虚，下洞幽泉，云官宝阙，中有真魂，出入福乡，周旋生门，咀嚼灵芝，灌漱金泉，甘露川流，悬澎丹田，紫霞朝映，三炁凝烟，琼室化仙，安座金莲，真仪掩日，尘劫为年，一如告命。
　　太岁　年　月　日　吉时告下。
　　具法位　　臣姓某　承诰奉行。
　　天枢上相，
　　天机内相，
　　泰玄上相，
　　天机上相，
　　东极宫中太一救苦天尊，
　　万劫应化真元教主太上老君。
　　内封式
　　太上敕赦生天宝箓　具位臣姓某奉行谨封
　　内封背书
　　敕赦亡过某等魂。
　　外函式
　　太上敕赦生天宝箓土口下三界十方天牢地狱主者　具位臣姓某谨重封
　　右箓告下阴曹，释赦元间罪业。录用黄纸朱书，高九寸，后用白纸缴告文，大字墨书，内外封函，并用青纸朱书，於拜酆都赦罪章后告行。
　　赦文式
　　今月某日，奉太上玉晨元皇大道君灵宝天尊敕降下，为高功某奏，乞为列词。请降太上敕赦生天宝箓，开光长夜，原赦罪魂，今奉太上敕命告下者。
　　右箓同前，用黄纸朱书，赦文用黄素墨书，并用黄纸作内外封告，二十道。九州用九道，十方十道，一道专度亡魂。姓名读讫，焚之，即得赦宥万罪千愆，受炼更生。又一法，凡普度众魂及六道孤魂，以黄纸长九寸阔三寸，亦依前书敕赦生天箓，别有告文，作五行书。随所度名数，出给多少，依太极仙翁炼法行。
　　生天宝箓救苦天尊宝券
　　青玄救苦敕命告行 大慈悯赦九夜咸原 分身散形随念寻声 三光真精普度罪魂 玄神炁君 太乙救苦天尊九声 丹天三炁 北府消名紫云覆身 亡魂秉敕时刻升迁 天门炁吹再书 念四字为咒迭书每字各转笔九匝 元始符命时刻升迁亡魂受炼立便生天天门炁 睹见光明速生天界急急如救苦天尊敕 转等十匝拂笔十次再念十方天尊号随方掐诀玉宝皇上天尊卯  玄真万福天尊午  太妙至极天尊酉  玄上玉晨天尊坎  好生度命天尊巳太灵虚皇天尊申  度仙上圣天尊寅  玉虚明皇天尊乾  无量太华天尊亥  真皇洞神天尊巽 三匝玉清大帝敕慧光一到幽牢罢对速生天界 三匝上清大帝敕慧光一到幽牢罢对速生天界 三匝太清大帝敕慧光一到幽牢罢对速生天界  存光芒照曜天地
　　度亡魂告文
　　右太上生天宝箓，给付某人收执，径诣所属，请乞主者遵依太上敕命，即使时刻升迁，一如告命。
　　度孤魂生天箓式
　　太上生天宝录，超度合受度孤魂，出离幽夜，随果往生主者，遵依符命施行。
　　太岁　年　月　日告下。
　　具法位　　姓　某　奉行。
　　又式太上生天宝箓
　　右奉
　　宝箓，给付合受度孤魂，径诣所属曹局，请主者遵依太上敕命，即与随品受生，托化人天，一如告命。
　　太岁　年　月　日时告下。
　　具法位　　臣　姓某　承诰奉行。
　　度师东极宫中大慈仁者太一救苦天尊。
　　牒式
　　泰玄都省。牒九幽掌宰何都承子举，当省奉帝敕。四大幻骨肉之躯，俦能不死。一元摄形气之会，莫大好生。故凡玄范之昭回，翳匪皇风之渗洒。幽都黑壤，盖警背正以趋邪。上宫紫微，以待超凡而入圣。限界本别，趋向奈差。骤意马而逐心猿，七情不返。溺爱河而沦苦海，万劫弥探。彼尔林林，抑何昧昧。经科三十六部，明如幽室张灯。职守百二十曹，详於广幅施尺。无非与物，为作好因。今有具位某，一奏为入意，附荐宗亲外姓往化，愿度十方，旁资六道。报本反始，既知存诚以事天。锡类推恩，宜与举斯而加彼。用颁符录，大示宠绥。除犯非天毁道，叛君逆亲，不以赦原臧外。其余在水在陆，若显若幽，或故或新，无小无大，准今元始符命，并与等差减降原免者。
　　一　斋官某所正荐某，或生前有念虑差武，行事违误处，准今符命，时刻升迁。
　　一　斋官某所同荐某，既已数该赦宥，无罪可原，准今符命，更与进升仙品。
　　一　斋官某所附荐本宗，自高曾以下止于弟侄，应自死而未得解脱，或已生而复堕输回者，准今符命，并与品量，该度超升。
　　一　斋官某就坛，普度一切男女等魂，不论远近，准今符命，并与赦罪往生。
　　一　应恃势作威，陷人於死，妄开边隙，以杀无辜，贪财劫掠，货药毒人，悖乱人伦，娌犯六亲，准今符命，并与减降一等。
　　一　应犯三光，厌恶风雨。故杀物命，阴私设谋，损害人命，诛降杀伏，侍师失律，辜法妄杀，负财欠命，见坐报对者，准今符命，并与品量故误，照赦原减。
　　一　应州切魂魄，死於非命无辜，国法天宪，战斗径桔，沉溺悬坠，瘟疫螫毒，产难自杀，吞噬传痉，迷恋惊畏，残废血光，十相不完等众，及其他色目条列，不尽不论，有主无主，见在沉沦者，准今符命，并与释放，随品开度。
　　一　应飞走潜动，元是人身，今堕输回，未正本相，准今符命，并与品量托化。
　　一　应山林尘洞，有学道炼形，以符箓药石救人，元功未就，竟归鬼录者，准今符命，所属保明，特与升度。
　　一　应村幢里社忠臣孝子，山林庙食祀典诸神，能徇民祈祷，保护福泽者，准今符命，许所司保明，例与升迁，
　　一　应黄录斋坛受事，奉命随法辅教神将，官兵功曹，土地等神，及中下界有预曹局，准今符命，例与进升。
　　一　品其余所犯，自今月某日昧爽以前，已发觉未发觉，已报对未报对，咸赦除之。於戏上天之载，无声扣之。则应下民之孽，匪降昧者。自贻期务小心，以将大责赦书到日，主者施行。
　　牒奉
　　敕书，如右倏到，请翻录遍牒，合属去处，疾速遵照施行。一其有奉命不虔，并依律论。故牒。
　　又牒
　　泰玄都省。　牒　九幽掌宰　乔知府幼闻
