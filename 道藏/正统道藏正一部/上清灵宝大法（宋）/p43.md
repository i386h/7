<!-- { "loadSidebar": true } -->
　　门户，室，轩，堂，门，斗，鼓，麾，旛，节，钺，舆，简，辇，火铃，营，马，泽刚，图，轮，箕，桃，房，山，林，地，土，座，家，眸，台，镜，缨，盖，桑，柏，刀，沙，狱。
　　身类
　　耳，目，形，发，齿，老，少，壮，强，妊， 胎，骨，男女，心，口，眼，体，身，父子，魂，身，精，气，魄，血，项，首，寿，算，祖，考，名，力，命，泥丸，绛宫，翁，夫，讳。
　　言类
　　歌，说经，聪明，能言，喜庆难言，法事，经法，言无华绮，口无恶声，经中所言，名讳，辞，唱诵，修诵，受诵，密咒曰，关启，所言，唱，吹，啸鸣，音歌，韵，列言上清，告范，谣，曲，吟惠。
　　道类
　　一国国以道，万道之宗，尸解之道，太上道君，行道之日，惟道为身，仙道贵生，人道渺渺，天道贵生，鬼道贵终，仙道莽莽，仙道常．自吉，鬼道常自凶，不欲人道穷，惟愿仙道成，我道日兴隆，仙道贵度，鬼道相连，仙道难固，鬼道易邪，人道者心，仙道贵华，尔不乐仙道，其欲转五道，末学道浅，得道者乃当洞明，道备。
　　德类
　　功满德就，德难可胜，福德立降，德可伏御地祇，功德甚重，行是功德。
　　忠类
　　一国是男是女莫不倾心，一国男女倾心皈仰，倾心皈仰咸行善心。齐同慈爱异骨成亲，国安民丰欣乐太平，一国以道预有志心，为国王帝主，安镇国祚保天长存，安镇其方民称太平，保制劫运使天长存，天地否终，日月五星亏盈，至圣神人休否，为天地否终，星宿错度日月失昏，为四时失度阴阳不调，为国主有灾兵革四兴，为疫毒流行兆民死伤，行香诵经，上消天灾保镇帝王，下禳毒害以度兆民，为天地帝主兆民行是功德有灾之日发心修斋烧香诵经。
　　孝类
　　亿曾万祖幽魂苦爽皆即受度上升朱宫，为上世亡魂断地逮役度上南宫，七祖升迁永离鬼官，为父子上解祖考亿劫种亲疾除罪簿落灭恶根，师友命过亦当修斋行香诵经。
　　文类
　　神文，黄录，白简，名书上天，混洞赤文，五文开廓，元文不光，元文不明，元文不立，元文不成，元文不度，元文不生，今日校录，执条把籍，普告三界，疾除罪簿，元始符命，文举天，神公受命，敷落五篇，赤书玉字，八威龙文，故作洞文，告盟十天，记人功过，元始灵书中篇，昔书其文，书其功勤，上奏诸天。
　　武类
　　束形，灭爽，丧眼，伏御，束缚，殃及，长役，断绝，严校，疾除，落灭，拘留，逼合，部卫，敷落，请灭，斩绝，负天担石，反山，横天担力，鬼兵，严摄，普扫，吐毒，四张，前驱，拒遏，前戮，后刑，屠割，风火，截首，剪形，明检，金马，不得容隐，保制，遏人，断绝，以摄，束送，斩诚，部制，统乘，匡御，敕制，兵革。
　　　已上品类，莫非灵宝祖气，本生一元，分流万派。此经知之者，为帝王师，洞其奥为天真也。
　　上清灵宝大法卷之二十五竟
　　上清灵宝大法卷之二十六
　　洞微高士开光救苦真人宁全真授上清三洞弟子灵宝领教嗣师王契真纂
　　经旨训解门
　　师曰：元始天尊所说众经三百六十品品，有三十六部尊经，并以此一经为首，万法之祖，莫出於此。上极洞真，中贯洞玄，下该洞神，故曰大法。
　　明宝珠降世
　　昔元始天尊於始青天中，敷说此经，以授道君。又於大丹之天中，赐大梵之音。道君序成之后，上天为宝，秘於玄都玉京紫微上宫，缄藏至重，非圣不传。后西元王母，上请於天帝，降保甲申之灾，以付修真之士，因此遂留人间。此经并是诸天上帝，及至灵魔王隐秘歌音，内说天地劫运，万神名讳，交会阴阳，元气生化，其义不可得而尽解，得悟道者自能洞明。上天四万劫一传，之间四十年一授。轻泄漏慢，殃及九祖，长役幽阴，可不慎欤。
　　明内音所因
　　天尊於赤明世界相陵舍座，是时云雾郁勃，三日三夜，冥阴不解。五老上帝上奏天尊曰：今日侍座，所未曾见，天尊敷教，则致山海静默，天地肃清。今日阴冥天地惶惧，臣等有疑，不审何故。
　　天尊告曰：今日诸天发瑞，灵应自然，玉字焕烂，障蔽天地，咸令四座瞑目以伺，俄顷天然梵气顿启，瞑暗豁消，五色光明，洞照十方，各有灵书，字方一丈，现於虚空之中，文彩焕赫，八角垂芒，精光晃目，不可得看。
　　天尊普告众灵曰：此灵书八篇，字无正形，其趣宛奥，尔等难可寻详。乃命天真皇人，注书其字，解释其音，以赐道君。总二百五十六字，道君撰次成文，是为大梵隐语，因序而附二章之后。皇人者尝於黄帝时，下降峨眉山，授帝以三一五芽之法，复升於天也。
　　分经首尾篇目
　　天尊说经二章，前后有序，大梵隐语前后亦有序，皆道君所作也。今则离其首尾，分其篇目，依藏本定其字类并题目，共四千五百七十四字。
　　太上道君二章前序
　　自道言昔於始青天中，至东向诵经，计一千五百九十五字。
　　元始天尊宝经前章
　　自元始洞玄，至列言上清，计一千二百七十八字。
　　元始宝经后章
　　自元洞玉历，至祸及七祖翁，计七百八十六字。
　　太上道君二章前章后序
　　自道言此二章，至乃当洞明至言也，计四百四十字。
　　大梵隐语前序
　　自诸天中，至灵书中篇，计一十九字。
　　隐语正音
　　自亶娄阿荟，至幽寂度人，计二百五十六字。
　　大梵隐语后序
　　自道君此诸天中，至大量玄玄也，计一百八十字。
　　玉晨明十遍说经
　　说经召十方元极元量品元鞅之众，十方境土，天人听法，应时而验。
　　一遍，东方至真大神浮空而至。
　　安太堂乡纳善世界。聋病耳皆开聪。
　　二遍，南方至真大神浮空而至。
　　宛黎境域奔贤世界。盲者目明。
　　三遍，西方至真大神浮空而至。
　　福堂渊咸行世界。喑者能言。
　　四遍，北方至真大神浮空而至。
　　郁直野清冷世界。跛痾积逮，皆能起行。
　　五遍，东北至真大神浮空而至。
　　福集乡长安世界。久病症疾，一时复形。
　　六遍，东南至真大神浮空而至。
　　元福田用贤世界。发白返黑，齿落更生。
　　七遍，西南至真大神浮空而至。
　　延福乡仁静世界。老者返壮，少者皆强。
　　八遍，西北至真大神浮空而至。
　　福德野延贤世界。归人怀妊，乌兽含胎，已生未生皆得生成。
　　九遍，上方至真大神浮空而至。
　　一诸天宫阙。地藏发泄，金玉露形。
　　十遍，下方至真大神浮空而至。
　　洞渊九垒正行游梵四音三十六宫天地宫府。枯骨更生，皆起成人。
　　叙玄章
　　师曰：道言至元量上品，乃大洞回风混合度人上品之道也。昔始青天，即玉隆腾胜天也。大浮黎，即天帝内讳也。碧落，乃始青天脉，如一身豚络也。玉晨道君，首言之始，故曰叙玄。
　　启运章
　　师曰：元始至以召十方，谓当说者，当此劫运，开图出教，故说是经。先召十方，如大洞十转，召十方三回，召仙官所指，召五岳三官，元始上帝说经，故曰启运。
　　真应章
　　师曰：始当诣座，至五色郁勃，乃大洞十方神宫天境，自然之真。随天尊所召，应感来赴大浮黎之会，登劫刃宝台，听其所宣经法，故曰真应。
　　定极章
　　师曰：七日七夜，至众真侍座，此天机内运，分昼夜七数之期。威神外感，有一时停轮之瑞。以内言之，定观七日，不知昼夜，观心元心，乃见真元之心。观形元形，乃识本始真形。心形都元，自入元形之道，湛然见玉清圣境，乃白日飞升之道，入定之法。已迷本品，故曰定极。
　　还元章
　　师曰：元始天尊玄座，至咸得长生，乃元始上帝说经之道，十转之法，立於生数，成於五行成数，行其道者白日飞龙驾鹤，上诣玉清，受书为仙公。明其道则长生不死，用其道则证此十端大功。玄座者，法身所御也。狮子者，元始威神也。以内言之，六气八冥朝心，化成狮子下丹田。故左青右白，前赤后黑，中黄，故有五色狮子之象。已具本品，故曰因成五行，是名还元。
　　玄元章
　　师曰：道言至欣乐太平。乃随前五行生成瑞应，十回度人，随遍召十方十品大神，一时同至，因功德巍重，不可称量，故有走国之化，偏陷之虞，乃悬一宝珠，分度道品精粗，应於玄妙高下，天人仰看，不能入黍珠之妙，真圣随化，俱登纳玄玄之中。既已受度，道君天人全其本年，咸行十二善心，方契齐同慈爱，异骨成亲之道。而天人先是，一国男女倾心归仰者，十方天人入大浮黎土也。黍者，此五谷之长，万数之季，故有玄化之元，命其章品也。
　　演梵章
　　师曰：经始出教，至皆得度世，自天人普度之后，经法流演，出教度人。凡是一国闻其说经，未受教法，预发至学之心，并启大道之诚，行於中奉，礼敬四事，得其一端者，皆得度世流演，万天各行四事梵行，故曰寅梵。
　　宣秘章
　　师曰：道言至非世之常辞。谓天尊所说经中上二章，乃大洞百神内名，亦皆天帝内讳，或魔王百灵隐名，故曰宣秘。
　　上圣章
　　师曰：上圣已成真人，至白骨成人。乃是天真大神已成三清真人，感应内德也。既能通玄究微，能悉其章，则晓达经内大洞秘讳，方有诸天遥唱，万帝设礼之道。又有日月已下，亦是大定之法。定中见一切元道鬼神魔精现身，可役可问。定力未就，不能制御，则依九官洞视法。
　　至学章
　　师曰：至学之士，至不能更生。此至学之士，则有五帝侍卫，三界稽首，与诸天遥唱，万帝设礼，不可同日而语也。济度垂死等白骨成人，亦不可阶级而至效矣。又学士止能伏制地只，束缚魔精，但却死而已，不能更生矣。
　　劝道章
　　师曰：轻诵此章，止神明护门。谓非师授，亦不斋戒沐浴，仍亏损存思，规仪同常辞，混诸俗言，故被殃於身。不若不诵，希福而辟罪，供养尊礼而获祥，故曰劝道。
　　赞玄章
　　师曰：斯经尊妙，至德难可胜。洞玄之中，此经妙入大洞之道，故尊於三洞之上，妙於众教之玄，独步玉京也。大罗天上有玉京之山，金阙七宝琼台紫微上宫，有玉京殿三十六座，每座万里轩檐，周回五千五百里中，中有上方玉虚明皇宫，灵宝至真明皇道君，独典斯经於宫中。万真万圣，一日三朝，为万道之宗。巍巍玄经，上上大梵，元德可比，元德可胜也，故曰赞玄。
　　修诵章
