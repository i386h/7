<!-- { "loadSidebar": true } -->
　　太上符命召摄万灵　具位姓某　谨封
　　右符以黄纸朱书，告文墨书，外作可漏，取自己混元炁行持召役，内有二将主之。
　　二将名
　　元始上帝招真召灵大夫武卿崔文子。
　　发放三界功曹所金阙上佐史珪璋。
　　二将并上清冠，真人法服，手执玉圭。
　　召二将咒
　　九天有命，上告玉清。促召千真，俱会帝庭。太一下观，双皇斓形。监察万邪，理气摄生。若有不祥，干试神明。青帝之道，整饬神兵。七神秉越，天蓬右征。神剑前驱，焕掷火铃。檄命甲绉，武卒天丁。风火齐战，伐邪绞精。上威六天，下摄万灵。既威既摄，万凶灭形。神戈电扫，妖奸无生，仙皇秉节，有命敢停。拒节违令，是诛汝形。各警各慎，保尔黄宁。九天诰命，万神敬听。谨召某神，听吾指陈。敢违吾令，如违上清。急急如元始敕，万神律令摄。
　　右法存天门开，黄云匝绕，二真人在云中，手执玉圭，上有金匣，下来吸入符中，次以右手焚符，吹于左。
　　上界直符使者符亥文，天门炁
　　三清三境 天帝金阙 斗府星宫 年直月直功曹使者 日直时直功曹使者 急急奉行
　　上界直符使者焦公奴，驿龙骑吏，星奔火冲，九阳灏炁，击散魔王，反掌应命，上达琳宫。
　　中界直符使者符巳文，北炁
　　太山五岳仙官 洞府龙王宫穴 后土地祇 里域正神 即行万称 疾速通传
　　中界直符使者郑元喜，翻山撼地，直符神兵，檄传地府，告命不停，玉符所告，地只送迎。
　　下界直符使者符申文，斗炁
　　海江河湖 淮济潭洞 扶桑水界天柱泉源出入自在不得迟延
　　下界直符使者张宗伯，帝灵敕命，速下壬癸，奔电迅霆，神威赴水，承领符命，火急无止。
　　召四直功曹符
　　年直飞天掷火将李焕
　　月直震天将郭炬
　　日直力符驱行将赵蒙
　　时亶飞天炎焰将张炳
　　四符篆祝咒玉皇诀，午炁
　　炎帝火令，炎君禀令，急降力士李焕、郭炬、赵蒙、张炳。急急如南极帝君律令。
　　右四直乃南极将吏。
　　召辰直功曹符玉诀，天门炁
　　飞云驭驾道彻九霄 出入二景传命阴真 九天敕下火急风奔 草剑待来勿违令旨急急如律令
　　飞天走地，甲子之神。威明正直，剑刃随身。降临正炁，为吾法灵。急急如律令。
　　今日今时，功曹闻吾急召，身腾紫云，骤马疾到，恭禀符命，转佐大道，持章飞奏，取速回报，时刻莫停，雷司猛操。急急奉上帝敕。
　　召日直功曹符本日诀，天门炁
　　神霄令下韩君降临 日游神吏收擒四野疾应十方 上通玉阙下及仙宫 部领丁甲统摄四灵执符奏命面现玉宸急急如律令
　　阳晶飞耀，景辉神庭，随炁一召，上彻丹霞。
　　召遣咒
　　玄曹玉文立功之官，主治玉清，奏报三天，上帝敕命，速下神光。谨召某日功曹，依律奉行。
　　召功曹主吏符寅文，正炁
　　高上玉清，大洞灵章。宣召功曹，径赴玄坛。万神敬听，与道宣扬。事毕复位，立彰玄皇。
　　玉府召直符符辰文，巽炁
　　炁分左右，日辰承命。万法宣布，承符所部。
　　召六甲神将符丙文
　　六甲大将，随炁宣行。王符宣召，径赴玄坛。
　　召六丁玉女符未文
　　九天召命，六丁奉行。玉女承化，速降帝庭。急急如律令。
　　度火符午文，南炁
　　符使升真速降威灵掷火万里使我通神 天火地火五雷真火烧杀一切无道断绝公文之神火急奉行
　　升霞散真，五雷备明。前行明道，扫荡除氛。急急如上帝敕。
　　发放符辰文，南炁
　　无上三天玄元始 三无正炁 下降届咸真炁 径御罡风 驱却邪魔 敢有逆者 送下北都疾疾奉行
　　天洞天真，速降威灵。急急如律令。
　　焚符咒上帝诀，天门炁
　　乾坤定位，二仪合形。左使李昂，拨开天门。右使吴昉，达道通真。金门玉合，与吾取奔。微尘界内，方圆达名。照我心胆，会我精灵。赤子上升，万神成听。急急如上帝律令。
　　掷火万里符存南方火铃大将，拥万丈真火降，取炁入符中。
　　三清道旨 敕下玄司 南方火将 禀令而行 驱使罡风 速达天门 敢有违逆 送下风刀 考灭真身
　　驱使罡风符
　　太上合真 三真合真 天枢正敕 驱使万邪 各皆拱手 如有遏截 永堕酆都 急准如令
　　罡风驱魔符午文，火炁
　　三台咒 吾奉上敕令 □□□□□□ □□□□□□□ 太阳帝君 太阴皇君 灭鬼除魔敢有不顺上帝救下风火不停急急疾疾 流金火铃大将速现真形九天云路正一功曹速现真形驱逐妖魔风火不停
　　右符凡发文字，多有邪魔遏截。须先焚此符，次化文字，行持存罡风处，有符使拥万丈真火，烁破罡风，万邪不敢干犯，即得上达矣。
　　火铃度道符
　　南斗六司星君下降真火 火铃将军降三昧真火 南方阏伯君 太阳帝君
　　谨请南方太阳火君，二请南方火惠君，三请西方火山神，四请北方大火轮，烧鬼身不存。
　　右符几发文，多有邪魔，怕惧刑法，恐法师具奏，即计会沉匿，不令上达。或人家不祥，触污文字，难以上御。当用此符护送，径过天门，有万丈真火烧空也。
　　驱使罡风咒
　　火铃火铃，助吾威灵。神水一噀，毋辄容情。
　　发奏火铃符
　　火铃炎炽，变化八方。万神侍卫，永断不祥。急急如律令。
　　开天符又曰透天门符，上帝诀，天门炁。
　　天洞天真速降威灵 上通天门开道无穷 三部使者玉女灵童 阴阳决吏持火当胸 冲除浩炁大破罡风
　　玉皇有命，敕下罡风。万仞摧毁，九天潜通。承符奉令。黄道无穷。急急如上帝敕。天门四明，黄道正平。承符奉令，敢有稽停。符中从吏，速逞威灵。罡风浩炁，金马驿程。急急如上帝敕。
　　符诰式
　　泰玄都省。谨发开天符命使者，火龙驿吏，正一功曹，流金火铃大将，责持奏文，或表词章速令上御。所过罡风等处，不许妄有遏截。即使摄赴天狱治罪，以明玄宪施行。
　　书前符於此。
　　黄中策炁，诚灭邪综。歪风九丑，浩炁群凶。开天符命，九天径冲。傥遏词奏，速送罗邓。流金火铃，昭一彻黄中。龙火骑吏，执奏云宫。普天同庆，万劫无终。一如告命，风火驿传。
　　太岁　年　月　日　时告下。
　　法位　　　姓　　某承诰奉行。
　　祖师三天大法师正一静应真君。
　　封皮式
　　太上开天符命　具位臣姓某　谨封
　　右符黄纸朱书之。外作封套，随奏焚又一式，连书四符於中，后用告文。
　　太上开天符
　　透天关符
　　只前面开天符。
　　开天门符
　　度罡风符
　　告文式
　　右请符中通真使者，同承受玉女玉童，上奏灵官，功曹符吏，即今资捧奏文章表词，径诣三天。所过三界罡风灏炁之中，六天外魔无道等神，不得遏截。仰正一功曹，流金火铃大将，摄赴天狱，依律治罪施行。
　　检并同前式，若用前面者，则不用此告文。不然并以四符书在前面，亦可酌量行之，祝遣咒诀。同前。
　　上清灵宝大法卷之三十九竟
　　上清灵宝大法卷之四十
　　洞微高士开光救苦真人宁全真授上清三洞弟子灵宝领教嗣师王契真纂
　　斋法符篆门
　　四驿章
　　师曰：凡建玄坛，当建四驿庭，专一承受传递符檄，亦由阳间邮亭之象也。所谓四驿者，蛟龙驿，金龙驿，风火驿，金马驿是也。每驿各有神吏主之，状如力士，持黄令旗，听候差使。须当依式书符召之，方能感降也。其龙二吏，当用新净荚缚之以像真形。驿吏各左手仗剑，右手持幡，幡上书玉皇赦罪天尊，背负青玄救苦真符，如书筒之状。龙身龙口神史之身，并依式安符，存用祝赞。所谓蛟龙吏属阴，若遣役当地道功曹，可往五岳九幽，水府雷司瘟司，城隍社令牢槛等处，救拔亡魂。其金龙吏属阳，若遣役当同黄录院功曹符吏，可往三官天牢，五斗天一北狱，及罗郑重牢，幽槛铁围，无问地狱等处，救拔亡魂，盖阴阳当从其类也。四驿各有所属。其荚龙、金龙吏所出，已具在长生救苦符之后。余并详叔于左，幸祥而用之。
　　风火驿
　　师曰：风火驿者有一院，号曰火院。有一判官主之，院辖左右风驿火驿。左者专一传递南院符命赦书文檄，右者专一传递北院符敕文檄。所谓判官，即主管南北二院文书。风火院判官马胜，青面，三目，簇金罗帽，朱袍、金甲，绿靴，赤发，仗剑，或变身三头九目。管下两驿之中，各有判官十员，驿吏三百人，应所告敕书符录简章，皆经由主者逐一检授，或有讹舛，皆积在此驿，不得上达，各付所属狱罪也。凡建斋，又先具公文申告，乞为改正。仍以此符差驿吏，即为传达，必获彰感。今符法后，众称风火驿传，正谓此也。
　　召风火驿吏符
　　右符黄纸朱书，玉诀，西北炁书，用役呢，可召驿中判官一员，检校符檄。即差本驿符史一员，如有讹舛，即便改正，飞行传达也。
　　金马驿
　　师曰：金马驿有主者，管下驿吏一百二十人，皆云冠，朱衣，朱履，驰飞马。凡有紧急符命檄文，所经三官五师，九府四司，罗郑北府三界，万神考录，鬼营去处，普告三界，即无容隐，时刻颁命，神通威力，毋有阻遏符，命到处万神咸听也。
　　召金马驿吏符
　　右符黄纸朱书，玉诀，西北炁书之，可役驿吏。牯符於关前，差一人遍历三界十方，传达符檄，升度幽冥，最为急速，斯须可到。
　　役二驿吏总咒此咒三遍，玉诀，西北炁。
　　赤书玉字，奉教遵承。普告万圣，检校速呈。仰告仙吏，风火勿停。急急如律令。
　　茭龙身券
　　元始符命，普告三官。驿龙左传，合符受炁。飞辉太空，死魂受炼。已度无穷，即时升举，毋使停踪。急急如元始上帝敕。
　　金龙身券
　　元始符命，普告酆都。驿龙右传徧彻幽途。穷魂受度，逍遥虚无，今日遣汝。急急如元始上帝救。
　　茭龙衔符
　　地府茭龙，救苦真符。追取亡魂，早离酆都。来朝太上，得升天宫。急急如玉清律令。
　　金龙衔符
　　火府金龙，长生灵符。超度苦魂，径出幽都。睹见光明，上生南宫。急急如玉清律令。
　　左童符
　　右童符
　　左童幡符玉清诀，天门炁
　　洞神逍遥，功彻三清。下传符命，幽魂炼精。逍遥快乐，南昌受形。普召三界，时刻不停。急急如元始上帝敕。
　　右童幡符玉清诀，天门炁
　　玄都帝君，玉策玉真。疾雷风电，云龙辅神，上彻三境，下视风轮。九幽开度，魂魄成人。急急如元始上帝敕。
　　化境章
