<!-- { "loadSidebar": true } -->
　　师曰：玉清宝录，乃元始之威章，出九光紫场之册。实灵宝普度灵文，作阴曹之合契，为冥官之合同也。法用梓相木作简，长七寸三分半，阔三寸六分，厚三分。面书符，背书告文，作四行，年辰法位二行，共六行。外用青纸作封套，以朱题之，依法告行。又法以黄纸高九寸，或一尺，长二尺四寸，或一尺八寸。用朱书符，墨写告文，外以黄纸作可漏，黑书。更以青纸作函，朱书其面。於破九狱时，请降宣告焚之，存用如式。法曰：先焚香，面天门跪奏。有式次峡左手二指掐大指根，大指掐四指三节。念咒曰：
　　至圣神人，已成天真。三皇之裔，太上之孙。亿曾万祖，苦爽幽魂。天尊大法，十转回灵。赤书成章，告下泉冥。玉文一下，摧毁铁城。符光洞焕，赫奕重阴。刀化宝树，剑变骞林。炎火生莲，冰消雪扃。三涂五苦，八难超陵。魔王阴官，稽首送迎。玉清元命，一如奉行。急急如元始上帝敕。
　　右咒一遍，取天门炁入笔书，依散形笔毕，再用此咒祝之，取天门正炁一口吹之。又祝一遍，取南炁一口入符中。存万丈金光，照耀夺日。凡临坛颁告，亦依前请降存用祝遣，焚於烈焰之中。
　　散形
　　九泉寒夜期劫轮涂 幽阴寒壑忽赌光晖 照破九垒何敢不从 禀遵帝命金刚折摧 风雷消散火翳化池 溟泠温和普掠无施 火车息焰镬汤罢炊 铜柱摧毁屠割停椎 元始有敕符到速追 魂离酆岱魄出铁围 有罪无罪急赦无遗三界侍卫万神咸听
　　玉 清 宝 符 开 破 九 幽 北 酆 宪 垒 敕 摄 火 令
　　祝咒
　　三天宝诰，救汝诸鬼。关锁速开，铁城摧毁。拔度幽魂，出离关轨。急急如上帝敕。
　　元始上帝，无量度人。灵符告下，破狱开关。一切幽魂，睹见光明。削除罪簿，咸得上升。化成莲花，永无苦声。超陵魂识，飞升紫庭。上开八门，与道合并。三界万灵，皆受玄恩。三五使者，直符功曹。闻吾咒召，速至当今。资持符命，开破幽阴。急急如上帝敕。
　　祝遣破狱咒
　　风雷火翳，铜柱溟泠。普掠屠割，火车不停。镬汤煎煮，焦烂身形。万死万生，受罪不轻。飞天大圣，妙行真人。诵念灵章，拔离幽冥。九幽地狱，除苦停辛。执天符命，列名玉清。唵三摩尼灭罪律令。唵三摩尼。急急如太上玄科律令。
　　右炁诀同前。
　　告文
　　玉清宝箓，照耀重泉，地狱摧毁，铁城开宣，元始符命，时刻升迁，北都寒池。部卫亡过某等形魂，制魔保举，度品南宫。死魂受炼，仙化成人。生身受度，劫劫长存。随劫输转，与天齐年。永度三涂五苦八难，超陵三界，逍遥上清，一如告命。
　　破狱告文
　　玉清宝箓破地狱真符，告下北阴酆都，内外宫洞，三十六狱，阿鼻地狱，九幽地狱，十二河源，泉曲水狱，大小铁围，十方狱庭，长夜阴关，冥司万神，咸听符命。真文焕发，照耀阴冥，涂炭罢对，考掠俱停，炎火息焰，冰消雪扃，刀化玉树，剑变骞林，疾除罪簿，落灭恶根。不得拘留亡过某等魂，及一切囚苦罪魂，乘此真符救苦功德，速令出离，睹见光明，上升南宫。受化更生，一如告命。
　　太岁　年　月　日　时告下。
　　具法位　　臣　姓　某承诰奉行。
　　太一救苦天尊青玄上帝。
　　内封式
　　玉清宝箓照破地狱救度苦魂，具位臣姓某奉行谨封。
　　外函式
　　玉清宝箓破地狱真符告下九幽酆都天牢地狱主者　具位臣姓某谨重封
　　玉清宝箓拔幽魂真符
　　师曰：此文乃虚元之妙炁，智慧之祥文，玉清真文，高玄宝字，灵光烛幽，涂灵符，破苦狱也。凡告行，亦用梓木简，如破狱符制度，依式为之。亦用破狱符存用。次祝咒曰：
　　三天大罗，高上玉清。元始灵书，太上真文。玄元大道，敕降玉晨。天洞天真，主领魂神。九幽主者，六洞真灵。禀受真符，拔度幽魂。天王律令，阴曹速行。
　　右西北炁入笔书了，再取东方生炁入，取南旺炁入，存万丈金光，照耀夺日。
　　散形
　　元始符命总炁上玄 普告三界历关诸天 风泽洞虚万炁齐仙 元洞玉历死魂返生 九泉幽爽斩绝地根 回骸起死时刻升迁 三官九府落灭恶根 拔出地户七祖升迁 急急如灵宝无量度人律令
　　檄文
　　拔 出 罗 酆 九 幽 泉 曲 之 府 敕 赦 火 令
　　祝咒
　　三天大罗，高上玉清。元始灵书，太上真文。玄元大道，敕降玉晨。天洞天真，主领魂神。九幽主者，六洞真灵。禀受真符，拔度幽魂。天王律令，阴曹速行。急急如律令。元始上帝，告下幽阴。地狱冥司，元极神乡。泉曲之府，北都罗酆。拔度魂识，出离幽关。速除罪簿，不得拘留。闻吾咒祝，冥吏咸听。赦原死魂，上升朱陵。急急如元始上帝敕。
　　右炁诀，存用如前。
　　遣咒
　　幽魂多悲苦，当思神霄君。玉清真金符，焕赫破幽肩。解脱出幽闭，拔度苦沉沦。上升仞利天，炼仙登真庭。急急如上帝敕。神霄符命，敕下九幽。诸大卒吏，符到奉行。一切罪魂，赦之生天。天狱灵官，司命救生。真炁到处，破狱生天。急急如律令。
　　告文
　　玉清宝箓拔幽魂真符，告下十方三界，无极神乡，泉曲之府，北都罗酆，三官九署，十二河源。上解亡过某等，并及祖考亿劫种亲，普及十方九幽一切罪魂。疾除罪簿，落灭恶根，不得拘留，时刻升迁。万神护送，俓诣人天，随品受化，更生福乡，一如告命。
　　太岁　年　月　日　时告下。
　　法位　　臣　姓　某承诰奉行。
　　太乙救苦天尊青玄上帝。
　　内封式
　　玉清宝箓拔度九州分野一切幽魂，具位臣姓某奉行谨封。
　　外函式
　　玉清宝箓拔幽魂真符告下三界十方冥曹主者　具位臣姓某谨重封
　　行持赦符
　　师曰：夫取救亡魂之法，当依法立荚龙金龙二吏，次以青纸三幅，以朱前书东华青官九龙救苦真箓，次书天篆告文，次书青玄破酆都真形符，次书拔幽魂符破地狱符并檄文，后写年辰法位祖师。外用封函。付茭龙驿吏宣行。又以黄纸三幅，前朱书南昌紫微流金练真之箓，亦书天篆告文，次书青玄真形，次书金液炼形符，九天雷文诰，韩君真箓超生金箓并檄文，后写年辰法位祖师，如式。外用封函。用金龙驿吏宣行。取救亡魂前来，伺候召摄，受化更生。法曰：临焚时当存身为太一，掐中指上节，丁罡面东，叩齿九通，咒曰：
　　青玄天尊，敕符救苦。度脱幽冥，赦愆鬼户。随愿生天，并无障阻。灵宝律令，开辟地府。不许稽留，逆命罪汝。
　　次弹诀，取束方九炁吹之。
　　唵卯吽寅吟丑□中中咤中上哩四上哒戌吽。亥
　　元始符命
　　师曰：元始天尊在七宝骞林，放大光明，照见天上地下，有诸罪魂，不睹光明，沉滞迷津，漂流苦海，无由脱离。故天尊哀悯，降临符命，救拔罪魂，得升道境，永脱苦囚。受法之士当澡心涤虑，精思至道，依法告行，则幽冥有所济度矣。
　　五星炳焕 始清碧霞 死魂受炼 太上元经 魂魄返形 摄召万炁 掐真命灵 黄炁居中 仙化成人 与天齐年 度品南宫
　　祝咒
　　虚明紫兰，，太素高虚，太真玄晨，三炁淳于。玉清八观，朗映九衢。妙觉变化，始青肇图。应感轮回，消魔琼都。芝晶炼质，逍遥帝舆。三清曲赦，照破幽涂。五岳九幽，无间酆都。波罗摩褥，下救三涂。五苦八难，劳厄俱除。冥官禀命，元始真符。急急如令，违者咸诛。急急如灵宝大法取救亡魂檄律令。
　　右法玉清诀，东炁，黄纸朱书。
　　告文
　　上清灵宝元始符命，告下三官天牢地槛主职神司，超度沉魂，上升清微之天。百神会合，变化成仙，禀受玉符，骖侍龙辕，一如告命。
　　太岁　年　月　日　时告下。
　　法位　　臣　姓　某承诰奉行。
　　外封式
　　元始符命告下十方无极世界  具位　臣　姓　某谨封
　　右符以梓栢木为简，高九寸，阔二寸四分，厚二分。面书符，背书告文，如救苦符式。外以青缯作套，以朱题之。依法告行。后三符并同此式。但元始符命与历关诸天诰关天道功曹，赍持普告三界关神道功曹，若敕制地只关地道功曹也。
　　告三界诰 此散形，与登真度命符亦同。
　　赤文命灵度命幽冥 三天上帝咸济苦魂 出离生死度脱迷津 斩根死户东井炼形 三台炳耀六炁齐并 九幽阴翳尽睹光明 普告三界风火无停 超登天堂得证仙道
　　告文
　　太上玉敕，普告三界十方主者，无极神乡，泉曲之府，北都罗邓，三官九署，十二河源。□上解亡过某等，并及祖考亿劫种亲，无量罪根，疾除罪簿，落减恶根，不得拘留，时刻升迁，一如告命。
　　太岁　年　月　日　时告下。
　　法位　臣　姓　某　承诰奉行。
　　外封式
　　普告三界告下三界无极神乡主宰  具位　臣　姓　某谨封
　　敕制地祇诰
　　灵宝祖炁肇分诸天 魂离魄度 赤字玄言 无量度人大量玄玄
　　告文
　　太上符命，敕制地祇，告下酆都岳读，冥关主者，一切神司。侍卫送迎，拔度亡过某等魂，出离地户五苦八难，七祖升迁，永离鬼官，魂度朱陵，受炼更生，一如告命。
　　太岁　年　月　日　时告下。
　　法位。
　　外封式
　　敕制地祇告下地祇主者　具位臣姓某谨封
　　历关诸天诰
　　元玄帝尊诸天总灵 三天正炁 九炁分身 真炁混合 历关群真 上通天关诸天齐临
　　告文
　　太上玉敕，历关诸天，告行三十二天三十二帝天真，三界魔王，天门主者神司。今日欣庆，受度亡过某等魂，开通
　　幽暗，咸睹慧光，请灭三恶，斩绝地根，飞度五户，名列太玄，天门，一如告命。
　　太岁　年　月　日　时告下。法位。
　　外封式
　　历关诸天玉敕告下诸天真宰具位　臣　姓　某谨封
　　右四符，并同前式。
　　九幽玉简真符
　　日慧之光 月慧之光 星慧之光 幽冥夜壑咸睹辉光 铁城摧毁 狱卒停刑 阳晶赫赫阴翳焕明 阴阳合会空洞混元 三清玉敕 曲赦苦囚 速生重光 急急如灵宝大法超度亡魂律令
　　告文
　　太上玉简，九幽符命，告下酆都九垒，五岳重阴，掾吏考官，冥司典吏，牛头狱卒，牢槛大神。拔度亡过某等，永辞长夜，出离九幽，得睹光明，心神明了，证品仙阶，冤仇和释，上生大有之天，一如告命。
　　太岁　年　月　日　时告下。
　　法位。
　　外封式
　　九幽玉简灵符告下酆都九垒五岳九幽冥司主者  具位臣姓某谨封
　　九幽白简灵符
