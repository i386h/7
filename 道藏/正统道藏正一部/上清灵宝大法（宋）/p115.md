<!-- { "loadSidebar": true } -->
　　一本坛事务至繁，略陈梗，难究精微，举其宏纲而众目自张，示其大端而末节可晓，一遵旧典，依应施行。
　　牒具如前，伏请上遵
　　帝旨，下察斋诚，同推济度之仁，共赞
　　玄元之教，阴功茂着，仙格崇迁，
　　令在必行，尔毋自息，谨牒。
　　年　月　日牒。
　　牒黄箓院
　　灵宝大法司。牒　上清黄箓院。
　　当司今据入意同前须至专牒者。
　　牒请奉
　　命临坛当局，会诸司而相勉，合一志以宣劳。翊卫玄坛，祇迎
　　光驾，颁宣符檄，开泰沈魂，赞科范之宣扬，佐神功而炼度。匡持庶务，悉冀合仪。其上件亡魂无边苦爽，受度毕事之日，前诣
　　贵院之时，即冀司考校功过。仙曹掌托生案分主者，与校各人三世罪簿，潜赐
　　斡旋。其有积生万种业根，多方回护。仗
　　天恩之流逮，举善赎愆。照斋福之荐严，注名生籍，转送托生案局。遵依
　　敕赦公凭，速令受生，毋或阻滞。谨牒。
　　年　月　日牒。
　　牒风火驿吏
　　灵宝大法司。牒　风火驿官童将吏。
　　当司今据入意同前须至专牒者。
　　牒请准
　　命来临专守神驿，凡本坛关发牒词表奏，符赦简文，遇遣当日功曹，即仰严风掷火，疾速传递，不问高深远近，并要依时回报。前途或有阻遏，一遵
　　法律施行，牒请依应毋致稽。　牒。
　　年　月　日牒。
　　牒金马驿吏
　　灵宝大法司。牒　金马驿官童将吏。
　　当司今据入意同前须至专牒者。
　　牒请准
　　敕前来在坛承受，凡本坛颁宣
　　太上应干诏书符赦，遇有遣发，即仰迅驰，飞骑传报冥曹，不得容隐。驿程有限，毋违时刻，仍要取各处知委回申。
　　青律至严，切希依应。谨牒。
　　年　月　日牒。
　　牒茭龙驿吏
　　灵宝大法司。牒　茭龙驿吏地府资简童子。
　　当司今据入意同前须至专牒者。
　　牒请禀奉
　　天恩，临坛受事。凡建斋以后所告
　　诏赦简箓符檄，遇有关闻，即希捧领通达冥曹幽狱，开赦一切罪魂。顷刻不停，昭宣
　　宸贶，牒至依应，毋有故违。谨牒。
　　年　月　日牒。
　　牒金龙驿吏
　　灵宝大法司。牒金龙驿吏火府宝简童子。
　　当司今据入意同前须至专牒者。
　　牒请躬承
　　帝旨在坛承受。凡颁告
　　元始符命长生灵符，及应
　　天界符檄，遇有关召，仰冀驱驰，龙骑疾布云程，遍达真司，迁升亡爽，切希依应，毋有稽违。谨牒。
　　年　月　日牒。
　　牒十方飞天使者
　　灵宝大法司。牒十方飞天使者。
　　当司今据入意同前须至专牒者。
　　牒请遵奉
　　玄科，下临经席，捧表上通十极，檄召神王，传符遍达幽关，开明罪爽。成
　　灵宝度人之果，契黍珠入妙之功。兹用告闻，敢祈依应，谨牒。
　　年　月　日牒。
　　牒九龙符命使者
　　灵宝大法司。牒九龙符命使者。
　　当司今据入意同前须至专牒者。
　　牒请禀奉
　　玄科，下临坛墠，捧
　　青宫之符命，遍黑壤之冥曹。昭播
　　天慈，拯拔阴爽，来受荐修之果，庶弘济度之功。预此牒文，敢祈依应，谨牒。
　　年　月　日牒。
　　牒七道功曹
　　灵宝大法司。
　　当司今据入意同前须至专牒者。
　　右牒
　　天道、地道、人道、仙道、神道、鬼道、业道功曹，仰遵依
　　帝旨，来降玄坛。凡建斋以后，所发奏申牒帖，颁告符赦檄文，遇有关盟，即希承受。或跨神龙，或飞云雾。或驱骏骑，或驾鲸波，遍三界以分驰，随所司而传达。依时无滞，准
　　令勿违。其所度六道孤魂，并各从其类，普召如期，引导依次前来，庶仗斋功，同成仙果。事须禀奉，速为施行，故牒。
　　年　月　日牒。
　　牒持赦大将军
　　灵宝大法司。牒　持赦大将军。
　　当司今据入意同前须至专牒者。
　　牒请遵奉
　　玄科，临坛受事。凡遇本司颁行
　　玉清诏书
　　三天敕赦，即仰承受，驱迫神驿，火急通传，遍告十方，合隶冥曹，开度沉魂，昭宣
　　宸贶，敢希依应奉行，谨牒。
　　年　月　日牒。
　　牒聚魂府
　　灵宝大法司。
　　当司今据入意同前须至专牒者。
　　右牒上
　　聚魂府功曹张将军，卢将军，整魂对魂神将，请详备去事理，伺诸处发到，合受度男女亡魂，并九州十道孤魂苦爽，仰逐一点对名数，分类存着，区别男女，作二班攒聚于本所之正北内，九州孤爽亦依分野方位，作九宫顿放。如扬州居中，徐州居东，青州居东南，豫州居南，荆州居西南，雍州居西，梁州居西北，冀州居北，一兑州居东北之类。或恐其间积冤未解，递相干执，及与生人有隙，意欲加衅。即望以理开谕，使舍邪归正，皆得解分，毋起喧哄。如本坛召摄，依次发遣前来，祇领善果。仍旧拘集，嘱以静定，伺炼度功成，各令随品受生，旌赏有期，敢希依应。谨牒。 
　　年　月　日牒。
　　牒天医普度
　　灵宝大法司。
　　当司今据入意同前须至专牒者。
　　右牒请
　　天医仙吏，尚药敷药灵官，治病三五功曹，太医博士主者，砭石小吏，收毒将军使者，天医院执职官众。仰体斋功，同推善救，奉命下降当局，承宣将召到合会亡魂，无边幽爽，契勘其问。恐有三十六种伤亡，一十八等恶死，即请上玄秘方，用
　　太清神药，分头调剂，对证施工。若王法刀兵劫杀，闹杀自刑者，与之续首全身。若虎噬蛇伤，雷慎火焚，金伤木克，土压石磕者，与之生肌接骨。若水溺饥饿，瘴疫癖疾者，与之宣补调理。若枷锁缢缚，瘫痪拳挛跛璧者，与之解脱伸舒。若盲聋喑哑者，与之开聪。若痈毒烂溃者，与之长肉。怀妊者，与分子母。堕胎者，与断故根积血，为通厌躯为争。使十相完全，百病消散，精神磊落，骨体康强。俾遂朝参躬承开度，庶得幽无泣鬼，明显化钧。故此咨闻，等祈依应，谨牒。
　　年　月　日牒。
　　牒灵宝玄局产亡用
　　灵宝大法司
　　当司今据入意同前须至专牒者。右牒请
　　灵宝玄局主生产功曹，取死胎功曹，下死胎功曹，下胞胎血孕灵官将吏，共体好生，一合来下。将所度亡魂，并及幽爽，契勘其间。或有妇人因产身亡者，
　　即冀会合监生司官属，请
　　元始祖炁，
　　灵宝玉符，随宜斡旋，留神调理。其月数未足、暗损胎结者，与之扶育胚形。其坐募不分、子死在胎者，与之取下。其产后瘀血身死者，宣通脉络。其服毒失经、带血致殒者，与之收摄血光。使冤结解分，胞源宣畅，秽污涤荡，表裹清新。俾无业垢之缠，获受追修之果。倘俞所请，敢昧灵麻，谨牒。
　　年　月　日牒。
　　牒监生司
　　灵宝大法司。
　　当司今据入意同前须至专牒者。
　　右牒请
　　九天主监生产仙官将吏，速生君，助生君。监生童子，送生童子，天门子户君，乳母君，道生君，生母君，分形脱胎、断胎解结功曹，品命送生神君，返胎育英大神，普救子母灵官。同运慈仁，下临坛墠，点对合会亡魂。其间恐有产亡女众，即冀上请九霄正炁，斡运化工，斟酌重轻，随品料理。使怀妊者胎气团圆，堕孕者血经恢复，临募不分者开张子母，停胞不下者斩断故根，冤结消除，血污破荡，服玉符而全质，濯神水以澄清。咸遂生成，得沾开度，等祈善救，共立玄功。谨牒。
　　年　月　日牒。
　　牒解秽所
　　灵宝大法司。
　　当司今据入意同前须至专牒者。
　　右牒请
　　五方五帝，解厌君，九凤破秽灵官，收秽灭秽、运秽除秽大将军，浣濯夫人，仙花玉女，散花玉女，五方主水使者，五灵童子，黄华玉女，解秽仙官将吏。奉
　　命下临，分司效职，应建坛之所。或有
　　烹宰淫泆生死之厌， 殡伏尸妖氛之气，人物混淆尘俗之秽，禽畜往来触污之干，请以真精之水，内外浣濯。若夫登斋之士、执事之人，并与濯沐身心，悉令清净。庶使坛场精洁，存念孚通。其召到合会亡魂孤爽，并望运炼尸素，浆黄华真晶，涤荡产厄血腥，阴尸昏翳，俾魂神莹彻，性识圆明，得遂朝参，承
　　恩托化。敢希照应，速为奉行。谨牒。
　　年　月　日牒。
　　牒察命童子护戒威神
　　灵宝大法司。
　　当司今据入意同前须至牒者。
　　右牒请
　　察命童子，护戒威神，五帝直符，六宫掾吏，体念斋诚，下临玄墠。凡遇敷扬戒法，宣告灵符，导魂爽以来临，随简文而覆护。开其性识，使悟筌蹄，永断执迷，躬承炼化。再凭法力，为指生方，预此关盟，敢希照应。谨牒。
　　年　月　日牒。
　　牒太岁
　　灵宝大法司。牒　直年太岁之神。
　　当司今据入意同前须至牒者。牒请详备去事理，移文岁分，合隶考校神司，括责所荐亡魂，赴坛受度。其诸处发到孤爽，至期并望部领前来，同承开度。自今以后，凡本坛所上章表公文，请关报今年当承受官君神吏，里社邑君，遇有发遣，依时上
　　达，无使稽延。俾斋事圆成，存亡俱利。谨牒。
　　年　月　日牒。
　　牒无极神乡主者
　　灵宝大法司。牒　无极神乡主者。
　　当司今据入意同前须至牒者。
　　牒请详备去事理，移文十方无极世界，合隶冥曹，根刷亡过某等，及囚徒苦爽。咸遵
　　敕旨，放遣前来，躬承开度。牒至
　　依应奉行。谨牒。
　　年　月　日牒。
　　牒北都罗酆主者
　　灵宝大法司。牒　北都罗酆主者。
　　当司今据入意同前须至牒者。
　　牒请详备去事理，移文遍告
　　地府幽阴冥狱去处，根刷亡过某等，及地涂责役囚徒苦爽。咸遵
　　敕旨，放遣前来，躬承开度。牒至
　　依应奉行。谨牒。
　　年　月　日牒。
　　牒泉曲之府主者
　　灵宝大法司。牒　泉曲之府主者。
　　当司今据入意同前须至牒者。
　　牒请详备去事理，移文遍报
　　下元水府，泉扃幽阴去处，根刷亡过某等，及水涂责役囚徒苦爽。咸遵
　　敕旨，放遣前来，躬承开度。牒至
　　依应奉行。谨牒。
　　年　月　日牒。
　　牒三元九府
　　灵宝大法司。
　　当司今据入意同前须至牒者。
　　右牒上
　　三元九府，掌生死阴阳罪录，水火风刀考官。
　　请详备去事理，移文互相关报，检校所荐亡魂，及该度幽爽，积生罪籍。上准赦恩，并与削除过目。行下
　　三元合属幽狱去处，放遣来诣玄坛，承功托化。谨牒。
　　年　月　日牒。
　　牒东岳七十五司
　　灵宝大法司。牒　东岳七十五司。
　　当司今据入意同前须至牒者。
