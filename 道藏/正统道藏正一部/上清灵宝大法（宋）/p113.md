<!-- { "loadSidebar": true } -->
　　牒候到，请
　　详事理，疾速关报本境土地，合干神司。开通道路，部卫亡过某等魂，前来伺候召摄，只受斋功。所有诸处发到孤魂滞魄，囚徒苦爽，分作队伍，攒聚一所，切待普召，次第遣至，同承开度。务要常加管束，毋令妄起邪心，恣生紊乱。或恐冤雠相遇，各与和谕，俾悔前非。其所化冥衣，及散坛之夕焚燎经财，公平分偯，须令周遍。受炼事毕，指示托生，仍委神威，部带精兵，守护坛禁，驱遣伏尸厌秽，斥逐荤酒不仁，火盗不祥，例与禁戢。仍不得纵容飞禽之类，巢宿厅堂之上，鸡犬猫鼠，侵污法用仪物。常当觉察，谨於未然。若有干犯者，明正典刑。庶使内外肃严，
　　帝真降格，功圆果满，如律褒升，牒至火急依应施行，不请违滞，谨牒。
　　年　月　日牒。
　　牒近远乡井诸祠庙正神
　　灵宝大法司牒上近远乡井诸祠庙正神。
　　当司今据入意同都城隍牒，至申牒真司外。须至专牒者。
　　牒候到，请
　　详事理，火急互相关报知委。上遵
　　敕旨，以时开关启道，部卫亡过某等魂，赴坛受度。其诸处发到孤魂苦爽，仰沿途护送前来，攒聚地分，待候普召，同领斋功。
　　牒至准
　　令奉行，谨牒。
　　年　月　日牒。
　　牒当处土地
　　灵宝大法司　牒上　当处土地里域正神。
　　当司今据同都城隍牒，至申牒真司外。须至专牒者。
　　牒候到，请关集本处五道干系等神，接引亡过等魂，赴坛受度。其诸处发到孤爽，并与分类，团聚一所，听候召摄，次第遣至，同领荐修。切恐冤结未分，非心挠乱，请多方善诱开释邪迷，兔致沉滞将来。所化冥衣经财之类，并希摄化，分表惟均。毋容强弱相凌，以败善果。仍望同本司官吏，在坛受事。凡登斋朝奏，发放公文，并仰传香达务诚，宣劳效职。更须扫荡妖氛，检察庶，贵使威仪整肃，
　　帝鉴溥临，竣事奏功，用酬神贶。
　　女青有律，毋辄故违。谨牒。
　　年　月　日牒。
　　牒九州社令九道
　　灵实大法司　牒上　冀州社令主者。
　　当司今据同都城隍牒，至申牒真司外。须至专牒者。
　　牒候到，请
　　详备去事理，行下本州分野，所管郡县，合属幽阴去处。上遵
　　敕旨，根刷合会系荐亡魂、不以罪报拘留，并请发放前来，祇受开度。其分野合度应干孤爽，毋问新久近远，各以类集，津遣到坛，伺候召摄，同领斋修。盟真禁重，速为施行。谨牒。
　　年　月　日牒。
　　兖州社令主者，青州社令主者，
　　徐州社令主者，梁州社令主者，
　　杨州社令主者，荆州社令主者，
　　豫州社令主者，雍州社令主者。
　　右八牒，并同上文。
　　牒十方道
　　灵宝大法司牒上东方道都大主者。
　　当司今据同都城隍牒，至申牒真司外。须至专牒者。
　　牒候到，请
　　详事理，行下管内诸道应干神司。咸准
　　敕命，根刷合会该度亡魂。或有冤愆执对，未得释放者，并脱拘囚。并括责诸处沉滞孤魂罪爽，交付承行官将，同泰山神吏，仍传报沿路水陆关津。凡所经由，仰速与护送前来，祇领斋修，各谐升度。请毋违滞，即为奉行。谨牒。
　　年　月　日牒。
　　南方道都大主者，
　　西方道都大主者，
　　北方道都大主者，
　　东北方道都大主者，
　　东南方道都大主者，
　　西南方道都大主者，
　　西北方道都大主者，
　　上方道都大主者，
　　下方道都大主者，
　　　右九牒，并同上文
　　牒五道大神
　　灵宝大法司牒上东方飞道大神。
　　当司今据同都城隍牒，至申牒真司外。须至专牒者。
　　牒候到，请
　　详事理，关报本方诸道土地界分，冥司楼狱应干，经由水陆桥梁关津等处。咸乘
　　太上慧光，烛破昏冥，开通道路，引导合会系荐亡魂，并六道孤爽，尽诣斋所，听候召摄，祇领荐修。或有猖獗强梁邪道阻遏，仰摄付近狱，依律治罪。牒至准
　　令，火急奉行。谨牒。
　　年　月　日牒。
　　南方横道大神，西方直道大神，
　　北方遏道大神，中央都道大神。
　　右五牒，并同上文。
　　牒冥关幽路主者
　　灵宝大法司　牒上　冥关幽路主者。
　　当司今据同都城隍牒，至申牒真司外。须至专牒者。
　　牒候到，请关报冥关诸路，水陆桥梁津渡应干去处。成遵
　　敕旨，乘
　　太上慧光，烛破幽暗，拔度所荐亡魂，及五道幽魂苦爽。疾速开通冥路，逐界传递，发放前来赴坛，承功超化。凡沿路经由所至，不请稽留，恐妨斋事。
　　牒至准
　　玄科律令奉行。谨牒。
　　年　月　日牒。
　　牒蒿里相公
　　灵宝大法司　牒上　东岳蒿里相公十方境界水陆关津神祇。
　　当司今据同都城隍牒，至申牒真司外。须至专牒者。
　　牒请照应，疾速遍告十方幽阴界分，水陵桥梁律渡干系去处。咸仗
　　恩光，开辟道路，引遵所荐亡魂，及幽魂苦爽，来诣玄坛，躬承开度。牒至毋得稽阻，依时放行。科律至严，幸勿住滞。谨牒。
　　年　月　日牒。
　　牒某州某处沿路祠庙
　　灵宝大法司　牒　某州某处沿路祠庙水陆关津神祇。
　　当司今据同都城隍牒，至申牒真司外。须至专牒者。
　　牒候到，请
　　详事理，互相关报沿途去处，遵承
　　敕旨，启道开关。凡所荐亡过某，及应干系荐亡魂，六道幽爽，经由界分去处，即与传递护送，承流交付，至本处管内，引领到坛，承功超化。冀无邀阻，速为施行。谨牒。
　　年　月　日牒。
　　牒泰山沿路土地
　　灵宝大法司　牒　泰山沿路土地。
　　当司今据同都城隍牒，至申牒真司外。须至专牒者。
　　牒请照应，火急递相关报。上遵
　　帝旨，启道开关，有路即通，有津即渡。引导亡爽，部卫幽魂，有冤对不得拘留，经过界分毋容阻滞，依时发放前来，祇领追修，各谐超度。不请稽缓，速为施行。谨牒。
　　年　月　日牒。
　　牒五道五伤
　　灵宝大法司　牒　五道五伤三十六伤神司。
　　当司今据同都城隍牒，至申牒真司外。须至专牒者。
　　牒请详备去事理，遵承
　　敕旨，括责在会系荐男女亡魂，并九州孤爽，不问死於非命，丧於天年，凡隶拘录者，例行释放。其间或冤债相仍，因报仇雠，积累未解，展转沉迷，并仰随事和释，永断执连。发遣前来，躬承开度，咸得受生。谨牒。
　　年　月　日牒。
　　牒土地里域真官
　　灵宝大法司　牒上　某宫观土地里域真官内外香火正神。
　　当司今据同都城隍牒，至申牒真司外。须至专牒者。
　　牒请照应，疾速关报本境干系等神，咸遵
　　敕命，整肃威仪，扫荡妖氛，肃清内外，驱除禽畜往来触污之类，斥逐火盗非横不测之端，禁戢荤酒猖狂之徒，殄绝口舌是非之挠，召迎佳气，延格
　　帝真。导魄提魂，传香达恳，尽消魔障，克就斋功，进爵褒崇，敢忘效信。请准
　　玄律，速为奉行。故牒。
　　年　月　日牒。
　　牒监斋圣者厨司等神
　　灵宝大法司牒上监斋圣者厨司等神。
　　当司今据入意同前须至专牒者。
　　牒到，仰体斋功，无量照应。今来见就本所置厨，营造
　　诸天妙供大献斛食，专望会集当处合干神明，同共监护，常加检察，驱除虫鼠侵污之患，警罚非义偷窃之人，殄灭火盗不料之虞，禁止荤酒往来之犯，并请严施号令，惩戒不仁。庶使精洁丰臻，
　　天人鉴享，斋修圆备，迁赏效酬。牒至，速希依应施行。谨牒。
　　年　月　日牒。
　　牒证察某处土地里域真官
　　灵宝大法司　牒上　证察某处土地里域真官。
　　当司今据入意同前须至专牒者。
　　牒请垂神拯济，应念来临，愿资樾荫之敷，共阐瑶坛之教。分灵协赞，随事作成，俾功果之周圆，庶幽明之俱利。仰希
　　真造，曲副恳诚。谨牒。
　　年　月　日牒。
　　牒守愿证察神只
　　灵宝大法司　牒上　守愿证察神祇。
　　当司今据入意同前须至专牒者。
　　牒请详备去事理，疾速关报当时受愿所属掌管去处。上遵
　　敕旨，仰休斋功，检详启诺之因依，勾抹已偿之条目，免贻速欠，俾遂圆成，愿集真功，总资亡者，获超升之有自，皆休德之所覃。故此告闻，敢祈依应。谨牒。
　　年　月　日牒。
　　牒某山坟所土地
　　灵宝大法司　牒上　某山坟所土地一切山灵。
　　当司今据入意同前须至专牒者。
　　牒请详事理，关告本山禁忌百神，蒿里丈人，土下二千石官等众，各安厥位，潜护其灵。奠马鬣之新阡，形藏於地。拱龙神之外从，魂归于天。愿时发於幽光，俾永昌於后裔。敢希遵奉，无有稽违。故牒。
　　年　月　日牒。
　　牒神虎
　　灵宝大法司。
　　当司今据入意同前须至专牒者。
　　右牒请
　　神虎何乔二大圣，七真玉女，三部追魂使者等神。遵承
　　敕旨，广运神通。再部追魂吏兵，遍诣三界十方，天牢地狱，有间无间去处，根刷合该度男女亡魂。子细检照乡井姓名，其或罪业探重，邪党拘执，未得出离者，并与研穷追摄，前来坛下，伺候摄召，随旛现形，皆得受度。无边苦爽，并行括责，如期普集法筵，同领斋功，俱承炼化，度人功大。风火不停，疾速奉行，毋致违戾。谨牒。
　　年　月　日牒。
　　牒摄召官将
　　灵宝大法司。
　　当司今据入意同前须至专牒者。
　　右牒请
　　某将，上遵
　　帝敕，再随从神虎吏兵，遍诣合属冥曹幽狱去处，根括合会众魂。或恐罪重冤探，尚沦报对，沉迷邪道，未测踪由，逐一检照姓名，尽行追摄前来，以伺召请，勒令附旛显现，躬受荐修。法令昭然，不请违滞。奏功旌赏，用答
　　神休，牒至火急奉行。谨牒。
　　年　月　日牒。
　　牒神虎不审奏用
　　灵宝大法司。
　　当司今据入意同前，须至专牒者。
　　右牒请
　　某将，禀奉
　　敕命，部带追魂吏兵，赍持
　　太一玄冥混元玉札，俓诣三界十方，冥曹幽狱，主罪主考主录去处，根寻亡过某，及该度男女亡魂。见今被囚何所，不论有无冤业，已未报对，照甲状备去姓名，逐一追取亲魂正魄，疾速管押前来，听候召摄。即令随旛显现，形仪，赴坛朝参，祇承妙果，副齐官之愿，见昭神化之有灵。惟仗奔驰，火急回报。有功之日，列言上清，牒至准
　　令奉行。谨牒。
　　年　月　日牒。
　　牒监坛
　　灵宝大法司。　牒上　监坛某将。
　　当司今据入意同前须至专牒者。
