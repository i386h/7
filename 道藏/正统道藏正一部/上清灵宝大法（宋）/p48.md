<!-- { "loadSidebar": true } -->
　　经曰：至士宝金宝，效心盟天而传。又曰：若有至人质心，依旧格告盟十天，然后而付焉。此所以质心而贵道也。告盟之格，且诸侯公卿欲济世扶危，保镇国祚，受此大法，当以上金一百二十两，五色绫罗各三十六疋，朱砂青丝各十二两，镇信禄米一百二十石，命钱一百二十贯，誓香三十六斤。若士庶欲济度存殁，超升玄祖，当以上金三十六两，五色绫罗各十疋，朱砂青丝各九两，镇信禄米十二石，命钱十二贯，誓香六斤，若肥遁山林，长斋岩谷，修炼有道之士，当以上金九两，紫罗一端，青丝朱砂各一两，誓香一斤，以案纸一百张代币帛，五方笔墨各一件以代钱米。如无力行道之士，亦可用三分之二，不可缺也。或寒栖之士无力，亦可割发以代金，上告三十二天天帝，以盟十天也。又以五色布三尺六寸，效质心。或刺血以代之，效心五帝，以给玉童玉女也。青丝者以代割发，丹砂者以代刺血。今虽有明质信币，未尝能割发刺血者，大抵质心，要在割一身之肥肉，截九天之灵宝，不以耻痛为念，结万勑因绿，以显精衷，誓不妄传无疑忽之。诚乃其人也，何用世财耳。盖此法秘於上天，其禁至重。至於天人，诣玄都上宫而受传，亦资金宝而受，是以不可轻泄故也。若有道之士，所以法信度法，师当一一具奏天廷，传度按法，应干传用之物，不可私心隐匿。如弟子外惜财货而轻道，内惜肤而耻痛，难苟从质心，道不行，神真不侍经法，传受之后，百魔所败，师弟子俱获深殃，累祖负玄，切宜戒之。如遵科格，则诸天欣庆，群魔束形，万神敬礼。开坛之时，授度之日，自有众真监度，以授於我。道法流行，百魔隐韵。离合自然，呼圣集真，济生度死，积功累德，不日成之。受法之人，要在忠孝君师父母，慈悲幽冥苦爽，心奉三宝，清贞修己，含光默识，密行阴德，一心本末，终不忘信求师匠之微言，笃实任淳而遵守。在品禄无妨於仕君养亲，居山林者无嫌於修炼形神，乐江湖者无魄於逍遥逸散，务耕耘者不废於农桑稼穑，大隐於行商坐贾者不阻於经营谋运，小隐於医卜工巧者不抑於精专艺业，韬於暗持而必成，显於光耀而必堕，苟奉上忽下，妄佞随势，奸狡多机，轻於易倦，评论端绪，傲慢一切，好华务利，浮浪播美，淫醉贪怒，志行不建之所。若遵教戒，立保升腾，仙阶可跻矣。。此吾门之训，不示凡子，勉守慎，明详於此。
　　师曰：凡拜心章，已承上玄之命，许行付度即再用心章，下通於靖中，或高山之上。露章分十天宝券，合同职券，玄都誓券。告盟十天，玄泉芝草，或奇花珍果名香，礼师三十二拜，为表余批报，补受职任，皆在洞视百灵，神朝玉陛而洞明，方能入七经之旨，然后醮谢诸师。或心章已达，玄命许度，立盟结誓，礼师分契已毕，余皆许立上天玄中之师，入七经之道，建坛自度也，不必一一在於度师摄行。又须假世中经师，而达於玄师。是无师不度者经师也，无师不成者玄师也。经师与玄师无异，稍有乖奉，二官奏劾，降职罚算。余如玄宪仙格。受度如毕，即以黄缯九寸，丹书流金炼身长生灵符，背书九戒，以绛囊盛之，悬映心前。遵持九真大戒，受行法职十戒，十二天人之行，诵灵书歌章万遍，方入七经，后持八纬，必致真人之位。虽功漏不满数合入冥，亦得暂遁太阴，尸解得道，上升仙宫。
　　奏格
　　玉清，上清，太清，昊天，圣祖，天皇，北极，后土，元天，束极，九幽，十方，诸天尊，朱陵大帝，南极，洞渊，九宸，三十二天，九天帝，束华，五老上帝，西元，都省，灵虚宫，天仙内院，日宫，月府，天呈，五星四曜，五斗，三台，南斗，二十八宿，北斗，南昌，三官，四圣，经籍度师，玄师，天师，监斋。
　　申状式
　　三真人，妙行真人，三录院，九天，三洞宗坛，三洞宝经，天枢院，天曹，天真皇人，灵宝主帅，十方无极大神，三元道化，东岳，四岳，水府，郑都，十王，都水监，九垒，太岁。
　　牒
　　九州社令，都大城隍，州城隍，县城隍，靖治官将，灵宝官将，当境，割住居土地司命等神，传度表，青词，缴印单，保举状，监度状，三代立盟状，奏状翻黄倚黄，请醮奏申状，醮关，申发关，表关，词关，醮筵进龙车表，祭将疏，设醮众真献状奉安疏，收补帖。
　　传度
　　仙诰，三天券，合同券，环二个，思微版券，告盟十天券谒简三十片，青丝一两，策仗一条，交将帖，戒牒，补职帖。
　　保举师状
　　保举师具位姓某。
　　右据嗣法弟子某人本贯入意投词，乞行保举传度事，契勘某人，律身端谨，慕
　　道恪恭，堪受
　　灵宝职任。谨具状申
　　灵宝大法师某君坛下。伏乞
　　法慈，特赐誊奏天廷，依
　　科传度，如某人受持之后，或有违盟誓，某甘同俟
　　玄宪，伏候
　　法旨。
　　年　月　　日保举师　　状。
　　监度师状
　　监度师具位姓某。
　　右据嗣法弟子某人词称本贯，入意乞行监度事，契勘某冲虚，心存利济，堪受
　　灵宝法职，合与监度。未敢擅便，谨具状申
　　灵宝大法师某君坛下，伏乞法慈，依
　　科奏盟，开坛传度，伏候
　　法旨。
　　年　月　　日监度师　　状。
　　三代出身立盟誓状
　　具弟子位姓某。
　　今开具三代出身乡贯等于后。
　　一本贯某州某县某乡某保某靖焚修。
　　一高祖某具生死年月　日　时有官受录，并依实具列。
　　高祖妣某氏，曾祖某，曾祖妣某氏，祖某，妣某，父某生死年月日时，母某生死年月日时。
　　一某见年月日时生，上属北斗某星主照。
　　一某於某年某月　日，就龙虎山正一天师门下，参受某录。
　　一某於某年月日，诣某君坛下，传受某法，见今奉行。
　　一某四代即不系将帅屠刽之家，及不系十恶五逆之人，亦不犯不忠不孝，不曾经罚。
　　一某今来乞传授
　　灵宝大法，受持之后，誓愿代
　　天行化，修斋立功，普济幽明，保安家
　　国。不敢叛道背
　　师，始勤终息，轻泄
　　秘典，妄传非人，及不忠不孝，不仁不义，傲忽　至真，违越
　　科禁。如有似此等罪，甘以身谢
　　三官，祸延七祖，一如
　　玄科令。
　　一某今请到
　　保举师某人，监度师某人。
　　右谨具如前，如有异同，甘俟
　　天宪，谨状。
　　年　月　　日具位姓某　　状。
　　投词式
　　具法职某。
　　右某本贯某州某县某保某靖楚修见年几岁某月日时建生，上属
　　北斗某星君主照。伏念夙承
　　妙荫，叨处
　　玄门，佩
　　符录而护命镇身，受
　　经法而承流宣化，进修未至，媿及物之无功，蒙昧何知，恐未明於
　　玄奥。靖惟寡德，徒玷
　　真风，是用斋沐身心，资持香信，躬诣
　　度师某君坛下，乞奏授
　　上清灵宝大法，经文秘诀，符图印章一宗。誓愿行持章奏，普济幽明，修炼形神，保安家国，兴利除害，建德立功，不敢怨
　　道咎师，始勤终息，经泄秘典，妄示非人。如违殃流一身，祸延七祖，风才刀立考一永失人伦。馑具状拜投
　　度师三洞宗师真人某君坛下。伏乞
　　师慈俯垂俞允，特赐誊奏
　　天廷，依科传度施行，伏候
　　法旨。
　　年　月　　日具位姓某　　状。
　　奏玉清
　　具法位小兆臣姓某。
　　右臣不避诛夷，僭干
　　天听，深知践越，首丐宽容。臣谨据入词永失人伦事。臣智识凡庸，业行浅薄，未通真奥，安可接人。恩惟
　　太上垂科，
　　灵文降世，许以汲引后学，继袭
　　宗风，所领来词，不容抑绝。谨卜今月某日就某处，冒禁盟天，誊词请
　　命，取某日恭依
　　科格，开坛传度，谨遵
　　师范，付授
　　灵文，裂券分环，结盟立誓，至夜修设清醮若干分位，上谢
　　天恩，祈奏补某人名衔，及奏请坛额靖名，刊造合用印篆心印，开具式样单子，缴连在前。臣昧死谨录状，上奏
　　玉清上帝元始天尊陛下。恭望
　　道慈，允臣所奏，特降
　　勑命，告下三界十方诸天曹局，阳庭阴治应干合属去处。照应弟子某人，所受法职印式，咸使闻知。即为某赦宥宿愆，削除罪簿，标名玉格，列籍玄都。其或为国为民祈禳请祷，济生度死，修斋立功，应有符檄，关盟所至，悉无阻遏，速获施行。仍乞降赐
　　玄元始三气，灵宝妙光，流注某人混元神室之中，即使存念施为，呼吸修用，洞符玄妙，通达
　　真灵，无所不度，无所不成。设醮至期，恭俟恩光鉴临醮席，证明修奉。臣凡愚浊质，滥厕仙阶，冒渍
　　宸威，罪当万坐。谨具状奏
　　闻，伏候
　　勑旨。谨状。
　　年　月　　日具位臣姓某　　状。
　　奏三清四帝
　　并同前奏，於内除三清玄元始三气，一气改之，余外不用。
　　奏九幽十方灵宝
　　具位小兆臣姓某。
　　右臣不避诛夷，入意上谢
　　天恩。除具奏
　　三天上帝，及关盟
　　三界，普告十方外，所奏补某人，见前上奏
　　九幽拔罪天尊道前。恭望见前
　　伏候
　　勑旨。
　　年　月　　日具位臣姓某　状奏。
　　奏南极朱陵
　　具位小兆臣姓某。
　　右臣不避诛夷，见前至上奏
　　南极朱陵大帝，
　　太微南极注生大帝御前。恭望
　　睿慈，同前至速获施行。仍乞勑降丹天世界，朱陵火府，南昌上宫，受炼司合干仙官将吏，一合下临某人靖治之中，辅助
　　教法，拯济幽冥，使无所不度，无所不成。运念施为，克彰
　　灵应。伏候
　　勑旨谨状。
　　年　月　　日具位臣姓某　状奏。
　　奏洞渊
　　具位小兆臣姓某。
　　右臣不避诛夷，见前上奏
　　洞渊三昧无量上上太一天君三洞天尊御前。恭望
　　睿慈，允臣奏恳，特降
　　勑命，告下三界十方，重泉九垒，风梵纲维之境，朔单郁绝之乡，地水职曹冥司去处，照应弟子某。同前
　　伏候
　　勑旨。
　　年　月　　日具位臣姓某　状奏。
　　奏九宸
　　具位小兆臣姓某。
　　右臣不避诛夷，同前上奏
　　高上神霄玉清真王长生大帝，
　　东极青华大帝，
　　九天应元雷声普化天尊，
　　九天雷祖大帝，
　　上清紫微碧玉宫太一大天帝，
　　六天洞渊大帝，
　　六波天主帝君，
　　南昌上宫可韩司丈人真君，
　　九天采访使应元保运真君御前。恭望
　　睿慈，允臣所奏，特降
　　勑命，宣告
