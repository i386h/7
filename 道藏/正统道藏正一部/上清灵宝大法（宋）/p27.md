<!-- { "loadSidebar": true } -->
　　师曰：如渡江海，遇风涛大作，欲倾覆舟船，当书镇海符，存斗口罩头，罡星指前，对鼻之头，舟船之首，正中心目，正视舟船之首，祝消祸咒七遍，次止波咒一遍，次投镇海符，再咒安镇咒一遍，吹身，其风波自息矣。
　　消祸咒
　　卷蓬卷蓬，河伯导前止蛟龙，万祸消灭天晴明。急急如元始上帝敕。
　　止波咒
　　水神波神，冯夷主者。子胥神君，波静水宁。天仙地神，玉帝出游。龙伏虎潜，水官奉敕，我等安然。急急如律令。
　　镇海符
　　安镇咒
　　元始安镇，敷落五篇。赤书玉字，八威龙久。保制劫运，使天长存。急急如元始上帝敕。
　　六丁斩水怪符
　　右符用方砖一片书之，先念敕朱墨笔咒。
　　咒曰
　　太玄杀炁，朱丹流光。入於其中，万恶灭亡。急急如灵宝符命敕。
　　此咒一切符皆用，先念，次书符了，方念祝咒。
　　咒曰
　　六丁大神，六丁玉女。奉天符命，诛斩怪物。剜睛截爪，取脑破腹。急急如灵宝符命敕。
　　右玉清诀，取旬中丁方炁吹，投之。
　　除火妖法
　　师曰：天生鬼物，乃为旱魁。天生驰形，名曰火妖。云烈赤霞，炁蓊热燠，风声如奔马，乃作火灾。当招坎文，以墨涂之，用皂丝缠五匝，面北方，存水辰有五苍炁，以鼻引，闭炁五息，念咒。
　　咒曰
　　金之子，告子知火克母，母子救之急飞，洒成河池海江，宅舍火灭烟糜。赤妖之精，沉埋万尺。急急如元始律令。
　　右咒五遍，望火妖方吹之，即时炎炎息祸，火妖沉殒矣。
　　灭火害法
　　师曰：世有狂精，分类灭之。凡人死而灵者，鬼也。物之所附者，精也。神之不正者，邪也。四生兴祸者，妖也。凶杀变现者，怪也。或有山魁天狐，大蟒长蛟，作害生人者。当建三天静炁坛，以冷灰筑，高三尺，方方阔三尺六寸，以二人持灰各一斛，自乾方起布之，分左右二坛，各围一周。又云：面方六尺。坛外布火七堆，水八瓮，如期行事，六时登坛，仗剑，念神公扫荡咒。
　　咒曰
　　三十二天，三十二帝。诸天隐讳，诸天隐名。天中空洞，自然灵章。诸天隐韵，天中之音。天中之尊，天中之神，天中大魔，天中之灵。九和十合，变化上清。无量之奥，探不可详。敷落神真，普度天人。今日欣庆受度，历关诸天，请灭三恶，斩绝地根，飞度五户，名列太玄，魔王监举，元拘天门。东斗注算，西斗记名，北斗落死，南斗上生，中斗大魁，总监众灵。青帝护魂，白帝侍魄，赤帝养炁，黑帝通血，黄帝中主，万神元越。青天魔王，巴元丑伯。赤天魔王，负天担石。白天魔王，反山六目。黑天魔王，监丑朗馥。黄天魔王，横天担力。五帝大魔，万神之宗。飞行鼓从，总领鬼兵。麾幢鼓节，游观太空。自号赫奕，诸天齐功。上天度人，严摄北郑。神公受命，普扫不祥。八威吐毒，猛马四张。天丁前驱，大帅仗婶。掷火万里，流铃八冲。敢有干试，拒遏上真。金铁前戮，巨天后刑。屠割鬼爽，风火无停，千千截首，万万前形。魔无干犯，鬼无妖精。三官北郑，明检鬼营。不得容隐，金马驿程。普告无穷，万神咸听，三界五帝，列言上清。
　　如此不及七日，则其害被天神灭了，掷於坛中，以剑挥之，弃流水中。如小丑小妖，不必用水火，但於坛中以灰书延由二字，亦六时这坛，诵扫荡咒。不及三日，其妖亦囚於坛中，并现形迹。却祝坛中神吏，送北天治罪。或伐怪木邪庙，以灰围，书扫荡咒，安东南方，密诵十遍，取天门炁，剔玉清诀，不一旬，则天雷破伐矣。或水派泉允，书咒於石上，沉之，亦诵阮如前，不七日伐出蛟蜃，更以符伐之，立应。或能以土筑坛，尤胜平地画者。如急用，则不又立坛矣。
　　师曰：延者，束鬼之庭。由者，禁鬼之房。并禁制鬼神。以灰二斗，并左右手玉清诀，以第二指画之，不用文檄。或以黄纸朱书二符，安灰中心，其邪妖鬼神，自然摄伏其中。或沉水内为水狱，或烧火内为火狱，变化由己耳。
　　三天静气坛
　　束鬼之庭
　　延字
　　禁鬼之房
　　由字
　　置狱咒
　　束鬼之延，禁鬼之由。鬼邪干真，罪犯衍尤。玉清天丁，捉入禁囚。变化自然，毋使稽留。急急如灵宝律令。
　　右法玉清诀，东炁，吹符并狱内。
　　三天驱蝗法
　　师曰：凡驱蝗，用桃木板八片，各长二尺四寸，阔三寸，用雄黄书朱湖符八道，以茶酒果徘缯彩各三分，祭南方万应赤帝真君，朱湖使者，使者长三十万丈，红睛焦发，绊袍绛裙。丹冠朱履，身乘万丈火光，手持三昧火轮，乘丹允朱雀之炁，有万禽随从其后。祝曰：
　　禀奉元始教言，玉皇赤文，驱除虫怪，断绝蝗螟。吾今召汝，一如奉行。虫蝗父母，虫蝗子孙，速须远去，不得久停，一虫违令，皆化微尘。
　　祝毕，取炁吹符，钉於八方，入地一尺余虫蝗应时自灭，则多稼可丰，成济世之功矣。
　　驱蝗朱湖符
　　六甲除厌符
　　咒曰
　　上方世界八千人，下方持地四将军，三五吏兵除恶鬼，四六童子守汝身。汝左青龙右白虎，上有朱雀下玄武，前有功曹后主簿。若有厌魅还本主，须臾不去与天斧。急急如元始上帝敕。
　　右符朱书黄上，玉清诀，取旬中甲方炁吹之，用一道佩身，又一道焚於中庭，又一道烧灰，以水调洒室中，又一道以乌梅七个，甘草三寸，煎汤吞之。其厌魅物皆吐出。
　　驱神除害立坛式
　　师曰：下元山川，有河海之内，城邑乡域村坞之中，木石禽兽之精，五行不正之神，下土强恶之鬼，魑魅妖厌之魂，妄作妖孽邓都血食之宾侵害生灵。或北阴结连祖考，近化姻亲，冢讼冥曹，伏连火害，延及生人诸不能治解者。当择净室，或旷野人迥静之处，取浄土建三晨玄枢坛，三级，每级高一尺。上层阔二尺，当中心皇宫，设北极大帝、天皇大帝。中层阔三尺，列北斗九皇、南斗六司、日月三台之位，皆依星像然灯。下层阔六尺，列三元将军、十二支神、太岁擎羊陀罗陀罗二使者、四直功曹、土地正神，前列洞案，书南北二斗讳於灯上，至洞案下。依仪关启，暗书匿过，自谢己愆，和合年命，禳解灾厄。但人道肃清，鬼妖戢息。或不及垒土为坛，则用白垩粉，画地为三级，依仪行之。
　　三晨玄枢坛
　　禳灾解厄立坛式
　　师曰：凡一切灾厄祸难至大之事，并从大赤金科，建三天总炁坛，具式在前。若小小厄会，宜立生化坛，高五尺，圆面径九尺，上立标柱，上建天盘，立斗灯九盏。或不能以土筑坛，却用白垩土，或以刃物画一周围，以斗＇灯安台凳之上，以象天盘，立斗之形。若能一一依式，尤更殊妙。次备冷水时花，名香细果醇醴，各九分，以彩画云马九疋，马为奔走之势，云作飞逸之形，於空隙处写乡贯姓名，随意书所患灾祸因依，并乞解脱，令某过度，永保长生，及注年月日时。每一疋云马上，书奏一星名，次於马鞍上，各书斗符，斗经者。以朱书。各星用一献状，如常式。临火化之。又画云马六疋，亦书南斗符，在斗经中。并同前式。仍朱书三天育局符三道，用一道令被灾之人，於暗室中书平生密事，昧心之由，实封，并金钱九伯贯，伺云马焚之。次以一道烧灰，服之。又以一道戴於顶中，九十八拜，而退一切灾厄，立得解脱而复生矣。
　　三天育死局符又曰和合年命符
　　右符下书某人命某岁某月某日某时建生，上属北斗某星主，掌平生罪犯，随意书之，愿乞赦原。
　　谨请五星灵应帝君，和某人年命。急急如元始天尊敕，本师真君令。
　　以朱书，咒七次，玉清北斗无，及本命星炁，吹之。
　　飞斗式
　　飞神密奏
　　诀曰：先步斗，自柄入斗。，复回至柄罩身。再步入斗口，三拜，至第三拜俯伏，存身如法，下丹田白衣入，绛官青衣入，泥丸紫衣入。毕想五脏五色炁，以神乘之，以舌为度仙桥，如长虹之状。隐隐而见，良久渐渐分明，面前有一池水，水上见桥，直入斗口。自已乘炁登桥，至斗口，见光明照耀，如月之状。其中有玉殿金阶，即默呼四直使者，具白情意。见使者入斗中，逐一星宫奏之。次见擎羊、陀罗二使者下降，检察醮筵，复奏星宫。有斗中上奏灵官，引兆奏事，蒙旨恩允，再拜便回。又存如前至南斗中奏事，次见火铃大将军，六星童子下降，亦如此检察。讫良久，有紫云异香，或赤光入户。乃二斗下降。忌孝子妇女、鸡犬僧尼见之。
　　灯上烧符。
　　□□□□□□
　　□□□□□□□
　　南斗符。见《斗经》 。
　　北斗符。见《斗经》 。
　　祈禳镇谢立坛式
　　师曰：凡禳镇析谢，当立玄坛，亦如黄录荐亡灵宝玄坛之式。然事虽不同，而仪矩则一，亦开天门地户。但禳镇之法，增添十二支神，插镜剑十二具，用五色缯婶四十四首，四色各八首，安四方。黄色十二首，安中央。五方然灯四十九盏，八卦九宫，十二爻神，十二支大神，三台九晨科式，已行于世矣。
　　灵宝玄坛
　　火铃辟恶愈灾法
　　师曰：南宫有韩司火府，中有赤文必流火之章，金真神印，结丹霞之秀气，凝三光之玄文，名丹天流金火铃神印，丹华映日，金火腾辉，檄龙召雷，炼魂登真，万伐水怪，驱荡阴爽，愈灾却疠，度厄辟病，焚烧六丑，降伏五魔。侍印有一炁丹华上吏三千人，火铃大将六百人，金光神童一百二十人，请直印请晖，随印节度，乃斗赤帝之总章、韩君之火铃，秘於丹炎之府，辉耀之台。以绛琼作文，封以元照灵虚之章。三百年以印给付南宫之官，佐化行功於下元者，受之於心，不示凡才。妄泄受左官考罚。
　　造火铃印式
　　师曰：凡造印，挣丙丁日，取木火纳音者，用灵地神桃向南之枝，命匠刊造，方面二寸一分，厚七分；刊印了，埋於净处东南隅，上入地深七寸许。日用香付往，焚於所埋地上，三礼，无祝而一退。如是七日了，取出，以流水洗去土，用香汤浴之，以真丹填齿，如法祭之。常贮於青丹黄锦囊中，勿令染尘，犯违正炁。犯之则佐史不降，徒劳精思耳。
　　受持神印式
　　诀曰：凡受持，取印札於肘后，至丁日丁时，面丁方，步火铃罡，存玉女真形六人。
　　咒曰
　　□□□□□□□敕。□ □□□□摄。入印中存。急急如火铃摄。
　　右咒六遍，每遍取炁呵印上，七日不得食肉及诸腥辛，七日足。
　　第八日甲日甲时，面甲方，步火铃罡，存六甲神将真形六人。
　　咒曰
　　□□□□□□□敕。□ □□ □摄。入印中安。急急如火铃摄。
