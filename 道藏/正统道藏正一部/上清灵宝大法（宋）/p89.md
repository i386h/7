<!-- { "loadSidebar": true } -->
　　宗旨曰：炼形之法，入靖焚香，端坐，凝神，叩齿三十六通，平炁，想自身为枯木，内有五脏六腑大小肠全，以及手玉文，午上剔出，发四山火，并风，想火光如红丝，从心出烧枯木，及所居之处一切物件。次鼻出炁，如风吹散灰尘。次想大水飘去，诸般皆无所有。次存五方五色真炁，渐渐降入玄谷，自小至大，炁聚结成婴儿，内有五脏六腑，洞明渐长，如真人服色端严。左日右月，去两眼角，照双目光明。运肝中青龙自左耳出左，肺中白虎自右耳出右，心中朱雀自口出前，肾中玄武自两足出后，并罗列左右分明。斗口罩头，斗柄指地。次以舌左转九次，咽津一口，存如红丹入腹中，於大椎骨出项上，发九色之光，罩头上。再搯中文，运十二宫，即开目兴身，临坛行事。
　　爇香
　　夫香者非木也，乃太真天香八种。曰道香，德香，无为香，自然香，清净香，妙洞真香，灵宝慧香，超三界香也。道香者，心香清香也。德香者，神也。无为者，意也。清净者，身也。兆以心神意身一志不散，俯仰上存，必达上清也。洗身无尘，他卢澄清，曰自然者。神不散乱，以意役神，心专精事穹苍，如近君。凡身不犯秽，四香合和，以归圆象，何虑祈福不应。妙洞者，运神朝奏三天金阙也。灵宝慧者，心定神全，存念感格三界，万灵临轩即是。超三界，外存神玉京，运神会道，不可阙一，即招八方正真生熙、灵宝慧光，即此道也。以应前四福，应於一身，峡香爇火者，道德无为之纯诚也。以火爇火者，诚发於心也。愿通炎上之烟，用降真灵之格。
　　兆凡於爇香之初，有香符一十五道，随事用之。各有咒诀。
　　请降诸真符诰
　　宗旨曰：凡欲颁行应干符诰，既系凡手书篆，须当请降，然后方可宣行。请降之法，先以符命置上帝案前，兆上香三拜跪奏，双手发十天诀，於天庭之上，再发玉清诀，微叩齿七通，运双目日月之光，高奔天庭之上，轮照兆身，运日月光中，有元始虚皇在内，一如圆光，再发双耳毫光，与日月之光交合了。次具位朝奏元始，力陈斋佃，乞开紫阳玉笈，宣降某符，付臣宣行。或开破幽狱，或炼亡魂，或追取，或焚变，如意祝之，至馑言了，密咒三遍，不可出声。
　　请降虚无秘咒
　　高上大有，玉清万神。云光宝篆，普降帝庭。急急如元始上帝命。
　　存上帝放百色毫光一条，注於宝篆之，穿透如云篆霞彩流金之状，洞焕上百。再发十天诀，取止炁布于上，俗剔玉清诀，以目瞻一炁吸前日月光中至尊，径归已形，合而为一，方叩齿三通，咽液一口，付左右宣告而行。
　　祝遣咒
　　普告三界无极神乡，泉曲之府，北都罗酆，三官九署，十二河源。上解祖考亿劫种亲，疾除罪簿，落灭恶根，不得拘留，逼合鬼群。元始符命，时刻升迁。北都寒池，部卫形魂。制魔保举，度品南宫，死魂受炼，仙化成人。生身受度，劫劫长存。随劫轮转，与天齐年。永度三涂五苦八难，超凌三界，逍遥上清。
　　预告
　　科曰：凡建大斋，受斋主之词，名为立誓投诚，拾金赎亡者之罪，求哀拔度。兆受词入靖室，修写通天救苦表，依式飞神朝谒，预析恩需，开泰停酸。次立青华救苦堂，扬青玄告盟宝旛霈，告九龙符命九道，赦九州分野，焚开坛疏，挂门迎大榜，发预告文檄，申飞龙骑吏，虚空鉴察，应感灵司。此为通天救苦，预告十方，停囚罢对，如阳间停决。
　　拜通天救苦表，宣九龙符命。
　　祝遣咒
　　普告三界无极神乡，泉曲之府，北都罗酆，三官九署，十二河源。上解祖考亿劫种亲，疾除罪簿，落灭恶根。不得拘留，逼合鬼群。元始符命，时刻升迁。北都寒池，部卫形魂。制魔保举，度品南宫。死魂受炼，仙化成人。生身受度，劫劫长存。随劫轮转，与天齐年。永度三涂五苦八难，超凌三界，逍遥上清。
　　玉诀，东炁，列火焚之，祝九龙使者持符行。
　　申发预奏
　　敷誊斋捆，上御三天，启闻穹厚，关盟三界，普告十方，预祈敕命，颁宣九夜，开泰冥关，停囚罢对。
　　发奏召役咒诀，存用发遣，并同正奏用。
　　拜素车白马章
　　宣普告三界诰
　　祝遣咒
　　普告三界无极神乡，泉曲之府，北都罗酆，三官九署，十二河源。上解祖考亿劫种亲，疾除罪簿，落灭恶根。不得拘留，逼合鬼群。元始符命，时刻升迁。北都寒池，部卫形魂。制魔保举，度品南宫。死魂受炼，仙化成人。生身受度，劫劫长存。随劫轮转，与天齐年，永度三涂五苦八难，超凌三界，逍遥上清。
　　立告盟旛
　　法曰：青玄宝旛，以青绢造，书大九龙符作旛，脚九条，周回八条，中央一条，各书九龙符命一道，奏成宝幢。按九州分野，依式赞立，旛内卷钱果撒扬十方。以凡人眼目，恐见天真，泄慢禁重也。
　　宗旨曰：发预告毕，兆面天门上香，存天门有素车白马千乘万骑，十方各有天真大神大将军，浮空而来，鉴观修奉，面天门口奏，依式扬旛。
　　化建坛立旛之所，为太淇水府之宫，净莹无翳，上结宝盖如芝幢，日月流光，照透水府。内化一大旌幢，四畔灵风鼓荡，直接盖上。存一似莲花，于水之中芬馥无尽，上有金光祥云梵炁周回，首脚花旛，风散十方，如细雨密雾，青玄上帝居盖之下，手持技水，随旛洒布作法雨，祥云升接，阴魂并赴旛下，以伺开坛，朝礼上帝，受化更生。
　　朝奏
　　宗旨曰：兆自预告之后，继行朝奏三天金阙，祈恩请命，伏阙待旨。先运真神化四方，以目瞻顾玉相。移刻见玉童君二人，持幢执节，捧耀日宝珠，毫光闪烁，遥射兆身。玉晨至尊，放眉毫口鼻宝光，与明珠之光合而为一。兆以目鼻微引此光，至兆面前。其童君执珠如日轮照，洞焕无得。宝珠一炁分班，须臾移入兆形，宛如流金之状。兆瞻礼玉晨，再拜退阙。其玉女童君驾日，与兆身同升，宝珠金光作圆象轮转，焕照四方上下，悉皆洞明，直入泉扃溟漠之境，皆如昼皎。狱中鬼官稽首，加额朝礼，皈依至尊，欢颜怡悦。此光照开幽狱一切罪魂，并得停囚释对，阴魂皆脱囚苦。次玉女持幢节，驾宝珠圆光，内外洞朗，旌幢一转於光轮之上，法雨慈云，沾酒幽牢，并为光彩之透彻，表裹悉为莲境，普得升济，微光尽及。兆身依法纳真出户。是夜入睡之时，便化外床为琅舆，运兆身卧在云雾日月星斗之中，光彩灿然，合映兆身。存己形如青玄上帝，坐九头狮子之上，左执琉璃净锺，右执空青宝枝，沾酒十方异香，从耳目鼻口流布无极世界，念彼幽冥并皆欣悦，垂酒垂升。此为预告精思开泰停酸之道。
　　拜酆都开业道章
　　宣赦　元始符命诰
　　元始符命，时刻升迁。北都寒池，部卫形魂。制魔保举，度品南宫。死魂受炼，仙化成人。生身受度，劫劫长存。随劫轮转，与天齐年。永度三涂五苦八难，超凌三界，逍遥上清。
　　酆都拔赎诰
　　太上开明，元始监真。五老上帝，赤书玉文。拔赎一切宿对罪根，皆蒙解脱。考掠休停，魂升九天，魄度朱陵。今日上吉，万神咸听。龙负白简，开盟冥灵。乞如所愿，风火驿传。
　　祝龙
　　拜开通道路章
　　宣玉皇宝诰
　　太上弥罗无上天妙有玄真境渺渺紫金阙太微玉清宫无极无上圣廓落法光明寂寂浩无宗玄范总十方湛寂真常道恢漠大神通玉皇大天尊玄穹高上帝。
　　敕制地祇诰
　　敕制地祇，侍卫送迎，拔出地户五苦八难。七祖升迁，永离鬼官。魂度朱陵，受炼更生。是谓无量，普度无穷。
　　开通五路
　　法以泥座五个，插白旛五首，以竹枝挂插泥座上，旛身书开通道路天尊，按五方灯坛内安。登坛别载。
　　宗旨曰：兆面天门三礼，点开通道路灯，逐方持旛吟愒，以策杖或剑划开五路。先自东起，面东丁立，想太一使者、五帝直符，布生炁入东门，以策杖划开东方路。次南、西、北、中，皆如此，此是开通道路释放亡魂。
　　上清灵宝大法卷之五十四竟
　　经名：上清灵宝大法。原题宵全真授、王契真慕，出朴南宋。系宋元符篆道派道法总集之一。凡二十七门，六十六卷。底本出处：《 正统道藏》 正一部。
　　上清灵宝大法卷之五十五
　　洞微高士开光救苦真人宁全真授上清三洞弟子灵宝领教嗣师王契真纂
　　斋法宗旨门
　　正奏开斋
　　宗旨曰：兆於靖室与精思堂坐立之初，便定志存神，化身为元始天尊，左右手剔玉清诀，左右暝目，以舌喷炁于两畔，化二真人，青衣冠简裙佩，立兆两边，同行斋事。凡举动存念，皆左右真人分治。先次出布本司万神法部官将，罗列于坛墠上下听令，宣传文檄符命。次以双手剔四山、巡斗二诀，化四驿庭列于坛下，宛如阳间公治。朱户庭舍，各有旛力士受事。急令之吏持黄令旛旗，守待递传符檄，宣行命令等事。凡承命时，即驾雾星驰而去。余并准此奉行。金龙驿，茭龙驿，风火驿，金马驿。
　　卷帘
　　九清上帝，乃虚无百千万重道炁之上。凡升御座，不可以目瞻仰谓，如阳间帝王登殿，以扇八柄遮之。升御座毕，方开扇引班。故先垂帘行持，想上帝升殿。次宣文仪，方许卷帘。
　　宗旨曰：兆具威仪诣地户，想坛殿祥光，罩合十方。次面天门，跪奏请意奏对，想十方天真大神，上圣高真，千乘万骑，从卫九清御座，下临坛场升殿。次以坛官出班，宣通真表，兆内运存思奏表朝谒。次分序卷之，兆上香焚趁玉陛符，方随班入坛行事。
　　金钟玉磬
　　夫金钟玉磬之法，召集高功身中阴阳二神，和合天地，驱逐厌秽，招集真灵，启格十方，通幽达明，追摄魂魄，调集息度，无致妄耗，有二神以主之。故开坛之初，必鸣钟磬以召集之。交鸣者，乃互出合为一，所以炼阴成阳。秉志纯诚，无妄想，无乱志，则可招灵。今人云祭金钟玉磬，亦不速哉。
　　阳神卢会之，字炎灵，身长八尺三，梁冠，烈火服，右仗剑，主阳间神祠，净天地秽，驱百木精。阴神卢同，字永夫，身长八尺三，梁冠，素服，大袖，仗剑在炁云中，主阴间冥司诸狱，亦能净世间之秽，绝阴府之考掠。
