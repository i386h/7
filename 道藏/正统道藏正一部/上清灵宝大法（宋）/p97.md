<!-- { "loadSidebar": true } -->
　　者。夫入室端坐，内炼形神，内也。登坛朝谒，岁事敷斋，此以几诚而格于上帝，外也。上章拜表，飞神谒帝，此出身神而升高穹也。朝真忏谢，行道烧香，条五炁以肃坛场，合三素而存大道，以至命魔王而清六合，法玉京而咏步虚，皆内外相应感激之道也。岂得以命魔，全用功於身中乎。又有云：阳生於子，阴生於午，而终於子。以巳时为六阳之极，午时为一阴之生。一阴侵阳，魔王干试坛场，恼乱法身。日当离宫，离中虚，纯阳之炁阴，故干阳於阴阳交错之际，故午朝命魔。此又全无按据，亦以其执泥於身内，而为此说耳。果使三清玉帝不出我身，千真万灵悉居体内，又何必升坛建斋，誊词列款。但只令斋官致词於我己知，则泥丸亦知矣。章词‘斋设。一切可罢，是与圣师垂科济世之念，大相反矣。二十七品之斋，四十二等之醮，各有等差，互分品格，岂专力於内功，而遗经箓齐修耶。若夫比金木匹配坎离，汞结铅凝，龙降虎伏，此则在内而非在外也。然又非宏科应世，修斋设醮之事也。学者於内修外炼，当知其源流，奉教行科，合明其宗本，庶免指束为西，颠倒错谬。若云命魔皆作内功，魔王众神悉居我体，理实难通。使魔王不离於身中，诸天止居於头上，则魔王受事於丹田，朝谒天帝於泥丸，以是成功而数尽之诗，乃一守尸之鬼耳，非仙也。此等朝泥丸之功用，凡修存之始者，终焉不如此也。夫升陟玄宫，臣事三境，方为真仙。成功於身中，轻举於天中，方是《步虚经》之意也。如《步虚经》第四篇曰：俯仰存太上，华景秀丹田。左顾提郁仪，右盻携结璘。六度冠梵行，道德随日新。此言常存太上而行日月之上法，以至於道德日新，此功成於内而效见於外也。又曰：天挺超世才，乐诵希夷篇。此言非超世之才，不足以知希夷之旨，能悉其章，方洞达妙理也。又曰：仲虚太和炁，吐纳流霞津。胎息静百关，寥寥究三便。泥丸洞明景，遂成金华仙。此言悟经诰之深机，工以吐纳而施用，行胎息之秘诀，遂致泥丸洞明，与道为一。此盖内炼以成仙，在我而不在外也。自成功若此，则天中魔王亦敬而受事，岂止保举哉，遂得上朝诸天矣。因之日魔王敬受事，故能朝诸天也。凡所以得至此者，皆由齐戒累功而成。是以终之曰：皆从斋戒起，累功结宿缘。飞行凌太空，提携高上仙也。夫飞行乃轻举矣，非止於身内事也。今斋坛命魔，而先存日月入鼻，然后洞房光焕者。以自身泥丸之景，未能自明，故假存念以行事。而我身尚非真仙，岂能遽役魔王受事，故假太上之命以役耳。其事与步虚一章，理极相贯。如第十章曰：散花陈我愿，握节征魔王。亦此义也。经中乃言成仙而自然者也。临坛行事而假之也。倘胎息之道既就，而泥丸之景已明，则不存日月而光映十方，不宣密咒而魔王受事矣。得至此者，必不自践斋坛，名彰世俗，此之科条，乃斋法也，故详陈之。大凡朝真谒圣，惟在精思。若不正心，则入妄想，外魔生焉，惟存正心，破彼妄想，如汤沃雪，似炬烛明，庶可存神朝谒矣。
　　命魔元皇诀
　　青黑黄赤白，绿绛碧玄光。从一至於九，服食准元皇。日与正炁合，七窍生华芒。九年功行满，入侍九晨房。
　　又诀
　　一三三一百分光，九宫离宫赫太阳。
　　不问根宗求帝一，六魔笑你乱思量。
　　始为青光，上生於天元。为白光，中生於人玄。为黄光，下生於地。乃为天地人三炁，分布三田。此乃一生三，是一三也。下丹田玄炁升中丹田，白炁合为一。中丹田白炁升上丹田，青炁合为一。玄元始三炁聚於泥丸，大如黍米，非色非相，化生九炁，是三一玄分光也，生九炁，是九炁位离宫赫太阳也。行持上士，须知九炁生根。若不由祖宗求帝命，是不知九炁之生，何以发辉九色玄象。宜乎六魔所笑，请自思量。
　　九天
　　苍赤青绿黄白紫碧玄光。
　　九色圆象
　　一曰赤洞，二曰白章，三曰青皓，四曰绿炳，五曰黄素，六曰苍混，七曰紫融，八曰碧英，九曰黑演。
　　右从内至外，自一至九。
　　五炁变化九炁图
　　诸法只载五炁按五方五帝，却有九色圆象在头。而不分剖出入变化之法则，不能通真召灵，今以图指类。
　　乙庚合成绿金　丁壬合成苍木
　　甲己合成黄土
　　戊癸合成紫火
　　丙辛合成红水
　　宗旨曰：凡当命魔，高功旋左绕，至鬼门望西立，都讲至天门望东立唱，各思九色圆象，光映十方，咽液，命魔，密咒。兆三叩齿，咽液三过，存左日右月，对面少仰，去面九尺，日紫赤光九芒，月白黄光十芒，直射面上。从鼻入洞房金华官，两眉却入三分为双丹田，更入骨际三分为台阙，正深入七分，左有青户，右有紫户，眉间入三寸丹田宫，亦名泥丸宫，又入四寸为流珠官，又入五寸为玉帝官，又日金华官，在洞房之南也。当中直上一寸为天廷官洞阳房，直上一寸为极真官丹田官，直上一寸为玄丹宫流珠宫，直上一寸为太皇宫。此乃《大洞真经》中所列也。务成子引《九宫诀》云：五寸为玉帝官。又曰：金华官九官，皆辟方一寸。存思之法，运九炁升上，薄入玉枕，自脑后大椎骨发出项上，光明焕然，作九色圆象，存炁色在前脑后二穴，光布九炁，一如元始上帝项后圆光，徘徊周匝，照彻十方，一身罗上下也。随我旋回，而行我身，真元始上帝。次心布真人乘炁而出，步玄珠星斗，拱朝上帝。次叩齿三通，咽液三过，心持密咒，焚命魔符，咏玉京，步虚丁罡，旋绕，想五帝部领天兵前驱斥，魔王受事。
　　命魔密咒
　　黄中策炁，斩灭妖宗。制伏强魔，斩绝邪踪。太上有敕，付我身中。急召北帝，朝谒玄宫。山林社鬼，形状悉同。奉承威令，宣告魔王。五炁蓊郁，与符命冲。秘藏玉文，方就云隆。三天运明，六天运终，肾者哉。
　　焚命魔王符，先存元始降空玄之中。次密咒，存元始降金光，自顶而入兆身，至降宫结成金液之丹，光充八极，内外莹明，万神敬礼，三界廓然，次剔中文。
　　礼经三启
　　科式之初，因经立教。步虚旋这已毕，义当礼经。所谓天魔并敬护，世世受大福者，乃因经持戒，念道遣欲而致此，故叹其功而礼之。次则云：经道兴行，家国隆盛，进修不已，入于大乘。既使七祖登升，身乃超举，於是再礼。夫爱经而味道，终至於与道为徒，固炼形质，超三界难，度地狱苦，成功之自悉因於经，故三礼以终之。此礼经三启之义也。
　　宗旨曰：兆存心王，上揖而三礼之。
　　大谢
　　今斋官忏罪於十方，祈恩於上境，叹功而礼经，於是礼谢三宝，然后恭对天阙，普行忏谢，故谓之大谢。方愿念复炉，其理晓然矣。
　　宗旨曰：兆当具位长跪宣念毕，三拜兴身。
　　复炉入神
　　焚倾光回驾符
　　宗旨曰：兆执手炉，宣香官使者至诸灵官，从子轮至亥，玉诀局定，宣御前了，存神入，吸炁咽纳丹田。密咒曰：
　　向来召出臣身中五体真官、功曹将吏，从众妙门而入，在左还左，在右还右，后召复到，一如故事。
　　存上帝天真三界官属，齐升霄汉，唯有五帝史兵等守卫坛场，集神自脑门入，纳归三宫，混合为一也。
　　降天门，出地户
　　早出户咒午朝同
　　出阴入阳，万神开张。关启事毕，请闭黄房。侍靖玉女，明阀神宫。
　　晚出户咒
　　玄上太阴，八窗开明。向来启奏，少女通灵。随心启化，安镇黄庭。毕事复位，万神安宁。
　　存官史玉女传送斋诚，各各散去，次出坛。
　　谒玄师幕
　　兆上香，三拜跪奏谢恩，三拜兴身，监斋纠过如式。
　　回靖
　　兆回靖上香，拜真师，众官复位。
　　上清灵宝大法卷之五十七竟
　　上清灵宝大法卷之五十八
　　洞微高士开光救苦真人宁全真授上清三洞弟子灵宝领教嗣师王契真纂
　　斋法宗旨门
　　九九垒灯
　　按上元简文曰：然灯之法，是法解真人启请元始天尊。天尊答曰：迁拔之格，救度之门，三洞众经，具有成典，今当为汝宣说要言。济苦拔亡，然灯为上。五方八极，地狱幽牢，在极阴之乡，长夜之境。死魂囚闭，不睹三光，冥暗之间，经诸考掠。宜如法造灯树，其下立天地轮，以圆象天，以方象地。天上地下，内外洞明，朔狱幽牢，无不焕辉，分三辉而照九垒，列八极以居中皇。自初终亡至于七七，灯光相续，苦魂睹此光明，即得解脱。乃金口所宣，依科建立然忏，用救无间矣。
　　建灯法
　　法用梓木作一灯树，上分九，每卮户安一灯。下用净土作坛三级，上圆、下方，法天象地。上层安灯树，悬旛九首，旛上书九天阴符，两手写诰文，中层团团安九盏灯，立九炁牌。下层安九垒灯九盏，立九垒土皇君位牌。三层共三九二十七盏。外立八门，然灯八盏，立八卦。上照九天，调泰正炁，镇运星宿，中照九野，以扫九土灾殃。下照九幽，重阴九垒，通光九道，破暗烛幽。外八门，以映八极，周回十方。计三十五盏，乃三十五分总炁。上玄八景，冥合炁入玄玄，技度苦魂，功莫大矣。
　　然灯
　　宗旨曰：凡然灯，自束北为始，艮户乃鬼户。故假九天阳光之炁，下临地户。兆於然忏时诣上帝前，请降九霄之炁，三拜以请光符作火炬，蘸油於上帝灯中点之。以次将符炬然九灯，自东北起，依科然忏宣九天宝诰。凡宣一章，告九天阳符，同九章诰焚之，逐卮焚九炁旛。凡忏一垒，焚九垒符，告三阳开光真符，同赤明丹光玉历宝章焚之。逐请降本炁，下照九尼一开廓重阴。又日然灯毕，便分东北灯光，点九狱灯，生三炁，乃一生二，二生三之道。阳光下彻，照破阴翳，诸狱皆睹光明。
　　明九幽
