<!-- { "loadSidebar": true } -->
　　恭闻灵宝之道，洞玄之宗，其妙难名，度人元量。受之者功超七祖，修之者形陆九霄，乃万法之灵枢，总十方之正教。德之至大，深不可详，固当修其所当修，尤当戒其所必戒。受持不替，真仙可阶。今对三尊，先明十戒。
　　举智慧生戒根颂。
　　第一戒者，无忘八极。忠者钦之极，孝者顺之极，斋者戒之极，宽者广之极，裕者乐之极，容者和之极，忍者智之极。天以北辰为极，地以山岳为极，屋以栋为极，天以有极则能聚众炁，地以有极则能聚众形，屋以有极则能聚众木，人有八极亦如是也。故能立众善，善立则道备，道备则所闻见自然开涣，所应自然调适，此得灵宝度人之基也。
　　第二戒者，无忘鉴水。鉴者，喻心。水者，喻性。心明则万法皆照，性静则五浊不归。道之在人，圆通非蒙蔽可了，亦非躁动可达。托鉴水而悟心性，此得灵宝度人之体也。
　　第三戒者，无忘日录。日录者，所以修检善恶。人之处世，患不自知，患不闻过，患不听言，则元所益。今以日录录日之所为，不可不笔处，皆己之非也，改之为贵。则日录者，乃不教之师，不说之友，不诏之君父，不约之法度也。不可忘之，此得灵宝度人之想也。
　　第四戒者，无忘追度安镇。且人之所亲，不过父母，所尊不过君上。父母君上之德恩，必报之者，追度安镇是也。追者，谓诵经行持，上为祖父六亲之过去者，以资冥路。度者，谓诵经行持，上为祖父六亲之见存者，以资福算。安镇者，谓诵经行持，上祝圣寿，安镇四方，召龙行雨，驱妖咸毒，保护民物，禳度星踱，皆其一也。其或在家，行祖父之志。或居官，分君上之职。种种利益，有可报称，皆即为之。凡木之落叶，尚粪其本根，则归根复命之义也。人之报本反始，不可不勉。此得灵宝度人之宜也。
　　第五戒者，无忘治救之术，慈悯所先。凡有病者，为其诵经行符，至诚禳却，如己至爱男女父母。凡有方便，种种惠泽，皆尽其心。如莅官行政，务布阴功，宽平设法，三省而行，再思而动。其或修治桥梁，当道种植，有益於世，皆力行之。夫人之有慈念，如木之有根。人而不仁，不逮於禽兽。故猩猩活象，义鹊搏蛇，拔难有如此者，可思之，此得灵宝度人之由也。
　　第六戒者，无忘服炼之术。参同天地，效法阴阳，念念正真，存存不缺，则自然超脱，变化元方。今之虫秀，有外舍陆走而至飞翔，地脉川游而遂奔逸，在物既尔，於人当然，此得灵宝度人之方也。
　　第七戒者，无忘刚洁。刚则有守，不行非淫。洁则戒行，不慕非食。不嗜非淫，则不损身之精神。不慕非食，则不杀物之性命。见人妻女，如己之所亲。见物性命，如己之所生。自然精神全而冤对少，此行灵宝度人之实也。
　　第八戒者，无忘俭约。凡所求物，当知皆元始祖黑化生，灰水荡秽，不用修饰，粟菽充饱，不用珍庖，此得灵宝度人之福也。
　　第九戒者，无忘愿约。愿者，从初入道，时时发心。约者，既入道后，设誓天地，神明司之，毋辄中变，科戒不可不守，此得灵宝度人之念也。
　　第十戒者，无忘师友。师者所以教，友者所以勑。教者似父，劝者如兄。孰为父兄，可不钦重，毋委弃于，此得灵宝度人之宗也。
　　举奉戒不暂亏颂。
　　上来所宣十戒，乃是师传尊授，发明古经。夫经者，荡道之机法，乃体经之用。欲遵正教，修勤为先。守之行之，毋得中怠。亿曾万祖，幽魂若爽，皆即受度，上升朱宫。惟修之益勤，学之不已，功满德就，皆得神仙，飞升金阙，游宴玉京，子其勉之。
　　次传经文。
　　谨按经云：上学之士，修诵是经，而通微奥。即得飞度南宫，不经地狱，普度无穷。一切天人莫不受庆，无量之福，生死蒙惠，上天所宝。不传下世。至士资金宝效心，盟天而传。轻泄漏慢，殃及九祖，长役鬼官。侍经五帝，玉童玉女，各二十四人，营卫神文，保护受经者身。听受之后，敬而持之。
　　次传法诀。
　　原夫道法自然，功施不宰，本强名而至妙，极元化以元形。洪惟灵宝大法大有金书。实元始之希夷，乃至虚之冲寂。渊宗莫究，妙理难穷。秘大罗金阙之天，垂浮黎宝珠之旨。诸天钦仰，万圣护持。夙有善根，方能窥奥。今弟子某，虔心稽首，誓受秘诠，首露十方，盟诚三界。愿穷至理，体道度人。恭对圣前，受持大法。伏望玉京元老，金阙至真，遣玉女飞函，捧金章而广示。命金童称善，敷宝岌以流传。使弟子某魂神澄正，万炁长存，不经苦恼，身有光明，三界侍卫，五帝司迎，万神朝礼，名书上天，功满德就，飞升上清，受而行之，毋容轻泄。
　　次度法印。
　　原夫法有阶梯，职分品级。凡欲司於号令，合先佩於印章。文移关奏，赖以宣行呼召指挥，资以合契上天所宝。非人莫传，既资信以效盟用，依科而付授。是故兵随印转，将逐令行。惟在受持，必期嘉应。
　　次度法剑。
　　原夫代天行化，布令宣威，全凭三尺之神锋，以制群魔之非道。光腾七曜，威摄万灵，凡有指呼，元不响应。吾今付汝，切宜珍藏。
　　逐一度毕，师与弟子执笔立誓。
　　师念云：回笔指天。弟子曰：上不负天，臣若负天，七祖受刑。天若负臣，日月不明。师云：回笔指地。弟子曰：下不负地，臣若负地，身受刀兵，地若负臣，草木不生。师云：回笔指心。弟子曰：臣不负心，臣若负心，合门不生，心若负臣，道化不行。
　　举法缘常济天尊。
　　次剖券分环。
　　夫环券者，所以结誓三官，告盟十天，永坚信誓，度师不敢隐真出伪，弟子毋得叛道背师。分环永不渝盟，裂券永不负誓。始勤终息，五帝录愆。敬佩精修，九天同福。对圣被受，终身宝持。
　　师执券左边，弟子执券右边，当中以刀划破，给券誓约。弟子跪云：
　　笔指东方九炁天中灵宝天尊真人神仙玉女玉童灵官仙兵，今日欣庆受度，历关诸天，请灭三恶，斩绝地根，飞度五户，名列太玄，魔王保举，位寄玉清。九玄七祖，拔出地狱，皆即受度，魂升南宫。令臣过度三涂五苦，八难九厄，千灾万祸，功满德备，玄师度引，超凌三界，逍遥上清，内功外备，过度三界，位登仙翕。诸魔灭试，三官散形，啸命雷电，呼吸风云，役召丁甲，叱咤鬼神，降致千真，役使万灵，摧伏恶毒，拔度幽明，收束虎豹，斩诚鬼精，拯运镇劫，保佑安宁，佐天行化，助国救民，调泰五炁，受天经纬，内炼成真，坐致行厨，所向利贞。若有不神，天地盟臣。臣今归神，归身归命，三宝之尊。若有异志，始勤终怠，叛道侮法，轻泄漏慢，违背师旨，不生敬信，不依年限，乱传非人，不忠不孝，淫炁毁弃，阴谋杀害，甘伺天宪，先堕祖考，后累玄孙，永沈北邓，一身罚功，随事风刀考形，三掠更生，非道之形，万劫永不希仙，甘心自受，以明违天逆地，叛道背师，负心恶逆之诚。不敢怨道咎师。急急如灵宝大法律令敕。
　　次划券言誓。
　　上元天官，中元地官，下元水官，四方天帝，五方五帝，日月星辰，四极真人，受度三师，玄中证明，划券之后，誓不负天，誓不负地，誓不负师。忠於国家，孝於父母，慈於众生，一辰救苦爽，以善济物，誓不违盟。若有违盟，甘伺天宪，备经三涂之役，偿於五苦之考。急急如律令。
　　右师与弟子各执一环，以刀於中割断青丝，以代截发。次刺血饮丹，盟誓。
　　截发誓天，刺血为盟，饮丹结愿。仰告天尊，三官保举，五帝证明，三师受度，诸天书名，北斗落死，南斗上生，万真受事，天魔敬形，七祖父母，寄炼南宫，功成之日，上诣玉清。负心违誓，临事不神。一如律令。
　　师捧朱盏执笔，白云：
　　付度已讫，敌血重盟，以丹代血，各坚其心。饮此丹华，通真达灵，中理五炁，混合百神，十转回灵，万炁齐仙。
　　次师以丹水，噢于弟子身，白云：
　　一噀三清上圣度，二噀十方至圣度，三噀三界众真度。令弟子饮丹水一口。
　　以环券各收贮，师再持环券，祝曰：
　　天地合信，环券为盟。行信忠孝，心清缅平。慈仁爱敬，言真洁身。始终如一，其道合神。勿生谄谀，以起贪嗔。损身破德，三界不遵。今分环券，其义断金。分环券与弟子。
　　宣版券。
　　次度仙诰。
　　汝以夙锺庆幸，获际真风，既契佩於灵文，已恪守於盟誓，宜给仙诰，俾列清班，惟在受持，毋忘修检。
　　宣仙诰。
　　次受交兵帖。
　　既膺天宠，得进仙阶。今悉按於玄科，授应干之法器。其有本司官吏合部仙曹，用对圣以交承，俾分神而治事，宜给照帖，以正攸司。
　　宣帖后，师祝云：
　　灵宝经法，万天所崇，今日受度，三界钦从。诸天书名，列位仙翁，帝君大圣，普告元穷，元量度人，我道兴隆。
　　弟子受帖谢恩，祝曰：
　　臣某赋性昏蒙，植资凡下，宠承帝责，名厕真俦。既坚金石之盟，已佩荃蹄之旨。虽由际会，实愧侥瑜。臣敢不益励素心，永栖玄范，上赞元为之化，期收济世之功。臣元任激切，谢恩之至，谨稽首再拜。弟子三礼。
　　师重启宣醮科
　　臣等谨重伸，上启三清上帝，万天至真，灵宝大法立教师君，经法录部天仙官将，三界十方上圣群真。臣闻道在人弘，法因师度，继承不绝，乃能敷畅於真风。流布元穷，所以恢张於大教。梯航后学，崇钥含灵，作成辅正之功，益广度人之路。臣禀资苦薄，练素未精，莫遇至人，难明真奥。兹滥当於传度，实有愧於公微。幸蒙师造之垂科，许以流行而接物。是用盟天露恳，过印交兵，陈荐献以惟恭，获威仪之粗毕。念未全於丰洁，诚有渎於真灵。咸祈旷荡之恩，普宥疏虞之戾。即使某早乘良普，顿悟玄机，进修元魔障之干道，法契神灵之助。呼吸有应，关奏潜通，积济生度死之功，得固蒂深根之妙。上愿真风昭阐，至教宣行，日丽月明，天清地静，帝寿等南山之固久，丕图同盘石之尊安，宗庙怡神，官僚振职，边陲绝警，黎庶相安。次冀受道师尊、生身父母，见存获庆，已往游仙。谷隐岩栖，期早圆於行愿。歧行啄息，俾咸遂於生成。臣等谨稽首再拜，寅恭以陈终献。
　　宣龙车表疏。
　　次法师序立，称职重启。
