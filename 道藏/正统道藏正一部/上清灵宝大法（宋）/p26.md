<!-- { "loadSidebar": true } -->
　　师曰：先择净地，建癸字坛，如常式。不以大小。上层去西北束北二角，中层别接左右二竖道，下层亦去东南西南二角。如急用，可以黑泥涂地，作癸字形，於坛北列醮位，六时登坛，诵大梵隐语，或洞渊经文，召龙咒祝，以十九日为限。初始三日，第一日关告社令，及行雨职龙，申旸谷神王，及水官府司命府，文移当称灵宝大法司，严校水府为局。其关告之式，内具投词。如无词，则书亢旱因依也，余如后。须先遣功曹递送，未有昭格。次日申扶桑大帝，告下三元水府，束海蓬莱都水监，申刺泰玄都省，亦如前遣发。更未报应，即具表奏玉帝，拜章达三天，神朝金阙，乞颁敕命，下付水司。次方以铁札，朱书召龙符，黑书致雨符，掷江海中。始告下五雷使者，丁甲大神，风伯雨师，转牒城隍九江四海湖泽龙神，责限降雨，取令周足。如三日未应，次行中功，七日为期，二日为限，依前科式行用。如更未有报应，次行下功，以九日为期，三日为限，亦依前式行用。如至一十九日，绝无玄报，不许再析。一则运数天灾伐恶，二则典行者寡德薄行，三则诚心不致。况太上常善救物，不过三限，必有副下民之告急者。稍或有违，则三官纠察，降职罚功。如获感应，宜醮谢天恩，言功效职也。
　　洞明癸水字坛
　　三天召龙致雨符
　　三天召炁和合致雨真符
　　凡投符指射有龙潭洞，投之，左手擎符，右手仗剑，丁罡三步，祝曰：
　　三天符命，召龙致雨。天丁在前，风伯司举。玉路闭塞，阴阳问阻。升降二炁，飞空走雨。当直龙神，依符奉行。敢有不伏，水官飞奏。上清天丁，斩杀汝形。玉清灵命，汝须敬听。
　　右投符讫，急退，恐雷水惊人。书符铁板长一尺二寸，阔四寸，面以朱书召龙符。背以黑书致雨符。
　　祈晴止雨立坛式
　　师曰：於净所露地障慕下，建丙丁坛，如常式。上层不增喊，中层分筑二道，下层别筑一竖道。或以赤泥涂地，作丙丁坛形，以绛罗作扇，上朱书开晴符，安於八方，申水官府旸谷神王，告下神龙主雨神只，第二日上止雨章。如未应，即神朝上帝，请降太乙元君，丁甲大神，敷三昧火匣，收束水炁，斩断水怪，分隶阴阳。每行事六时行香，持诵大梵隐语，功成获报，宜醮谢天恩。
　　旸谷丙丁坛
　　三天分开玉路请晴符
　　师曰：凡霖霪日久，两水作灾，当露坛上张油幕，以鸿鹊羽作扇八柄，上以黄书玉路符，安於八方，不过一时，雨即开霁，三天分明。安符祝曰：
　　金水相生，反为相刑。火土之炁，克制伤形。韩司整令，三景光明。阴阳分隶，通达紫庭。元始大道，戊乙丙丁。急急如律令。
　　请雨章请官式
　　某箓弟子系天师某治某炁统领门下某品版券祭酒章奏，臣某诚惶诚恐，稽首顿首，再拜
　　上言。谨按文书，某遭值运会，得承师道，助国扶命。顷以寒暑不节，祆孽滋生，初阳以来，亢旱无雨，人失农务，禾稼萎枯，臣为百姓寒心，请乞披云降雨，润物滋生。臣谨依灵宝大法，贡章上闻，愿垂省理。臣谨为上请太一直符，五雷使者，六丁玉女，六甲大神，河中玉女，旸谷神王，蓬中玉女，湖中玉女，应时下降，执奉敕旨，告下扶桑水府旸谷神王，蓬莱都水大监，水官司命，四海九江，三元水府，并今岁直雨龙神，风伯雨师，雷公电母，九土社令，仰分布地分，部领所部界分主水行雨龙神，疾速和合阴阳，兴云布雾，施降甘泽，雾需周足，以救焦熬。如有毁败正炁妖恶，乞从雷霆震伐，以明天宪，不致阻隔雨泽。恩惟
　　太上，分别求哀。臣愚谨因，二官直使，正一功曹，左右官使者，阴阳神央吏，科车赤符吏，刚风骑置吏，驿马上章吏，飞龙骑吏等官，操臣谨为某拜上
　　某章一函，上诣
　　某曹治，伏须告报。臣某诚惶诚恐，稽首顿首，再拜以
　　闻。
　　（空三行）
　　臣某属某宫焚修
　　（空三行）
　　太清玄元无上三天无极大道太上老君太上丈人天帝君丈人九老仙都君九炁天尊万重道炁千百官君太清金阙七宝陛下。
　　（空三行）
　　年号岁次某甲子某月某朔某日甲子某时章於某集坛拜上
　　（空三行）
　　可漏用金纸一幅为之
　　太清玄元无上三天无极大道太清金阙七宝玉陛下　具章奏法位臣姓某上奏谨封
　　内方函
　　谨谨上诣某曹治某宫　具章奏法位姓某谨重封
　　外方函
　　谨谨上诣三天门下请进　具章奏法位姓某谨重封
　　祈晴章请官式
　　具章奏法位如前
　　上言。臣谨按文书，某遭值运会，得承师道，助国扶命，顷以寒暑不节，夏秋以来，阴气遍布，遂尔不息，霖雨浩衍，百川滂溢，万姓废业，田苗荡没，朝野忧难。请臣谨依灵宝大法，贡章上闻，愿乞迁达。臣谨为上请河中玉女，海中玉女，湖中玉女，水官直符，告下三元水府水官曹局，江河淮渎泉源溪涧主水龙神，蕾买雷雨部风伯等神，今岁行雨龙神雨师，疾速收云敛雾，分隶阴阳，止雨开光，各归所治，以为效信。恩惟
　　太上，分别求哀。臣愚谨因，二官直使，正一功曹，左右官使者，阴阳神央吏，科车赤符吏，刚风骑置吏，驿马上章吏，飞龙骑吏等官，操臣谨为某拜上某章一函，上诣
　　某曹治。伏须告报。臣某诚惶诚恐，稽首顿首，再拜以
　　闻。
　　（空三行）
　　如第二章亦如此，但请云太乙元君，六丁玉女，六甲大神，天丁力士，一时下降，速收水炁，斩伐水怪，分决泉源，开通玉路，显明三光，以为效信。
　　九种阴功禳镇修诵式
　　师曰：若天地运度，当素书龙凤炁文，於紫罗之上，安於名山。修诵是经以禳之。若星宿错度，日月失昏，当黄素朱书五老赤书玉字真文，安於名山，修诵是经以禳之。若四时失度，阴阳不调，当青素朱书大梵隐语正音章，安於里域祠庙名山，修诵以禳之。若国主有灾，兵革四兴，当以黄素朱书三十二天秘讳，随身佩带，修诵以禳之。若疫毒流行，兆民死伤，当以绿素丹书三十二天正音章，随身佩带，修诵以禳之。若师友命过，当以黄素朱书大梵隐语无量内音，焚而度之。玉篆并见禳镇佩服门。
　　凡行用，皆存身为灵宝天尊，插中指中，取天门三炁，面南书之。如能依前法修斋，至念存诚，书符诵咏，则诸天纪名，万神侍卫，克得为金阙之臣，魔王保举也。
　　禳灾度厄法
　　师曰：若日月薄蚀，山川震崩，疫毒流行，阴阳失律，寒暑差时，兆当入靖室端坐，诵咏大梵正音之章，佩大梵震灵之符，以却万灾，召集和气，卫护兆身，庶安境土。法当以黄素朱书符气佩之，则感五帝，友别万圣，临轩飞度，法身得为真人，免禳厄难矣。书时存身为道君，插上清诀，取九霄正炁这笔，叩齿三作，默咒书之。
　　咒曰
　　梵炁弥罗，大梵流光。敷为真文，玄应朝阳。华英晃灼，复卫中黄。感激魁魉，正斗明梁。导恢流梵，纪律玄罡。大震灵音，调阴和阳。统制万神，回度真常。匡御众魔，我位上王。急急如灵宝律令。
　　大梵震灵符
　　上开八门　 飞天法轮　 三景逃形回死作生　 运炁黄中三田自冲　 周回十方　 度命反童　 五行顺序　 四炁常丰　 祖炁焕映澄景无穷　 梵琳缠霞飞跃丹龙　 百神混合　 元育冥童　 华君总揽受命玄宗　 赫奕齐功灵应昊穷　 万炁齐仙斗星浩融　 返我混芒亿劫无终　 玉敕抚镇　 直符在中　 明协二纪　 合庆元功
　　大梵飞空
　　师曰：学道之士，凡遇三元八节本命之辰，或国主有灾，饥馑失时，或法身昏病，五音咒诅，灾星正照，恶曜旁临，或兆庶冤枉不明，男女不育，山林猛戾刚狠之邪，或飞空入地半天之神，魁怪为殃难救治者，当行飞空之道，拜伏心章，蹑旋斗历箕之罡，行坎离交媾之道，默朝灵宝上帝，运思一泥丸之理，洞达杳冥，则鬼神振伏，万炁长存，不经苦恼，身有光明，万炁齐仙，却灾除厄，所谓上品妙道者也。法於当斋之日，寅日一之时，入室端坐，双手灵宝诀，相按於左右膝，正念澄神，使内想不出，外想不入，见五脏六腑内外莹彻，存左日右月，去面九寸，顶中出五色圆象，内有宝珠，髡需於空中旋运。次思三十二天帝君，并驾五色八景之舆，各从本方而至，并於顶中，各出五方五色真黑，如丝交媾，万道宝光，合我真炁。毕想后唱击法鼓二十四通，以集二十四炁，觉兆身下丹田玄炁，盘旋而上，交浃於心中，温温盘折，自两眉闲，至发际而出，化为二十四神。次存夹脊之后，有双官室，如琉璃之殿，殿中有水晶宝珠，内外光彻，尾闲自肾元，逆有青碧之泉，返涌朝至泥丸宫。宫中有日月，洞映成金碧流光之台，上有始青帝君，降紫黄白青碧五色，直入兆顶门，结为宝台。次存兆玄炁化成真人。坐於宝台之上，万炁齐临，身坐百宝光明，彻见十方三界内外，一如目前。然后默诵大梵隐语六十四句，每一句恰子至亥十二宫，吸炁吹弹兆身，至坎离乾坤四句，即叩齿三十六通，存三清北玄之炁交媾，中有日月交光，吸炁漱津纳之九作，诵咒。
　　咒曰
　　玄黄素辉，晃朗紫微。始青琳梵，交焕金芝。出元入空，窈窕艮扉。结成灵胎，化为婴儿。灼掷流铃，郁变苍媚。万天森辅，远示披衣。三田溢充，瑞光骞霓。黄老变仙，超脱苦厄。无为上仁，与道无亏。
　　右咒毕，服前符，回身出户，勿得返顾左右。如此行之六十四日，则万灵振伏，招集群仙，天无氛秽，地绝妖尘，冥慧洞清，得入玄玄，大洞无量之文矣。
　　禳治水怪法
　　师曰：阴云暴起，云现赤黄，炁突如烟，必致雨雹烈雷，水怪作妖。或江海之中阴云黑炁，亦有大风损物。当先步火铃呈，促四山诀，至戌巡至斗，到辰上爪文至，上清诀，招定，以朱点之。次用赤丝缠三次，招定，面南方立，存泥丸中元始天尊，默诵隐语十遍，次移招玉清诀，面南存火星三芒如火，以鼻引入，口闭炁三息，密咒。
　　咒曰
　　赤黄黑，三昧灵，元尊敕，水精倾。
　　右咒讫，望云头吐炁，如此三作，则水精堕地，风雷不损於物。若狂风暴雨，折木飘石，当招天皇印，左第二指招大指根，却以大指招中文。存用默以止风之因，祝之，念元始止风咒，取西北炁吹，书后符一道於瓦石上。又咒书第二道。次书心印，放诀，以符安天门方上，其风立止。
　　止风符
　　先书　 次书了　又书真形心印
　　元始止风咒道道尽属，元始天尊。虽兼拂敕，上在天门。
