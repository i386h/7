<!-- { "loadSidebar": true } -->
上清灵宝大法
　　经名：上清灵宝大法。原题宁全真授、王契真慕，出於南宋。系宋元符箓道派道法总集之一。凡二十七门，六十六卷。底本出处：《 正统道藏》 正一部。
　　目录＃１
　　上清灵宝大法序
　　卷一
　　开宗明义门
　　卷二
　　经纬修用门
　　卷三
　　经纬修用门
　　卷四＂
　　十玄修用门
　　卷五
　　修炼吐纳门
　　卷六
　　修练佩服门
　　卷七
　　修练佩服门
　　卷八
　　斋戒禁忌门
　　卷九
　　朝修仟谢门
　　卷十
　　三界所治门
　　卷十一
　　降真召灵门
　　卷十二
　　济世立功门
　　卷十三
　　制魔伏神门
　　卷十四
　　镇禳摄制门
　　卷十五
　　镇禳摄制门
　　卷十六
　　镇禳摄制门
　　卷十七
　　镇禳摄制门
　　卷十八
　　经句符书门
　　卷十九
　　经句符书门
　　卷十二
　　经句符书门
　　卷二十一
　　经句符书门
　　卷二十二
　　经句符书门
　　卷二十三
　　经句符书门
　　卷二十四
　　修斋转诵门
　　卷二十五
　　经句分类门
　　卷二十六
　　经旨训解门
　　卷二十七
　　洞玄仙格门
　　印篆轨范门
　　卷二十八
　　传度仪范门
　　卷二十九
　　传度仪范门
　　卷三十
　　传度科格门
　　卷三十一
　　斋法坛图门
　　卷三十二
　　斋法坛图门
　　卷三十三
　　斋法坛图门
　　卷三十四
　　斋法坛图门
　　卷三十五
　　神虎玄范门
　　卷三十六
　　神虎玄范门
　　卷三十七
　　神虎玄范门
　　卷三十八
　　神虎玄范门
　　卷三十九
　　斋法符篆门
　　卷四十
　　斋法符篆门
　　卷四十一
　　斋法符篆门
　　卷四十二
　　斋法符篆门
　　卷四十三
　　斋法符篆门
　　卷四十四
　　斋法符篆门
　　卷四十五
　　斋法符篆门
　　卷四十六
　　斋法符篆们
　　卷四十七
　　斋法符篆门
　　卷四十八
　　斋法符篆门
　　卷四十九
　　大炼符篆门
　　卷五十
　　大炼符篆门
　　卷五十一
　　大炼符篆门
　　卷五十二
　　大炼符篆门
　　卷五十三
　　大炼符篆门
　　卷五十四
　　斋法宗旨门
　　卷五十五
　　斋法宗旨门
　　卷五十六
　　斋法宗旨门
　　卷五十七
　　斋法宗旨门
　　卷五十八
　　斋法宗旨门．
　　卷五十九
　　斋法宗旨门
　　卷六十
　　斋法章奏门
　　预告门
　　卷六十一
　　审奏门
　　六十二
　　正奏门
　　卷六十三
　　正申门
　　卷六十四
　　斋法章奏门
　　卷六十五
　　杂用牒割帖关门
　　卷六十六
　　文移杂用门
　　＃１此目录系整理者补。                                                                              
　　上清灵宝大法卷之一
　　洞微高士开光救苦真人宵全真授上清三洞弟子灵宝领教嗣师王契真纂
　　开宗明义门
　　总叔
　　师曰：灵宝大法者，贯通三洞，总备万法，是无上大罗天元始天尊所说，玉晨道君、五老上帝、高真上圣、妙行真人、十方神王、至真大神所授，后圣玄元金阙李真天帝降世，行教化度，凡间得而闻之。乃三十六部尊经，总计万八千篇。众道之宗，玄渊隐奥，与万法一贯。且天真皇人有八明、五译、七经、八纬、十奥、四十七章，总成一部。究其微妙，皆曲尽其理。夫八明者，以法天开八聪，以明其幽。五译者，法五劫开化，生五行，是气方成世书。七经者，汲引大道之径路。八纬者，范围教法之阃域。十奥者，是谓十玄。四十七章，训说始末纪纲。总成一部，尽阐玄奥之旨。其於详微，分品立门，枢贯为一。
　　八明
　　一则明元始祖炁，从何先化玉字。按《 灵宝玉字内音经》 云：自三炁之先，溟涬之后，其中真精钦化，后生元炁。元黑之内有神，曰元始天王，其炁混凝，与元始同生，流化结芬，非色非相，或舒或张。至延康开劫，一炁分形，而为二炁，虚无自然，而生始炁。二炁交结，凝相太空，弥覆无极，字方一丈，八角，垂芒，莫知其理。一炁混凝，包藏玉字。至龙汉开劫、元始天王分隶二炁，混沌开光，炁清高澄成天，炁降积滞成地。二炁分合，中有和炁，名曰玄一炁，亦曰大梵之炁。至赤明劫，元始开图，中有真阳之一炁，化为洞肠之火。元始运洞阳之火，冶炼三炁，混和玉字，而成赤文。因而劫号赤明，文号赤书玉字，是兹理矣。二则明生育混沌，陶冶万范。自混沌开拆，三炁成文，火炼为赤书。光明之炁，阳光之精成日，灵光之精成月，余光布散，分为三清之圣分为三象。三炁之神，自此之后，万范皆出，莫非玄元始三炁也。三则明灵宝大法，自然生成图书总括万象，为三才枢纽。至开皇劫，五劫周启，五行全形，化生诸真诸仙，应五劫之内，产生玄中之真精，精中之神，皆名上皇，故劫号上皇也。於五劫之中，五行正炁流方布形，或聚或散，或卷或舒，或体应云烟火雾，或象类星斗金玉，成形分虫鱼龙鸟，皆出於赤书玉字，分形自然，生形成三洞四棘之文，龙胎石景亿万符书，三部千条图局。命天真皇人、太真玉妃悉书其文，录为简箓，以正生化之本，总括万象之元，陶铸群品之机，出产仙真之纽，是兹理矣。
　　四则明大法为三洞祖教，出生一切圣人。自五劫开化之后，上情洞玄，玉清洞真，太清洞神，三洞之经，四辅符箓，皆因赤书玉字而化，禀受灵宝之炁而成。昔自元始天尊，命上皇三十九帝、九霄天帝，各纪经咒，而成大洞三十九章，明五劫开化混洞之体，述和合三炁归一之法。付玉晨道君。次於诸天，说三十六部尊经。后自三皇之代，金阙后圣玄元老君下化。於神农时下化为郁默子，说尝百药，分五谷，而说《 长生经》 。伏羲时下化为田野子，正八方，演阴阳，说《 灵宝元阳经丫祝融时下化为郁华子，诀修三纲、齐七政，说《 灵宝五星混常经》 。黄帝时下化为广成子，说《 灵宝道诚经》 。少昊时下化为随应子，说《 灵宝元藏经》 。高辛时号元阳子，说《 灵宝微言经》 。帝尧时号务成子，说《 灵宝政事经》 。帝舜时号尹寿子，说《 太清经灵宝赤书经》 。夏禹时号真育子，说《 五篇真文经》 、《 龙娇经》 。周时号郭叔子，说《 灵宝赤精经》 、《 道德二篇》 、《 灵宝八威治魔经》 。昊时号太极左仙翁，说《 灵宝祭鬼经》 、《 业报经》 。汉世名赤松子，一说《 三一经》 。至桓帝时永寿元年，正一太清洞神之教下降人间。武帝时，名呵上公，说《 道德篇章》 。西王母奉元始之命，说《 灵宝三十六部尊经》 ，成世书。至晋永和十一年，玉清洞真之教下降人间，方成三洞皆出，因灵宝大法，生化一切圣人也。　
　　五则明人身体，法元始造立混沌，而生圣胎法身。父母交精，一点含和，二黑分坼，先生其肾，三黑分肇，而生神府，神府者心也。四炁合并，华盖成形。五炁开光，如花五叶，即五内备矣。如三弄至五劫之象也。二炁分判，上生泥丸，而下生玄谷，玄谷水府也。三炁火炼，上生日月，如同二目，一身光明，如为万象也。人身正同其理。夫身外分形，须知灵宝祖炁是也。入沙成金，入石成玉，禽生鸾凤，兽生玄龙，草木生灵芝，五谷含嘉瑞，炁散成和风。炁升如庆云、炁降为甘露，入水生夜光，在人生圣贤。以此为祖炁，乃至和太一之精，众灵之首。太宝既有此物，如人之分形，入大浮黎土丹谷中央也。成行九转，分形五变，而成法身，乃元始十遍，枯骨更生是也。
　　六则明元始祖炁，无形之先，比拟降质成炁，化生万宝。今世作何体状。复采此炁，饵二之登真，正所谓灵宝之炁。如万类亦有之，谓龙珠虎宝，牛黄鸦丹之属也。今流精玉光丹，亦是也。所谓灵宝之炁，天地者日月对为日中之时，身中者神炁会合之初也。故太乙真人曰：常於太极握枢机，动静神珠降幌帏。自有灵宝生玄谷，黍珠空歌啸咏时。是也。得此饵之，必登真人之位，故下仙莫能阶此髻絮矣。
　　七则明大法中大洞育物回灵之道，则白日登晨。次诵咏长生度世尸解得道，及经中备有万法所是。《 灵宝经》 述天中元始天尊说经之旨趣，则常理矣。上有修真内炼骨肉同飞之道，中有长生度世尸解之法，下有升祖度玄之教。大则保镇天地，正天宿度，愈灾却魔之格。小则有治疗沉痾，回尸起死之功。明则有啸咏风雷，变化自然之灵。幽则有策役鬼神、彻视十天之文。故日备有万法。
　　八则明大法有三品，必成圣真仙道。如通玄究微，行诸十品上道，功德合备，则白日飞升。若其余补修，得一法救一，长生度世，为地界洞天仙人之首。或朝夕朝礼尊敬，奉事供养，必获尸解之仙，十洲三岛散仙之民矣。
　　师曰：八明可以开聪，而五译始成世书。
　　第一译
　　译曰；．玉字生於虚无之先，隐乎空洞之中，名大梵玉字。至赤明开图，火炼成文，为赤书玉字。元始以大通神威之力，开廓五文而生神灵，宣纬演秘而成大法也。
　　第二译
　　译曰：火炼成文，赤书之后，字方一丈，人角垂芒，覆於诸天，下荫於西元。九天之根，流云之势，玉光金精之明，焕耀太空。元始命天真皇人，悉书其文，名八威龙文，亦日诸天八会之书。秘於上清玄都金阙七宝琼台，及紫微上宫，兰房金室，束西华堂，九天太霞之府也。
　　第三译
　　译曰：元始天尊为道法宗主、玉晨道君为灵宝教主。撰此灵书五篇真文，三十二天玉字成经，名云篆光明之章。西王母授黄帝，龙威丈人授大禹《 灵宝五符》 之法，并太上后圣授百代帝王《 灵宝尊经》 ，并在三十六部尊经之内，更不称译。黄帝问道峨媚，亲见皇人，再蒙授旨。及昊左仙翁，於太极徐真人，降授流布，亦更不重叔为译。
　　第四译
　　译曰：汉元封元年七月七日，西王母下降，以此经法授汉武帝。帝不晓大梵之言。王母曰：元始是大罗天人，道君是西那玉国天人，亦与神洲之言不同，况大梵之言乎。遂以笔书之，改天书玉字为今文，以大梵之言威仪服御，宫名图书，名色宫阙，甲子卦炁，坛式大法之内，诸品行用，三十六部尊经，并从汉制世文之语，为古今之法言也。
　　第五译
