<!-- { "loadSidebar": true } -->
　　始青之玄，化兆成身。母之血，父之精。血为铅，汞为精，血为气，汞为神。铅为阳，汞为阴。铅汞便为阴阳门，造化为日月根。汞主情，铅主性，神性地静永元轮，神荒铅降汞离根，性乱汞走铅失真，群魔变幻生三宫，性躁神飞，失了灵宝莫寻真，如何得兆至飞升。深寻铅汞辩浊清，余迤逦推之。悉其图，乃修炼之密旨。明其文，乃大道之门户。若将万种非类配合，望灵宝丹成，脱胎神化，白日飞升，试亦难矣。若乱泄之於非人，风刀立考，永劫不原。
　　右券以梓木版，长一尺二寸，以青为地，朱书符及字，以黄袋盛之。师曰：思微定志符，乃大道之要旨，灵宝之至诀，悟之者长生，修之者成仙，今提纲序之，兆宜详细。
　　合同券式
　　右券以黄绢为之，朱符墨文，传度时恭对上真前，当中剪破，师留一半，弟子收一半，各以黄袋盛之。
　　版券封皮式
　　正面：度师法位　姓某　押　封。用三印。
　　背面：思微版券。给付嗣法弟子姓某受持。
　　灵宝告盟三天合同券式
　　灵宝合同职券式
　　右二券并如后十天券式，书於中间，左右并同后式，二券作一袋，同环子盛之，师与弟子各收一半。
　　灵宝告盟十天宝券式
　　右十天券以黄缯，长九寸，篆文朱书，两边告文墨书，却於中间篆文，某气某方天尊，并随方换易十方，共十道，临坛面十方，分之十券，共作一袋封之。
　　各方篆文式
　　仙诰式
　　三天门下诰。
　　伏以混沌一判，元始开图，真文洞焕於神霄，玉字敷宣於碧落，神灵降质，气宝聚形，含元气於太虚，运阴阳於寒暑，统摄三界，拘制群魔，宝岌琼篇，琅函药简，经号称於上品，法独冠於中宫，是为万物之宗，玄机之祖，诸天至重。勤苦而闻，审察贤愚，方遵旧格，盟十天而奏信，宝金宝以参传。轻露秘文，祸延九祖。以今某即日谨资上金九两，紫绫一端，青丝一两，誓香一斤，肘步投坛，伏为自身行年某命某月某日某时生，重念某素心洁志，守道纯诚，谨按太上玄科，告盟传受。既获吉祥之报，宜加仙爵之褒。
　　保举师十方至真飞天神王长生大圣元量大神。
　　监度师三十二天帝君妙行真人。
　　度师十方灵宝天尊虚皇道君。
　　经师九天高明大使神功妙济真君。
　　籍师三天大法师正一静应真君。
　　度师玄中大法师虚皇静老天尊。
　　东斗注算君度，南斗上生君度，
　　西斗记名君度，北斗落死君度，
　　中斗大魁君度。谨按
　　灵宝本科，某人宜补授奉行上清灵宝大法某岳先生，某帝真人，克南昌上宫受炼真官，主管黄录院事。右遵
　　盟真玉格，欣庆受度，请列仙班，奉
　　三清玉帝劲，符到奉行。
　　年　月　　日告下。
　　具　位姓某　度。
　　上清灵宝大法卷之二十九竟
　　上清灵宝大法卷之三十
　　洞微高士开光救苦真人宁全真授上清三洞弟子灵宝领教嗣师王契真纂
　　传度科格门
　　师曰：凡开坛传度，随力为之。若有力之家，当预行申发，至晚敕水禁坛，宿启行科，亦如斋法。次日昧爽登坛，三时朝奏，至晚下设醮传度，尤为尽善，往往世俗从省，止於设醮而已，故宿启朝科罕得备载。灵宝大斋道场三朝科文，亦从更改行用。今且叔其传度醮式，乃受法谢恩之礼，非黄录斋仪，量其轻重，行之可也。
　　灵宝大法传度醮科
　　各礼师存念如法，请宣神咒：
　　萧仞扶桑，方诸郁霞。元皇列真，凝结云芽。明曜九芒，含炁三华。铿天振剑，神虎辟邪。安阳大帝，摄御群魔。上升玄都，濯形天河。
　　和：与道合真。
　　炎炁浮烟，运升赤明。长生元圣，高居玉京。降妙玄罗，散晶六冥。元天大诰，普济群生。消珍魔试，奔飞火铃。保卫正炁，亿劫长宁。
　　和：与道合真。
　　皓景金华，长庚洞光。大梵流布，轮转元纲。蔚明交变，腾化十方。七关安镇，回合阴阳。帝炁荡荡，我享嘉祥。玉文敷告，生道延昌。
　　和：与道合真。
　　太阴朔单，上连帝居。流焰腾晶，化形玉虚。辅卫三境，简阅元图。真符焕发，定籍青都。标名金录，宿衅咸除。飞升碧落，超登太元。
　　和：与道合真。
　　元始虚皇，集炁居中。三境洞杳，肇生穹窿。七转九灵，混合回风。变化万神，天地开通。吉日行事，万魔断踪。晨晖朗照，默运元功。建麾散花，执节太空。十方普度，劫运元终。
　　和：与道合真。
　　法师长跪，出官如法。
　　臣谨出身中五体真官，功曹将吏，开化度道阴阳功曹，消灾散祸解厄君吏，各一十二人出，某治中建节监功大将军，直使功曹，阴阳神央吏，各二人出。出者严装，驻立营卫，匝绕臣身。郎吏虎贲，察奸钩骑，都官仆射，天丁力士，治正执正收神食神吏，收毒食毒吏，收精食精吏，收邪食邪吏，诛符破庙吏，刚风骑置吏，驿马上章吏，飞龙骑吏等官，并皆屯驻臣左右前后，受臣词语，关启此间土地里域正神，治化靖庐名山，洞天福地，海岳太岁官君，法中将吏等神，谨同诚上启太上元形元名虚元自然至真大道元上元尊金阙玉陛下。臣
　　受法之日，约以流通济物，是先接人为急。今谨有奉道某人，丐为进拜词文，上祈玄感。当令臣所祈者达，所告者应，所诛者却，所禳者度，功曹将吏，飞龙骑吏，分别关启，以时上达。列启事竟，各还臣身中，复於宫室。后召复到，一如故事。
　　谨称法位。
　　具位臣姓某，谨同诚上启玉清圣境元始天尊，上清真境灵宝天尊，太清仙境道德天尊，昊天玉皇上帝，南极天皇大帝，北极紫微大帝，承天效法后土地祇，神霄玉清真王长生大帝，东极青华大帝，诸天上帝高真，日月星斗列汉高真，三官大帝，四圣真君，上清灵宝大法玄中大法师静老天尊，三天大法师静应真君，上古经籍度三师真君，太极仙翁真君，九天神功妙济真君，黄箓三师真君，三洞四辅经录神仙，会书雷省浮丘真君，传经传法师君真人，法箓天仙官将吏兵，玄坛与降三界十方上圣高真。恭望洪慈，洞开灵鉴。臣闻元形元名，即玄真之妙迹。有光有象，乃神化之灵机。混成宇宙之先，肇造乾坤之本，分兹一炁，育彼三才，宰制万灵，陶成庶类。於是元纲启蕴，立万劫之根宗。大梵发挥，漏九清之秘典。三洞流布，九品宣行。盖以阐於化机，亦以彰於道要。因师尊之开度，一旦今古以钦承。臣猥惭庸鄙之资，叨缀班行之末，滥司至教，窃盼灵篇，所宜随力以宏科，不敢因人而废事。既能洁己以 进，当开勤道之途，授受不穷，所以副大教作成之意，传流有格，理须祈高真监度之恩，是用瞻紫极以投诚，望碧霄而稽首。不揆菲仪之读，辄延玄极之尊。伏愿五色庆云，拥掷火流铃之仗。三华黄道，降飞龙唱凤之车。众圣临轩，群真就列，臣等百神震惕，一念精纯，拜手天墀，祇迎圣驾。
　　请列圣降帝，行初酌。
　　重宣法职。
　　具位臣某，谨重伸上启三境高尊万天上帝，十方元极太上灵宝天尊，灵宝大法历代师真，三界十方上圣高真。臣闻道本元言，因经科而立教。化垂有作，出法线以度人。九品三乘，递相通贯。六书八体，互以发明。传於天中，为万圣指归之路。降乎人世，开群生修进之门。自非历劫之良因，安得一窥於正典。而况教纲精练，始可为师。志虑清高，乃容受法。立功建事，上以赞於玄猷。励行饬躬，内以检於凡质。科条至重，付受不轻。如臣本匪良资实元达识。五芽三素，岂知炼习之谅。六欲七情，徒逐沈迷之浪。所当省己，安可接人。盖以立誓盟心，登坛受职，虽戒张皇而妄泄，不许缄秘而失传。况承勤恳之辞，愿被正真之化。岂以臣之不才，终加折绝。幸其人之有志，僭为申誊。然虽昧通真达灵之机，犹不敢传叛道罔人之法。爰稽彝典，用阐灵场，奉高真之有临，仰帝尊之在御。辄披凡慷，上读宸严，传度词表文，谨当宣奏。
　　宣词表，焚燎。
　　按如词言，情忱坚切，义当接引，不敢逊辞。臣闻灵宝神章洞玄上品，延康之始，莫测其端。龙汉之初，渐彰其妙。结飞玄之玉炁，成隐秘之灵音。发五镇之根宗，经四译而昭布。宁家国以赞帝王之治，调阴阳以辅造化之功。上圣高真，莫不因兹而证道。沈灵苦爽，岂非乘此以升迁。实万品之津梁，乃众灵之轨范。虽巍巍之典传度不轻，然浩浩之功包容无外。重念臣迂疏末学，谬居师匠之阶，嗣法某尘陋凡资，僭受仙灵之职。事俱越分，理实愧心。尚祈天造之垂怜，更冀师恩之覆育。许容付度，俾遂进迁真阶，早纪於玄都，罪目悉除於黑簿，不经魔试，渐入仙宗。顾冒渍之至繁，惟酸兢之元任。再陈二酌，以罄丹诚。臣等再拜，寅恭礼行亚献。
　　举十方灵宝天尊。
　　度师跪奏宣念：
　　臣闻元始祖劫，化生诸天，隐碧落之空歌，敷紫虚之郁秀。开明三景，用普植於神灵。敷落五篇，使保制於劫运。悬坐五色狮子之上，说法度人。端居七宝骞林之中，授经付世。万圣临轩而稽首，众真侍座以皈依。皆诸天隐秘之音，非世上常辞之咏。灵风崇钥，致日月以停输。金口宏敷，俾神风而静默。一褊而诸天称善，十回则枯骨成人。是知妙道难穷，玄功元量，上天所宝，下世不传。遇至士以赤心，资金缯而盟受。众真监度，万圣临轩，诸天保以善传，魔王举而道备。方遵玄格，许进清班。以今弟子某肘步投坛，持心受法。臣早膺师旨，获佩灵文。本接物以度人，遇至贤而勿秘。有来恳愿，遂启上玄，已获报於吉祥，涓良辰而付授给符，传法授戒度兵。伏望灵宝众真，高虚列圣，慈悲济物，方便度人。俾弟子某，迥出尘寰，永离浮幻，荡六根而清静，出八难之输回，顿悟玄机，得行道妙，隆三千之功行，招集群仙。总五帝之魔王，万灵振伏。臣与弟子稽首再拜，宣读投词。
　　念授词后，嗣法弟子再拜，跪白：
　　嗣行灵宝大法具位臣姓某，诚惶诚恐，稽首顿首，虔诚再拜。上启金阙三境高尊诸天上帝，十方元极太上灵宝天尊，灵宝大法历代师尊。愿赐矜怜，俯垂鉴录。臣千生庆幸，一日一遭逢嗣法传真，迁阶进职，永坚素志，不敢负心。倘渝誓盟，甘从谴罚。今与度师分环裂券，立誓饮丹。伏望证明，容臣受度。臣下情元任，恳祷之至，再拜谨言。
　　举度人元量天尊。
　　师与弟子回班对立，师启白宣戒，弟子对上，长跪听受。
