<!-- { "loadSidebar": true } -->
　　乾象主头沉，举体重难任，两足俱冷痛，祟是一阳人。恶病缠身死，西北是沉沦，旛香有愿誓，坎宫身闷乱，懒语皂衣乃邪魂。腹肠呜，水蛊或肢满，溺死语难伸。正北因游走，怪梦足悲吟，一鬼阴阳祟，细问见其因。艮方心胁满，喉中哽塞伤，狂言并怪行，悲笑罔难量。群鬼须八数，庙社行不臧，更有石金怪，东北审形光。震位瘟黄病，寒热传四肢，食厌并咒骂，犯罪天使之。刑伤疫死鬼，青碧死魂随，红黄女鬼现，三日有倾危。巽宫颠狂语，盲谜不能明，家先为阴语，外厌是女人。魂魄拘鬼手，昼夜使呻吟，洁斋求大道，方始保康宁。离祸正南地，瘫痛火烧疮，上热多黄疸，血鬼产伤亡。诽紫横死客，占亲魂是阳，正向火位讨，邪鬼见行藏。坤乡脾胃疾，痢下体廷羸。久须难治疗，西南有伏尸。动土伤岁煞，光怪显其时，勾引家先母，淹廷死魂随。兑意劳尸痉，喘嗽足述遭，葬埋生不利，刑伤有复连。横天求功德，古器在宅边，鬼邪三人伴，同共致冤愆。
　　师曰：此法斋戒吞服，克白成真，周而复始，洞视之诀定目，如暗窗之中，穿度鼠穴，百步之外，视雾之中物。暝目久而视之，一意稍失，目神引视，测灵光不现。初如薄雾，次如乱色辉照。四七之外如影，五七日渐明，七七日外有形容服象，九十日可听语，音，百日外可以役使仙灵。尤务清静，如不及行此，当行内观中藏法。夫灵宝之道有三，上则有帝一徊风之道。中则有中理五炁混合之法，付於五帝。下则有十转回灵之文，付於诸真。三品之外，余绪之者，以济生度死为功，以招真致灵之法。夫学上道希慕神仙者，莫不载於斯文。
　　内视中藏
　　师曰：未能百日入室，於六甲日平明，面南端坐，以白素黑书玉札内讳，置净瓶中。仍取旬中六旬方土，各六合，亦覆於瓶内玉札之上。置瓶於甲方，封闭如法。次端坐，双手巡五岳三涂诀一遍，念咒一，吹吸六方炁咽之。次又祝一遍，取甲方炁咽之。午时涤滓乃验。 十日定，至次甲日，取前玉札火化，用青玄水调服之，以前旬之土，弃长流水中。再书玉札，复如前取土置瓶中。然后巡诀诵咒，满六十甲日，内视见五脏，暝目可以通神洞灵。如犯色淫炁，则前功并丧，促寿一百二十。
　　存神参斗
　　师曰：参斗之法，择不经生死秽地，取青竹作棚架之貌，其上置曲尺，象布斗呈形。於曲尺之要处，悬明镜八面，使光照下随斗呈建，以时指方地。下以白垩土，画斗形於星上，明置其灯在地，随镜光相照镜。以赤缯七尺，画七星内名，抹於额下，服净衣。仗剑，依图式排列，师真择天色清明雨霁之后，为妙。凡参斗，自斗呈交乾，而步每一星，点咒四十九。次观三光相合，吸炁咽之，以水送下，掷盏，吸水噀鬼门，喝摄，以剑斫盏，如四十九次。咒毕，方步第二星，至七星，每星皆如此。毕归斗口，存伏良久，定神，七拜，视斗口中有二星，得见一星，即得割移死籍也。是夜天真三界万神，并临於席上，卧斗待报。
　　参斗符
　　右此符以绯缯七尺丹书，参斗时抹於额脑后，系符向外。
　　参斗咒
　　俗居小人，好道求灵。常见尊仪，愿赐长生，高上玉皇，紫微帝君。三台生我来，三台养我来，三台护我来。□□□□□□□。急急如律令。
　　又咒中斗大魁，总监众灵。中有高圣，尊帝二星。臣今参斗，愿见真形。除落死籍，断灭恶根。飞度五户，名注玉清。衰病墓绝，不干二身。北都勾罪录，南曹书长生。百魔来受事，功毕朝至尊。大帝付之功，玉帝令施行。急急如上三天玄都律令勑。
　　存神参斗
　　师曰：如女子及炁血弱懦不能久立，即飞神二真，存魂参斗。或不及运身步斗，当於月三七日亥末，入靖面北，设席端，以香置顶中，存神意随香烟，径朝斗中，思七星焕明北斗一时，久即叩齿七通，依星诵咒。一如参斗遍数。毕寝於靖中席上，再存斗中尊帝二星，明辉照朗，即已是夕有异报。如未见感格，次候更遇一吉日，依诀朝斗，以待报应，方可行持。余经七次，不明其报，更不许参斗，乃罪业重大，不得割移死籍。兆宜端洁精确，以伺感通，方为效信。此法乃召灵之经纬，修诵之诀法，宜在闭口奉行。参斗毕七日，勿返几室，使人口恐惧，以分化几之炁也。参斗讫，方择日朝元。
　　朝元
　　之时，面东，整肃衣冠，端坐靖中，以镜照之，存思己形。如此七日，形存照己，明爽无别。夜半即思己形在泥九，日中存居心中，哺时存居下丹田，七昼夜上下分明。即至其夜，关告天门，及奏三天玉帝，东西二炁，王母青君，方始朝元。其法於夜半子时，入靖，祝运神会道功曹，十天承受玉女，飞天传言上吏二官，直使正一功曹，左右官使者，阴阳神次吏，科车赤符吏，呈风骑置吏，驿马上章吏，飞龙骑吏，收神食神吏，收炁食炁吏，收邪食邪吏，三十二天传奏史，甲子官君，玉文功曹，辩魔玉女，捧香玉女，天骤甲卒，天丁力士，治中仙曹，执职玉女，金童驿吏，龙骑凤车，紫羽芝盖，天丁协佐，罗列在前，一一分明。即手握升度呈风符，身佩玉清朝元符，顶戴升天合同大券。次端坐，以舌抵上腭，存三元正官中有三炁，三炁中有真人，一如己形。先闭炁十二息，存下元白炁中真人，升入心中，与黄炁中真人，混合为一。又闭炁九息，存中黄白炁中真人，并炁上升泥九，与青炁中真人，混合为一，真人青衣皂撰，被有五岳四渎。次左眼出红炁，右眼出白炁，二炁交合，作一团真炁，化为车。见前有丹琼羽笔，如大车之状。又闭炁三九息，存真人自顶门出登车。亡心形，如梦寐之间。乘紫炁金光，渐渐而上，神真引从，至呈风界，见呈风吏，乘天兽，执器仗。兆以呈风符画车前，良久呈风车神引车度呈风，如云炁蓊郁旋回，九次而出呈风。至星界，有日月黄道，光明如长虹之状，两边多有琪花宝树，如松杉青叶，黄赤之花，碧枝绛实，风动自然成金玉之音。远望四方金楼玉阙，在宝云之中，皆星官仙府也。时有乘轩乘车，乘凤乘鹤，驾龙麟乘云，皆仙真之子也。须掩面避道。半时觉车登尽万里长虹之路，见紫云隐隐中有天门，侍卫天人，止是门内威神守卫甚威。天门相对，乃欲界魔王之境，乃太清欲界天也。自此后分大券，付守卫之神，入进天门适意而朝。
　　升度歪风符
　　三天朝元符
　　碧缯朱书黄囊，九寸，佩之。
　　升天合同大券
　　分神治事
　　师曰：朝元已毕，即知所领仙职曹局。预於前三日，关告所治之神，克取某日，分神治事。参谒之礼稍同世务，版刺名位，一一预告，至期一如朝元之礼，点检神真仪卫。以印置面前，并券简亦同。良久，见所治之所神灵迎引，方始如前法，混合出神，自然乘车至治所，判领职务。几每日朝元毕，须往治事。如有几事不便者，宜申三天及治局，方许不赴。若有责即，三天呵阻，治曹神归。或未能治领玄局，即仙曹建邸，焚修立靖，分神治事。
　　仙曹建邸
　　师曰：受行大法，宜崇靖所立名靖局。前建仙曹，后崇高圣。名曰靖局。每日朝元，罢会仙曹，入靖治事。几有所治，即於靖内施行。凡系灵宝洞玄官，皆属西元王母内禁灵虚官。兆既司仙阶，即申天机都省，於此中建邸，仍立司仪司麾司卫左右府，给赐仙衣，并服三十二条青被皂撰，朱履冠，三辰交泰冠二被用五色□ 彩，画五岳真形，但王母宫中，皆服此衣也。非朝元治事，不许辄用。功满迎神，上登仙邸，下谒童初，受书而成三界仙真之官矣。
　　超度玄祖
　　师曰：前之五经既备，方许超度祖玄，寄治南昌，具有灵宝黄箓斋法，更不重叔。若能於上元长斋五膊，专行拔度，诵经告符。其功最重，不必伺大斋功德也。若一身大恶，故作重愆，则祖考堕落，复入鬼趣，有功更升入青阳仙境，兆宜审思之。
　　选应玄举
　　师曰：玄举之道，有二十四品大道正法，乃上帝玉司，皆南司火府、天机内省主之。内有主者，乃元明文举天帝、平育举清左相、灵虚玉婴大君、中央黄老教主主之。
　　上帝司举语诏曰：
　　元景丹天，三界之教。我司主之，孰能志高。万类堪授中主者，惟中和独曹亿司举灵虚大君，化元广教，授二十四庭仙品。若非立成功德，无以应真。
　　师曰：既有几质神任真阶，无功乏行，不能名录丹台。升降不定，赏罚不时，夫举一选，便得位封真人。
　　二十四阶玉司
　　太清玉司上院正法，中央黄老君主之，《天童经》为司举治经。高上玉清太极院正司正法，高上老君主之，《消灾经》为司举。长生保命元生府玉司正法，长生保命天尊主之，《护命经》为司举。五帝育物天皇玉司正法，天皇上帝主之，《秘授经》为司举。青罗消灾玉司正法，青罗真人主之，《十一曜消灾经》为司举。上清护命玉司正法，后圣玄元教主主之，《通神护身经》为司举。灵宝延寿益算玉司正法，延寿益等天尊主之，《益算经》为司举。青玄左府玉司正法，太一救苦天尊主之，《救苦经》为司举。三元宝简玉司正法，太一救苦天尊主之，《九幽拔罪经》为司举。太一神局玉司正法，中皇帝君主之，《太元真经》为司举。太清伏魔天宝坛玉司正法，五灵玄老君主之，《伏魔经》为司举。太平护国坛玉司正法，太平护国天尊主之，《五老真文经》为司举。上清洞渊内院玉司正法，洞渊天尊主之，《洞渊龙帝经》为司举。上清天枢院玉司正法，南斗六司真君主之，《南斗经》为司举。上清天机内院玉司正法，北极紫微大帝主之，《北魁玄枢经》为司举治经。《紫微诀金玄羽章》是也。太清八威治魔玉司正法，中央黄老君主之，《老君伏魔经》为司举治经。乃《化胡经秘诀》，是文始尹先生集次也。灵宝保运玉司正法，佑圣真武大神主之，《玄武经》为司举。上清九天生神大混玉司正法，飞天神王主之，《九天生神章经》为司举。灵宝度厄天仙内院玉司正法，灵宝天尊主之，《度厄经》为司举。九老仙都府玉司正法，九老仙都君主之，《九真真经》为司举。元始制魔玉司正法，元始天尊主之，《元始制魔经》为司举。灵宝升玄玉司正法，元始天尊主之，《升玄消灾经》为司举。灵宝天仙玉司正法，上清道君主之，《三皇金紫元神经》为司举。太清枕中延寿玉司正法，中央黄老君主之，《枕中经》为司举。
