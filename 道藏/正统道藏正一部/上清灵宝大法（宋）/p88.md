<!-- { "loadSidebar": true } -->
　　玄师曰：开度七祖，救拔三涂，黄箓大斋最为第一。应欲开度，先承斋主投词，便审其人孝慈忠直，诚实恳切，皈依信向，在於科法，堪为宣行，方可领词，许其修奉。示以斋中法信合需仪物，令预营办，不致临用缺典。次择吉地建坛，要在洞天福地，名山靖庐，玄坛宫观，清净宅舍，不经兵阵战场，屠坊刑狱，生产血厌，冢墓坊圈，秽恶之地，乃为吉地也。次卜日告斋，要值三元八节、五腊十直、三会等日。若专度玄祖，要得亡者七七、百日、大祥、小祥、远忌、生日相合，乃为良日。若普度之时，要得庚申、甲子、四始、十直、天恩、天赦、上吉之日，与节腊元会同合，乃为吉日。独遇其日，不可开建也。告斋为立意之初，致词通达三元，自吉日为始也。斋主携法信投状诸师门，拜请法师。师受状毕，引斋主诣道前，恭爇信香以启奏。有文即承投词，严命同学同志之士。同学者，谓上道同坛同师之友也。同志者，谓同志性普为幽明者也。苟非其人，和气不生，有堕功果。自告斋之日，师与斋官弟子同学同志，入靖对斋，不交外事。或百日，或九十日，或七十日，或四十九日，或三十二日，亦可冥心一意，专以开度为念。量所度亡魂多寡，修文备事，广狭为则，悉令具足，毋使扣期有缺。择日建立玄坛，坛心设三宝位，上施帐座宝盖，中安神经，内坛设十方香案，掺花灯纂铺置如法。有图坛前左右分立六幕。有式中置九幽神灯。或天门上。坛外四围，依法然灯。有图坛之东南，铺回耀轮灯。有图坛之东北，铺九狱灯。有图坛后正面，铺置道场，列上帝御座於中，两旁分班，列左右序圣位，香花几案如法。於道场前左，别设正一三师之位。坛之东南，设受度堂，遥对坛所，即斋主九玄七祖之位。又於坛前左右，分立十二堂陛，分司治事。凡未开启斋坛之前，进拜章书，并於道场内行事。坛前向外，立土地里域当境、承差官将、监坛正神位。前期三十二日，或二十四日，或十四日，随所度亡魂多寡，为则预告上穹，进拜通天救苦朱表，立青华救苦之堂，宣行九龙符命，立青玄宝幢。有式修礼告盟三清四帝，东极五师三官，天枢院三界十天，五岳九州，九地十道，北都冥曹，城隍太岁，里社神司，等处关召功曹直符土地，依式关发之。次进拜素车白马章，立告盟旛，启闻穹厚。有式辟一处为诵经堂，集同学同志斋沐身心，逐日精专修诵灵宝诸经，如《度人上品生神宝章》、《金箓度命得道救苦》诸经。礼诵朝天九幽诸品忏法，持念甘露神咒，玉皇青玄十方诸尊睿号，以多为功。印造焚化，功力有限也。前期十日，或七日三日，亦可量事为之。正奏九清上帝，东南二极，九幽朱陵洞渊真王，十方五老诸天尊天帝，九霄三十二天木公金毋，申日宫九曜，南北东西中五斗，三官四圣五师，监斋正一三师，三省五府，南北二院，南昌上官，九天天曹诸真，天真皇人，飞天神王，十极真人，符法经箓真仙，五岳四渎水府，酆都地府，九江九垒，洞天仙官，太岁尊神，牒某府州县城隍，当境正神，诸道诸狱，九州社令，蒿里相公，水陆关津，五方境界，冥关幽路，五道大神，酆都岳渎，地府诸案典吏，监坛正神，帖本司官将，剧司命土地，但干去处，一一周备。仍申都水监雷霆真宰，牒太岁神王，风雨龙神，城隍里社，山林孟长汉真，及属岳之司一方，洞府福地，诸天仙曹等处。各请差神兵卫护斋坛，斥逐不祥，久晴。防止风雨阴雨。克日借晴。仍选委当境正神直坛，防非止恶，监盟斋事，呵禁非道之徒。次诣神虎堂关，召神虎官将法部吏兵，建阴阳二坛八门坛，关发玉札，并系荐亡魂，甲状关二圣玉女，三部使者，二狱使者，摄召官典，责持玉札，预诣地水职司，根寻所荐亡魂，赴坛现综报应，伺领斋修。有式赞立迁神回耀等旛，有式关奏已讫，次第书篆开度符箓。前期七日，或五日、四日、三日，於道场内，拜奏启告玄穹解秽宝章。有仪以次排日，进拜酆都赦罪章，宣告酆都赦罪诰，元始符命诰敕赦，或救苦符，拔幽魂符等，祝龙。有式接续进拜开通道路宝章，宣告玉皇宝诰，敕制地祇诰，行开通五路法，释放亡魂。斋事扣期，进拜沐浴炼度宝章。前期二日、一日，集众官登坛，演习威仪。建斋之日，临午声钟，坛官斋官威仪执事，只请法师集靖默堂，议定职次，食书职状，依班序立。法师就坐，斋主九礼三复，长跪三，致词三，请求师登坛。有文师允请，赞引法师升高座，祝香敷座启盟。有文次下座，书结盟状，知职榜威仪，引导出堂，至坛外地户上，敕水净坛。法师率众官各持枝水，诵天地咒，以次旋逵升坛酒净，毕依法禁坛。有仪先以请光符，请太阳火，点元始前烛，自始至终，常以烛续之，不可暂灭。次於坛前立六幕，自玄师幕，至五帝幕，天师幕，三师幕，三官幕，监斋幕，并各请圣点酌，宣表栈疏，读结盟状，进钱马，一就焚燎。以次建立诸司堂陛，有文毕回靖少息。以次诣冥官堂，设十王供，有仪赞十王仪。有仪至落景，法师升坛分灯，有文侍灯依式然灯，令内外周遍，退靖。次如前具，威仪祗请法师升坛宿启，赞引出堂，参谒六幕，先五帝，次三师，监斋，三官，天师，次玄师幕。众官分班序立，斋官上香，捧词函自迷斋意，授与法师。师受词告斋，吟赞导引至都门外，两班序立坛下，法师上香启白，有大侍经宣启坛疏，焚燎坛外。鸣金钟玉磬，有仪法师跪奏卷帘，有文拜通真表。依法升坛，至地户外，密咒。入户，众官随之入中坛，依序分立，法师独升内坛，上香行事，依科宿启，敷露真文，宣灵官疏，或拜建坛词。说戒补职，宣禁回慕，参谢纠过，依法礼灯。有仪宣童子救苦仪，祝告九阳符，忏九九垒神灯。有仪召灵沐浴朝礼，咒食有文。宣十念忏悔仪。有仪第一日正斋行道，参谒六幕，依科三时行道，六度行香，十遍转经，每朝引灵至坛下，参朝三宝，忏谢罪愆。发炉出宫，引魂至坛，大谢毕，引灵复位。静夜於上帝前，请策杖符诰。有文至九狱灯前，宣告破地狱真符，依科忏灯，有仪发符持杖破狱。或初夜为之，尤妙。礼九幽神灯，有仪至回耀灯前，告拔幽魂真符，忏灯破狱。有仪或初夜未行召魂等事，当於正齐之夜行之。第二日正斋，依科三时行道。如第一日之仪，是夜至酆都灯前，告青玄破酆都符，依科忏灯。有仪普召九泉六道。孤魂，全形生育，沐浴更衣朝礼。有文引至茭郭，设无碍夜齐。有仪解完释结，传符施戒。有仪或即行炼度，有仪或引归聚魂堂，伺炼化亡魂，一并行事。亦可焚燎茭郭。第三日正斋行道，依科三朝，如第二日之仪。或於晚朝，拜行道祈恩青词。朝退升坛，进拜迁拔升度亡灵宝章，告历关诸天语，关三十二天灯。有仪静夜宣行炼度变练亡魂，各有科法传授九真妙戒，告行长生灵符，给登真度命语，披黄受道诰，南昌箓，长生黄箓诰券等。祝龙破券读，功德疏牒，斩灭三尸，飞度五户。有仪祝流火亭，有仪度上法桥，有文牒天门守御诸神，保举亡灵，上登朱府。送灵，焚简，焚燎经财茭郭，草龙童子等，宣放生仪。有仪第四日侵晨，关发设醮请状，按古科不必行此。奏三宝上帝，申三官大帝，克日分投龙简，有仪依式次第升坛，起五方真文，拜言功谢过表，解坛散席下榜，疼土简，投龙。至夜，就道场中设醮，依科行事，拜谢恩青词，进奉车笔钱马功德都疏表状，送圣出坛，散六幕，宣谢表。次至玄师前礼谢，宣散坛谢玄表，还戒纳职，送师彻幕。申东岳等处回兵，牒城隍监坛回祠，出给服剧，付功曹土地等，依格推功，散诸司堂陛。毕焚燎笔马之类，法师众官回靖，送师礼谢，弟子拜谢，交贺礼成。克日诣洞天灵泉，投龙进简。有仪功圆果满，三官保举，五帝奏名，诸天称庆，功周幽显，进品仙阶。按古科设醮，只於拜表言功宣简之后，便际圣设醮，送圣出坛下榜，送师彻幕，还戒约职．罢散诸司前后，解坛散席。如此科式，不可超越。或五昼夜，七昼夜，九昼夜，十四昼夜，至四十九昼夜，小则三昼夜，皆须委曲，依详序次第关行。但古今规格多有不同，以致无所按据。今砍斋法旨趣，推其正理，分布节奏，逐一开阵。中间不违古格，以义取之，所当遵行。倘乖节次，不惟有干典宪，冥曹亦须窃笑，三官鼓笔。四司纠察，徒尔施设，劳而无功矣。且五老本行具说三见黄箓，尚且不堕地狱，而况亲行大教，普济幽明，不满十数。天上地下，三界仙人神鬼，飞走甲介，皆子之恩德所及。魔王敬伏保举，上帝称庆欢悦，三官言功，五帝列言，祖师锡皇，飞符金阙。降丹华云耕，技七祖於北官，度九玄於死箓。一身骨肉仙化，神形俱登妙道。吞饵金丹，佩服仙券，千乘万骑，白日登升三天。随其功业，授补真阶，或为上清真人之位，或登玉清仙翁之名，或为太极左卿，方始洞明，普救无间，功德之所致也。子宜勉之，竭志奉行。
　　明十王童子二科
　　按《业报经》云：人之始受胎一月为胞，一阳神降生一魂。二月为胎，二阳神降为二魂。三月，三阳神降为三魂。三魂始全，七月生七魄。九月神布炁满，声尚神具，降诞分形为人。生时阳数曰九九，死阴数曰七七。七尽则七魄俱离身形，上诣天曹，言人罪福。百日乃阴阳之数极。一魂去，名曰卒哭，周祥三百六十日，神炁更运。二魂去，二年七百二十日，神炁交周转轮。三魂去，名曰大祥，则阴阳之神七百二十日离尸去。此乃按七十二数，阴阳三十六也。今人只以歌声美丽，殊不知出何文，有何功德。童子仪十段，十王仪有十宫，甚矣。
　　法曰：七七百日，小祥大祥，当求哀忏。悔赎亡者之愆非，消生前之罪咎，作诸功德，广度六道四生，回兹功德之力，焚烧黑簿，超生人世。
　　炼形行持
　　夫欲入靖朝元，临坛行事，飞神谒帝，拜哀上章，炼度亡魂等事。然凡俗之质，一身沈秽，万神昏昧，未能去除，焉能通感上玄，升济幽冥，无功及物也。当如法先炼化自形，然后方可施用。庶得朝谒召役，触事皆通，斯可开泰幽途，拔度亡爽也。此法或三元八节四季，庚申甲子，本命晦朔，及登坛行事，或入秽所，皆可修用。
