<!-- { "loadSidebar": true } -->
　　牒请照应，关报诸处水道去处，根括应干溺死无依沉魂滞魄，不拘新久多少，尽行发放前来，以伺普召，祇受斋功，随品托化。谨牒。
　　年　月　日牒。
　　牒十二河源主者
　　灵宝大法司。牒上十二河源主者。
　　当司今据入意同前须至牒者。
　　牒请详备去事理，移文遍告水府泉源，江海湖渎，川谷溪涧，潭洞龙庭，桥梁堰闸关津等处。根刷所荐合会亡魂，其有责役水涂，沉没泉扃者，普该
　　赦恩，放遣前来，躬承开度。并诸处所管，投江覆舟，溺水横死孤爽，不以冤执拘留，尽行攒结津发，起离水界，仍关报沿涂合隶神祇，不得阻滞。承流交付，部领赴坛，同沾妙果，受炼更生。谨牒。
　　年　月　日牒。
　　牒南岳掌飞禽案
　　预告审奏时发去。
　　灵宝大法司。牒上　南岳掌飞禽案。
　　当司今据入意同前须至牒者。
　　牒请详备去事理，体察斋功无量，即赐差委合属神吏，前至斋所，关集本处司命、土地庙食等神、卫坛官吏知委。自今以后，禁遏燕雀飞禽之类，不得纵令聚宿厅堂之上，及衔啄厌污之物，秽触禁界。常当巡守，毋令怠违。庶可崇立黄坛，祇迎
　　帝驾。毕事之日，一任去来。建斋之期，或上章进表，或朝奏登坛，愿得瑞鹤青鸾，应时翔集，呈顶飞舞，以显神功，俾和气致祥，幽冥蒙庆。谨牒。
　　年　月　日牒。
　　牒酆都上下六宫大魔王
　　灵宝大法司。牒上酆都上下六宫大魔王。
　　当司今据入意同前须至牒者。
　　牒请详备去事理，关报内外宫洞，合干考校冥司。根刷所荐亡魂，及下元苦爽，其有罪冤报对，未得脱离者，并准赦恩，削除罪簿，拔出拘囚，俾诣斋坛，躬承妙果，伺受度毕日，仍冀遵照
　　符箓，各与计功保举，合得注生。谨牒。
　　年　月　日牒。
　　牒酆都地府察吏
　　灵宝大法司。牒上　酆都地府察吏。
　　当司今据入意同前须至牒者。
　　牒请照应，检察所荐亡魂，宿昔所积罪业浅深，上准
　　赦恩，普该原宥。关报冥曹阴狱。放释前来，躬承开度。囚徒苦爽，并希括责津遣，赴坛同受斋功，克期托化。谨牒。
　　年　月　日牒。
　　牒酆都司命司录诸君
　　灵宝大法司。
　　当司今据入意同前须至牒者。
　　右牒上
　　酆都司命、司录、司功、司杀君，四明真公，五岳掾吏，牛头狱吏，威剑神王，天驺甲卒，九亿鬼王，巨天力士，执罚神兵，地府君，崔府君，焦面大王。请照应火急，互相关报冥曹幽狱应干去处。上承
　　太上慧光，开泰泉扃，停酸息苦，咸禀赦恩。根刷所荐亡魂，及幽囚苦爽，并与落灭罪根，拔出沉滞，交付泰山神吏，部领前来，祗承斋功，克期超度。谨牒。
　　年　月　日牒。
　　牒太玄夜光玉女
　　灵宝大法司。牒上　太玄夜光玉女。
　　当司今据入意同前须至牒者。
　　牒请体念斋诚，同推善念。上乘
　　灵宝无量真光，照开长夜，尽寂苦声，使水火风刀皆成异境，指引上件亡魂，及幽扃泉庭罪爽，脱离沉滞，来赴玄坛，祇受荐修，克期升度。谨牒。
　　年　月　日牒。
　　牒溟泠大神
　　灵宝大法司。牒上　溟泠大神。
　　当司今据入意同前须至牒者。
　　牒请照应，火急关报北都寒池，泉曲河源，应干幽狱去处。根刷合会亡魂囚徒苦爽，不论罪愆重大，恭准
　　赦恩，拔出泉扃。交付泰山神吏，引领赴坛，承功超化。谨牒。
　　年　月　日牒。
　　牒六甲开导使者
　　灵宝大法司。
　　当司今据入意同前须至牒者。
　　右牒上
　　六甲开导使者，引魂童子，阡陌神祇，引领亡人使者。请照应共拯沉沦，乘宝光而照烛昏衢，持灵旛而辟开冥路。沿途关报，直道前行，接引亡魂，拯提孤爽。感彷徨而来赴，冀时刻以无停。毋容阻留，恐妨开度。敢希遵奉，速为施行。谨牒。
　　年　月　日牒。
　　札司命
　　灵宝大法司。
　　当司今据入意同前上谢
　　洪恩。今则坛场将启，局务至繁。而配斋修数越昼夜，探虞魔障，合谨防堤。仰斋官某家司命土地，门丞户尉，十二禁忌，五道六神，及内外香火干系等神，同监坛官将，境域庙貌一切神只，上体斋功，各相率励。恐有棺留伏尸，饮食男女，精魅潜伏，荤腥往来，尘凡郁结，种种氛秽，先与扫荡肃清，祇伺
　　光驾。应斋馔斛食法用仪物，常行守护，不得纵令鸡犬猫鼠，暗有侵污。及非心之人，偷窃破坏。其故犯之者，检举关闻监临官将，明行显罚，以戒将来。若夫火烛及应干不料之虞，常常巡警，并合预期驱遣。中间恐措置未辨事件，更仗阴与维持，使无障碍。凡登斋朝奏，元藉传香，达恳通感
　　上玄。所有诸处发到亡魂孤爽，须是弹压整肃，毋容挠乱。次第引至，祗领荐修。遇有咨闻，即仰依时承受。庶得始终条理，幽显同资，旌赏有仪，尚容录
　　奏，等希遵奉，勿戾
　　宪章，须至札者。
　　右割下斋官某家司命土地等神，准此。
　　年　月　日牒。
　　发公牒符使关
　　灵宝大法司。
　　当司今发公牒通落去处，开具下项。
　　一公牒各一道，折角封印全。诣
　　天下都大城隍主者，
　　某州城隍主者，
　　某县城隍主者，
　　当境某庙某侯王，
　　近远乡井诸祠庙正神，
　　当处土地里域正神，
　　九州社令主者，
　　十方道都大主者，
　　五方五道大神，
　　冥关幽路主者，
　　东岳蒿里相公，十方境界水陆神祇，
　　某州某处沿路祠庙水陆关津神祇，
　　泰山沿路土地，
　　五道五伤三十六伤神司，
　　某宫观土地里域真官，内外香火正神，
　　证察其处土地里域真官，
　　守愿证察神祇，
　　某山坟所土地一切山灵，
　　神虎何乔二大圣摄召官将，
　　某靖诸司院府天神将吏，
　　灵宝大法水火二司炼度官将，
　　上清黄箓院，
　　十方飞天使者，
　　七道功曹，
　　持赦大将军，
　　聚魂府功曹神将，
　　天医院执职官众，
　　灵宝玄局主生产功曹将吏，
　　察命童子护戒威神，
　　直年太岁之神，
　　无极神乡主者，
　　北都罗酆主者，
　　泉曲之府主者，
　　三元九府掌生死罪录考官，
　　东岳七十五司，
　　泰玄真一本际童子，
　　九幽地狱都司主者，
　　酆都三十六狱主者，
　　酆都三元二十四地狱主者，
　　酆都大铁围山有间无间地狱主者，
　　酆都内外宫洞诸狱主者，
　　五岳地狱主者，
　　三涂五苦主者，
　　血湖内外诸大地狱主者，
　　硖石地狱主者，
　　净波大神，
　　东岳掌亡人案，
　　四岳掌亡人案，
　　东岳掌孤魂案，
　　东岳掌冤仇案，
　　东岳掌咒咀案，
　　东岳掌亡人功德案，
　　东岳掌托生案，
　　六道都府案，
　　酆都变生府，
　　善恶二部判官童子，
　　转轮六道大将军，
　　分配四生使者，
　　酆都掌亡人案，
　　地府十宫掌亡人案，
　　水府掌亡人案，
　　水府掌孤魂案，
　　十二河源主者，
　　南岳掌飞禽案，
　　酆都上下六宫大魔王，
　　酆都地府察吏，
　　酆都司命司录诸君，
　　太玄夜光玉女，
　　溟泠大神，
　　六甲开导使者。
　　已上公文，逐一通放，须至关者。
　　右关年直功曹使者，月直功曹使者，日直功曹使者，时直功曹使者，上界直符使者，中界直符使者，下界直符使者等神，仰照数交管前去，分路径诣各处真司，分明投放，沿途勿滞，立伺
　　昭报，故关。
　　年　月　日牒。
　　上清灵宝大法卷之六十四竟
　　上清灵宝大法卷之六十五
　　洞微高士开光救苦真人宁全真授上清三洞弟子灵宝领教嗣师王契真纂
　　杂用牒札帖关门
　　请当境监坛
　　灵宝大法司。牒　当境某侯王。
　　本司克取某月某日，为斋主某人，崇建无上黄箓大斋几昼夜，追悼亡过某等魂，己备牒
　　贵司照应，今者斋事扣期，切虑下愚不移，辄犯坛禁。仰惟某侯王功着彼苍，庙食斯境，英风动地，广惠泽民，自是曰聪日明，莫不起敬起慕。欲祈
　　神造，俯翊斋修，须至牒者。
　　牒请提兵整甲，鞭骑戒涂，进
　　玉陛以停骖，立油幢而行令，张气焰镇护坛场，烛幽微察奸去秽，屏斥人物禽畜之厌，驱遣伏尸邪气之干，荤酒触犯，大赫厥灵，火盗不祥，须严其禁。散天香而匝地，邀
　　帝驾以临轩，导引亡魂，弹压幽爽，仍提纲於庶务，使尽合於斋仪。期惠始终，普覃幽显。愿阐扬大教，当旌赏言功。颙伺圆成，敢忘
　　攀饯。谨牒。
　　年　月　日牒。
　　借地筑坛起土牒
　　灵宝大法司。牒土　府太岁皇君五土尊神四灵神君禁忌百神。
　　当司今据斋主某，乞取某月某日，崇建无上黄箓大斋，追悼亡过某等魂，上生
　　仙界，事本司已飞奏
　　天廷，祈
　　恩开度。今者斋修日近，科范将陈，欲借
　　中宫隙地，筑立玄坛，延奉
　　帝真，聿严昭事，须至专牒者。
　　牒请上体斋功，暂离方位，青龙东去，朱雀南翔，白虎西行，玄武北去，勾陈中退，凶杀深藏，应干百千万神，各去二十五步。高际三天之表，下通九垒之间，界定八方，坛崇三级，像清都之寥廓，延
　　玉辂以来临，依黄箓简文，度泉扃魂爽。或有伏尸故炁，不正妖氛，辄干禁忌之严，摄赴
　　魁罡之下。克成乃事，当复攸司，依应奉行，安居不挠。谨牒。
　　年　月　日牒。
　　解坛复土牒
　　无上黄箓大斋坛。牒　土府。同前
　　本坛昨为斋官某，追荐亡过某等魂，恭依科式，借地筑坛，朝元治事。今者已行满散所，合召集中宫万神，复还土府，须至牒者。
　　牒请同禀
　　玄科，各还厥位。黄黑碧绿而九宫常静，东西南北而八卦奠安。咸底缅平，无复欹陷。死魂蒙度，愿永脱於泉扃。斋主承休，异留题於土简。人天胥庆，动植怀生，用以奉安，敢希
　　照会。谨牒。
　　年　月　日牒。
　　敕水解秽牒
　　无上黄箓大斋坛。
　　本坛恭依
　　玄格，崇建
　　大斋。尚虑尘凡污浊之区，兼有恶毒厌秽之炁。今凭剑水，用洁坛场，须至牒者。
　　右牒请
　　五方解秽吏兵，四门神将，八卦大神，四灵神君，直坛土地，防御神祇。恭承帝旨，同赴玄坛，普召天兵，廓施神化。驱五龙而噀水，激浊扬清。命九凤以衔符，除氛荡秽。摄化尘凡之境，变为清诤之居。内外肃严，天人胥会，其辄兴於魔魅，并摄赴於
