<!-- { "loadSidebar": true } -->
　　东澄兰　 南保容　 西惟澄　 北华平　 中灵廖
　　五芽请炁咒
　　东方青芽，紫云绿霞。服食青芽，饮以朝华。南方朱丹，焕耀徘徊。服食朱丹，饮以丹池。西方明石，皓灵全质。服食明石，饮以玉池。北方玄滋，玄珠润滋。服食玄滋，饮以玉饴。中央黄炁，黄庭高仙。服食黄炁，饮以醴泉。急急如律令。
　　右咒每一符并七遍，按各方诀，随本方炁取而吹之。
　　东方青帝玉司上元玄灵自然八道度仙灵符
　　咒曰
　　元精混沌，青炁散分。神童十二，保镇肝魂。二七四五，变化云营。九灶九社，老木不停。神虎吐毒，剑掷火焚。扫灭精蛀，光景妖氛。识不驰妄，安保帝君。急急如上帝敕。
　　南方赤帝玉司玄元赤灵自然八微玉真灵符
　　咒曰
　　赤明开图，炎精扇飙。三帝二宅，焕赫浮飘。司命得失，万帝宗朝。朱凤吐火，金石化消。流铃掷电，馘斩赤妖。束缚九丑，灰覆火烧。肃清皇祚，道德逍逼。急急如律令。
　　西方白帝玉司中元黄灵九宫化生元紫真符
　　咒曰
　　金精一启，太白七分。帝君灵符，流飘素云。召龙化水，杀灭黑烟。长牙巨兽，讨补凶群。魂灵安镇，我得自然。元皇正气，来固我身。延年度世，神飞升真。急急如律令。
　　北方黑帝玉司元灵都虚微八道全真玉符
　　咒曰
　　玄光豁落，五炁流行。双阙上帝，万神化生。安魂守志，啖食炎精。苍龙苍虎，摧破黄兵。晶晶震剑，奔飞火星。三天力士，收灭万精。保安家国，二道治升平。急急如律令。
　　中央黄帝玉司三元灵微八政黄元真生灵符
　　咒曰
　　州混沌元一，黄象分驰。感覆真老，变化婴儿。养育九炁，胎生二仪。日月上奔，星辰下垂。风火争击，风刀乱驰。六天九丑，爽破心离。太上符去，何敢不随。九星庙乐，入道无为。急急如律令。
　　右五符，又曰灵宝安镇住宅土符，用五方诀，五方炁书之。
　　告文
　　灵宝自然五帝玉司宝符。
　　书符
　　右符告下青帝直符区更生，赤帝直符祝昌中，黄帝直符玉一真，白帝直符辱曲正，黑帝直符尹丰。奉为亡过某等，请降真炁，炼胎返生，一如玄科律令。
　　太岁　年　月　日　时告下。
　　法位　　臣　姓　某　承诰奉行。
　　十干全形符又名炼身符
　　天有三奇日月星取三光炁掐本命诀 地有三奇乙丙丁北炁 人有三奇神炁精在身三炁 台光幽精爽灵存三魂入 青帝甲乙护其魂卯文肝气合东炁嘘 赤帝养炁以为丁午文心炁河南炁呵 黄帝中主混百神中文脾炁合坤炁呼 白帝侍魄合庚辛西文肺炁合西炁咽合北炁呬 黑帝通血合壬癸五炁周流成其形肾炁合北炁吹
　　面书炼身符
　　天真地灵天地同生 五行所运甲乙丙丁 乾坤坎离八卦凝神炼胎反初戊己庚辛 壬癸甲庚变易元身
　　男正面
　　男背面
　　女正面
　　女背面
　　炼质符咒
　　结空成梵，真炁自生。赤书玉字，八威龙文。真炁到处，滞魄超升。急急如律令。
　　六甲六乙，炼汝肝经。六丙六丁，炼汝心经。炼汝神炁，保命长生。庚六辛，炼汝肺经。大肠小肠，万炁潜冥。六壬六癸，炼汝肾经。精华盈溢，骨髓安宁。六戊六己，炼汝脾胃。骨清肉轻，长生久视。急急如律令。
　　一胞亥，二胎午，三魂卯，四魄兑，五脏中，六腑乾，七窍巽，八景坤，九神艮。
　　右符取五方炁，吹入符中。
　　返生符
　　十回度人符
　　青帝护魂卯 白帝侍魄酉 赤帝养炁午 黑帝通血子 黄帝中主万神无越中 一笔周回十转念后咒向上出笔
　　咒曰
　　一转男女聋病，耳皆开总，二转盲者目明，三转喑者能言，四转跛痾起行，五转久病复形，六转发黑齿生，七转老壮少强，八转妇人怀妊，已生未生皆得生成，九转地藏发泄，金玉露形，十转枯骨成人。今辰所荐亡过某等，受炼更生。急急奉三天大圣师坛令寅文，太乙救苦天尊律令敕卯文，太上玄老君太清天帝敕中指下，太上玉晨大道君上清大帝敕中上文，太圣元始天尊玉清上帝敕中中。
　　散结符
　　咒曰
　　大明灵神，九度郁青。明霞藏辉，灌炼五形。宫驾六合，七神调平。结节解释，胎根肃清。急急如律令。
　　上清灵宝大法卷之五十竟
　　上清灵宝大法卷之五十一
　　洞微高士开光救苦真人宁全真授上清三洞弟子灵宝领教嗣师王契真纂
　　大炼符篆门
　　太阴混元形阴炼法
　　师曰：混元合炁，聚而成灵。三元九数，周分十二。在天则十二宫分野，在人则十二经络脏腑，以应六阴六阳，表裹生成形也。夫阴尸变炼，摄炁聚灵，炼生真景，洞彻阳光，不堕幽趣，可登道域也。且炼魂不过者。阴府亦然。须行九阳炼度摄度经络真符十二道，焚於火池，次行十二大将军真形，化生五脏六腑也。
　　诀曰：以茭草缚人形，状以亡者临终所着之衣。先将书化形十二经络符，分布五脏六腑。及朱书玉字真文天篆，贴於腹上。又朱书升天大大券，以绛纱袋盛之，带於领上。更以朱书灵宝五符，安布于五脏，混我三部八景二十四真炁。先建坛行道，启奏上帝，关闻九幽重康，括府差役官游，追取亡魂。他至夜具威仪，於郊墟东北鬼户上安顿茭人了。法师於地户上，化身为九华真人，步斗呈至呈尾，望天门呼召真炁，令一童执召魂旛立於天门上，法师摄召一炁，化成五脏。即令道众举金阙化身天尊，令童子以婶旋，招真炁下布茭人身上，十二炁毕。次於人门上，存化茭人为人形，法师与道众同诵中篇，旋绕茭人，以杨技净水洒之三匝，众举步虚引，台茭人到坛下，法师次第行炼度，用十二混元大将军符，十二经络符入大炼。此法黄录，只度三名者可用矣。
　　混元十二大将军阴阳十二经络符
　　师曰：三十六炁形质布阴阳，三十六炁生经络。是故天上三十六周流一身，混合阴阳魂魄，成婴兄反胎成人。乃一生二，二生三之道也。符内大将军，各有一百二十员，总领各一员。练度时焚符召之，用以化生五脏六腑，须阴阳经络符二道同用。法以雄黄和朱砂，书黄纹之上，一心定神全真，存三景篆之，毋得外想耳。
　　法曰：先入静室，焚香，启告三景高真朱陵大帝，木公金母，具陈情悃。次召诸大将军灵官下降，面东南依式书之。
　　混元十二生无大将军符
　　一炁将军杨元虎　坎文
　　二炁将军丁忠　离文
　　三炁军丁迁善　震文
　　四炁将军陈志元　兑文
　　五炁将军王先之　坤文
　　六炁将军张固　艮文
　　七炁将军李渊　丑文
　　八炁将军申孚　巽文
　　九炁将军周自然　乾文
　　十炁将军章修　戌文
　　十一炁将军王卓立　未文
　　十二炁将军郑明　午文
　　告文
　　玉清一十二炁，混神三景，九阳摄炁，炼神飞仙真符。
　　书符
　　右符告下一炁生肾大将军杨元虎，二炁生心大将军丁忠，三炁生肝大将军丁迁善，四炁生肺大将军陈志元，五炁生脾大将军王先之，六炁生膀胱大将军张固，七炁生小肠大将军李渊，八炁生胆大将军申孚，九炁生大肠大将军周自然，十炁生胃大将军章修，十一炁生三焦大将军王卓立，十二炁生心胞络大将军郑明等从官符吏。摄降真炁，炼度亡过某人等，及六道四生，孤魂滞魄，混神合景，复形返生，一如玄科律令。
　　太岁　年　月　日　时告下。
　　法位　臣　姓　某　承诰奉行。
　　混元十二经络阴符
　　右符生肾，掐子文，存北炁玄色。
　　右符生心，掐午文，存南炁赤色。
　　右符生肝，掐卯文，存东炁青色。
　　右符生肺，掐酉文，存西炁白色。
　　右符生脾，掐申文，存中炁黄色。
　　右符生膀胱，掐寅文，存东北炁炁色。
　　右符生小肠，掐戌文，存西北炁。
　　右符生胆，掐巳文，存巽绿炁。
　　右符生大肠，掐酉文，存西白炁。
　　右符生胃，掐中文，存中天黄炁。
　　右符生三焦，掐己文，存东南青赤炁。
　　右符生胞络，插八卦诀，存八方炁。已上十二符，黄纸朱书，面东，掐本方诀，取本方炁，余依方数存用。
　　混元十二经络阳符
　　一炁生肾　坎文
　　二炁生心　离文
　　三炁生肝　震文
　　四炁生肺　兑文
　　五炁生脾　坤文
　　六炁生膀胱　艮文
　　七炁生小肠　乾文
　　八炁生胆　巽文
　　九炁生大肠　酉文
　　十炁生胃　戌文
　　十一炁生三焦　未文
　　十二炁生胞络　辰文
　　右十二符，亦随方掐诀，取本方炁吹之。
　　十二经络符咒
　　肾部之宫，玄关极玄。中有童子，列位上玄。主诸六腑，九九液源。外应两耳，百液之津。苍锦云衣。舞龙灵旛。上致明霞，日月生烟。两部水王，对生玄门。使人长生，上升九天。急急如黄录度生律令。
　　心神丹元，中含莲花。主通寒热，调荣卫和。丹锦飞裳，被叶上罗。金铃木带，身生娑婆。调血理命，一身不枯。外应口舌，吐纳五华。万神长存，飞入太霞。急急如黄箓度生律令。
　　木宫尊神，翠罗重裳。下有青童，青神公子。和制魂魄，入生出死。外应眼目，内持尸鬼。垂念纯神，聪明炜炜。功满德就，飞升元始。急急如黄箓度生律令。
　　皓灵虚成，守於华盖。七元之子，主调精炁。外应中岳，与鼻齐位。素锦衣裳，黄云烧带。喘息呼吸，白元所至。水无灾害，形神不滞。与道合同，上朝玉帝。急急如黄箓度生律令。
　　脾属戊己，中立太仓。瑞生金台，位居九重。主调百役，永无病伤。外应天宅，炁色芬芳。光华日月，以表虚明。黄锦玉衣，腰带虎章。注念三老，子身轻翔。长生高仙，上诣玉堂。急急如黄箓度生律令。
　　琼室之中，泥丸通灵。寸田尺宅，更生治生。炁亡液漏，自非己形。专闭御景，与肾长宁。三奇恬澹，视内自明。物物皆平，名书上清。急急如黄箓度生律令。
　　小肠琼室，八神素集。长谷玄乡，缭绕郊邑。精炁内守，婴兄外立。长生久视，三灵不殁。保神长存，永符出入。却死还生，回黄抱一。急急如黄箓度生律令。
　　六腑之精，光耀威明。雷电八振，举扬玉旌。龙旗横天，掷火流金。主诸炁力，收摄虎兵。外应眼鼻，脑发俱成。玉龙虎文，能存威明。役使万神，上朝玉清。急急如黄录度生律令。
　　大肠心肾，膀胱通名。内化百口，圣地之精。五味外美，邪魔眼腥。真乱神明，胎炁凋零。天真返老，玉女还婴。三魂俱总，七魄靡倾。食炁吞霞，上还太清。急急如黄箓度生律令。
