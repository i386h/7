<!-- { "loadSidebar": true } -->
　　切谓灵宝之道，出於无极之先。灵宝之法，起於中古之后。东吴葛仙翁，受经於徐来勒真人之时，法犹未备。晋许旌阳遇谌母，传月中孝道明王之教，而科品始彰。今称净明院，非也。灵宝无二道。晋宋之末，斋修方盛，文檄渐繁，故印篆尤不可缺也。汉天师止以阳平治一印，而致飞升。许旌阳受《铜符铁券》《金丹宝经》，孝道明王之教，灵宝之道，亦非多印也，以至拔宅升举，位列高穹。修真得道上士高仙，亦有不假印篆，而济世康时者，岂在印之多寡，以为法之重轻。后世行法者，玄奥不逮於古人，印篆百倍於前辈。故近世行灵宝法，多不用本职印奏牍，乃以飞玄三气玉章印发之，灵宝古法未尝用也。又於发符诰中，用三天太上印。且符文之降，出於上玄。今之书篆於人手，告天而行之可也。未免列衔位於符后，三天太上又何预焉。三天之与太上，非所以为印文也。又法中有道君玉印，此亦未然。如天子王侯谓之玺，以道君而称印，不可也。以玉为玺＇谓之玉玺。如古者天子有八玺，秦李斯篆传国宝，文日皇帝受命，万世其昌。又圣朝所传玺，其文曰皇帝恭膺，天命之宝。又天师以玉为印，止称阳平治都功印。亘古及今，未有於印文内，自官玉印者也。道君则天中之君也，如世人君之玺，臣下安得而用之。且臣僚上奏於君，而复用君之玺，可乎。又如所谓混洞赤文印，灵书中篇印，八威龙文等诸印，似此之类，皆以经中四字为一印。如严摄北邓，明检鬼营，添一印字，奏分三行，似此之类，则以经中八字为一印，如此则世有《天篆度人经》，自首至尾，字字悉可为印，不可胜计矣。又有称玄灵通真坛，灵宝玄坛，非独僭乱天仪，抑且违冒阳宪。且金陵之三茅山，大洞宗坛也。临江之合阜山，灵宝宗坛也。信州之龙虎山，正一宗坛也。历朝宗奉，三洞圣师，传真弘化之地，主领教纲之所。若民闲斋修，止建坛於一时，事毕则撇之，岂有私屋，辄立名号乎。若得通真之妙，则天下大利大害，分野之灾祥，数运之终始，皆能逆知。然此等说，世法所禁也。功行未至，固不爻狂妄如此。又有九灵飞步章奏司，九灵飞步章奏印。夫步呈以应九灵，即章奏作用之事，罡步之名耳。天上无此司，世间无此印。法录自正一而至洞玄，皆可上章，并依本职而已。惟正一法录，用九老仙都印，洞玄法录，用通章印。古无异说，岂待别补一衔，特撰一印，而可拜章乎。且以世法言之，守悴以上，皆得上章奏於朝廷，不过书所居之官，以为衔耳。不应正衔之外，别立章奏之阶。今按古书师传，止补一街，凡一切申奏符檄帖牒，则用灵宝大法司印。若拜章，止用通章印。如急切奏告，用黄神越章印。外此则召魂等事，用神虎印。凡设醮修斋，祷雨析晴，召神摄鬼，治病考祟，拔亡救存，二十七品之斋，四十二等之醮，应世间行持之用，尽灵宝章奏之事，止用前四印，无有不可。若受天心，而行北斗醮，自从本法，合用驱邪院印、既进品洞玄。而行北斗醮，通用灵宝大法司印。其理尽之矣。功成而洞观彻视，行高而使鬼役神，亦不又广置印篆矣。灵宝之外，兼行别法者，自从其科；以其印用。其符奏申文移，亦只用灵宝本职印可也。盖玉清洞真本无章奏仪式，而灵宝为中乘之极品，正一而下诸法，不得跨越灵宝。故也所有杂印，流传既久，又难一旦删去，今并存之，好古精练之士，当自择焉。
　　祭印法
　　师曰：印券乃三天灵章，高真符契，动有玉女侍卫，用则有灵官典禁，事随印用，不可超越。凡祭印之法，用枣汤净茶各十二分，明灯十二盏，钱马各十二，分布列於天门之下，至星宿朗时，法师具衣冠，精心上香，双手招中指中，取十方气吹身，变神为灵宝天尊，顶碧玉七晨交泰冠，青羽飞云之衣，朱履绛裙，佩灵宝三境神剑，负五色圆象，丁立面南，步八卦朝天呈，回身面天门，礼三拜，兴身默奏上帝，言所传法印几颗，今择某日，依法醮祭。仗望三尊俯垂洞鉴，特降玄元始三气，流布於印玺之中，敕命金童玉女，各二十四人，以为侍卫。令臣用印通灵，随所感应，十方至圣，皆为证明。具启奏毕，再三礼，吸天门三气，吹於印中。次长跪，将印逐颗，双手大煞文，捧上额上勑之。
　　勑印咒
　　含灵真丹耀，灵素威玄天。英玄天姿安，晖阴容太化。方玄枢应大，定卿久英祯。
　　右咒毕，取气三口吹，弹玉清诀，再诵灵书一遍，而收匣中。
　　出印法
　　左手子文，咒曰：
　　唵婆路伐啰曼荼因地瑟咤那乌诃嘘帝摄。
　　入印法
　　左手午文，咒曰：
　　唵摩输弥帝嘘呢阿多耶那乌吟地啰。
　　用印押字咒
　　左手中中，咒曰：
　　唵般那狠那乌鲁谟萨诃。
　　咒砚
　　左手掐中指上节，咒曰：
　　唵眇莽乌爽俱知毗茶摄。
　　咒水
　　左子文，右执水，咒曰：
　　唵郁单勃赫含精陀罗景玄摄。
　　咒纸
　　左中指中，右执纸，咒曰：
　　唵菩育昙那摩罗阿那摄。
　　咒朱
　　左午文。右执朱，咒曰：
　　唵陀罗阿那元梵菩台摄。
　　咒墨
　　左子文，右手磨九匝，咒曰：
　　唵形玄陀合幽律畔摄。
　　咒笔
　　左寅文，右执笔，以口相交，咒曰：
　　唵郁竺罗萌摩罗阿奕吁负摄。
　　祭朱墨笔砚
　　法曰：宜用六丁六甲日，造笔各十二枝，墨十二，贫朱十二两，现二只，於甲子日面天门，排於卓上，以枣汤十二盏，香炉一只供养，勿令叮切人见。法师左子文，右午文，交诀於口。祝曰：臣今依式造到笔墨朱现，并排列於天门之下，谨诸灵宝法部灵官仙曹，金童玉女，将帅吏兵，并各布化真气，入於其内，令兆所用之时，随意立获通灵。
　　祭笔咒
　　唵阿那法筵摩夷阿仰蜜罗菩提婆娄萨罗梵那总监鬼神摄。
　　右咒毕，弹诀，取天门气十二口，吹之入笔，符於管中，咒曰：
　　神笔灵灵，上帝劫行。上界禀令，万神敬听。书符篆录，洞达玄冥。玄中太皇，上帝高真。中理五气，混合百神。急急如灵宝大法律令勑。
　　入笔符
　　祭将符
　　书符咒
　　唵夜阁屠渠诃勒昙俱婆夷知帝萨咤。
　　右法掐中指中，书符十道，用红纸书，分布十方，逐符以黄钱化之，咒曰：
　　千和万合，混合百神。神公受命，总监众灵。群妖束首，振伏万灵心保真固命，以度兆民。生死受赖，其福难胜。功过无失，保举尔身。急急如灵宝律令。
　　上清灵宝大法卷之二十七竟
　　上清灵宝大法卷之二十八
　　洞微高士开光救苦真人宁全真授上清三洞弟子灵宝领教嗣师王契真纂
　　传度仪范门
　　师曰：夫灵宝大法者，三洞三品之上道，万百千篇之灵章。受者不论仙凡，而在於有经者为师。授者不择贵贱，而在於有求者为弟子也。按玄都定录四万勑一传者，非下元神洲品格，乃三天之年限。盖禁泄之於非人。倘有仙才，岂论四万勑一出也。神洲条禁四百年一出其文，亦许听至人四十年付一人。四百年不得过七人。但虑后学传习之者众，叛道背师，违盟负誓，不明至理，侮弄道法，轻泄漏慢，触冒玄宪，不惟毁败至教，而且负於师资。削降阶职。终难归复上宫。兼无骨相之子，累及玄祖，不可不戒也。又有狂妄之师，偶遇其文，外以高迈清德，内以好责资货，不择贤智，多示不肖之子，混淆至教。是致三官鼓笔，四司录愆，遂使道妙不符，灵玄比空。而上玄好生恶杀，普度沈沦，曲出度人无量之旨，接引后学之士，别出授度科格，使和阳降光，不生阴杀。兆宜遵守，斓赞玄化，则普天怀德，同证大罗之果。
　　太极真人曰：吾自昔勑以来，备经历化，富贵贫贱，无不周旋。师资付授一言一句，不生真假之念，以假为真，自获真应。若以真为假，其真自失，自生真假之别。故曰：万法真假之念，丹官乱气，万勑难明。一心奉真元假，立获真应妙果。
　　梵空真人曰：几授受之始，质心盟科之理者，以学道之子，浇薄浅见，不得纯白之志，故有金宝质心之格，重道轻财，亦有多失於真受，亦有好利量度辎铢，而失於其人。嗣法皆非，消磨本心，明谴未及，安逃鬼神剪戮矣。
　　师曰：授受之科，当选择其人。神真内固，威德俨然，言行有信，慈悯忠孝。馑节正己，操心端直，志慕希夷，如此之人方可修持上法，济度死生。若阴谋潜害，言行有亏，忠孝不立，心行邪佞，馅曲诈欺，内无德行，外失威严，则福浅恶逆之人。或三途中世屠刽将兵刑戮之家，岂可洞达天地神祇者哉。当审贤愚，分别仙姿，然后方可受词立誓，依玄科年限，备词心章，取大帅口命。即元始天尊也。次求宗师保举，与度师同坛之宗也。即申三天上相，付下三官府，获其吉报。方择吉日，一依科格，盟天而传。又曰：大凡受持之师，行持半纪，许度五人。一纪之后，度十他法之比，切宜慎之。
　　效心盟天
