<!-- { "loadSidebar": true } -->
　　三天门下上章灵官，合属仙吏，至期应召下临，会合某身中万神，开通云路，捧拥凡身，直造
　　天门，随章进对，所祈所请，速得颁行。
　　一申自开坛为始，乞
　　圣旨关告灵虚宫天仙内院差降灵宝官属，金童玉女，灵官功曹，使者吏兵，南昌受炼司黄箓院合干官典，并诸仙兵马，诸法部中帅将，一合下临，分班执事，显助宣行，悉遵法令。
　　一申今来所度亡魂，及诸苦爽，切恐其间或因生前抱诸疾病，死於非命，十相不完，虽摄到坛，恐难受度。乞赐
　　圣旨，下天医院差降一行官吏，如期下降，各与分头调理，随证医疗，使全形复故，获受斋功。
　　一申合会魂众，其间女鬼或因产死身亡，恐滞血湖，无由脱离。乞赐
　　圣旨，宣传
　　帝敕勒承行官吏，径诣铁围无间血湖去处，严行追摄此等沉魂，并狱内应系带血伤亡之鬼，尽出秽牢，来临坛下。仍乞关报监生司，差降生化合干官典，分灵降炁，奉为斩根解结，育质生神，灌以香汤，涤其尸厌，俾新相貌，得遂朝参。
　　一申至期普施无碍，夜斋乞赐圣旨，下北斗仁济院，差降溟涬大梵神王，摄化灵官一百二十人，上请
　　玉皇甘露，变炼斛食，充满大千沙界，普济饥魂。
　　一申所今来度亡魂名数繁多，所给长生救苦真符，
　　敕赦诰箓，普行印造，系同斋之士，分手书篆，欲乞颁下三界遵奉，凡经由所至，毋令阻遏，俾其受生。
　　一申尸今斋修关系甚重，切恐阴雨不常，有妨崇奉。欲乞
　　圣旨，下本境城隍社令，雷部潭洞龙神，三界主风雨电雹等处，始自今日，至于散坛，所有合行风雨，权令停止，使
　　三光驻景，四炁肃清，祗奉
　　帝真，鉴观斋事。
　　一申将来散坛，谨依科法，就某处洞天，恭投山简，及於斋坛之所，告投土简。并就某潭洞，告投水简，赎罪纪功。欲乞誊奏
　　三天，请降
　　敕旨，宣告上元天官天府洞天主宰，中元地府九垒土皇灵官主宰，下元水府诸司灵官主宰，遵依玉简，奉为亡魂，削罪除冤，计功升度。
　　一申凡所上章词表奏，切恐脱落谬误，欲乞付直日曹治，随字改正，俾上官典者，依时进呈，应所祈所请，早赐颁行。
　　右谨具状，申
　　玉清上相大罗无极神公，
　　省主三天大法天师正一静应真君，
　　泰玄上相，
　　天机上相，
　　天机内相，
　　天枢左右使相圣前。伏乞
　　省览，付下本日玄曹，从今所乞，逐一施行。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申灵虚宫
　　具法位姓某，
　　今据同日宫状，至申牒合属真司外。须至申
　　闻者。
　　右谨具状，申
　　灵虚宫上宰真君，
　　灵宝天仙内院上宰真君圣前。伏望
　　圣慈，允兹申恳，特降
　　圣旨，下三界十方，阴阳曹局，应干去处。拯拔亡过某等，及下元苦爽，出离业报，祗受荐修。自建斋以后，乞赐
　　颁宣灵宝官属，金童玉女，直符香官，功曹骑吏，及升度仙曹合隶官典，应召下临，监斋直事，达恳传诚，降
　　圣迎真，承符奉令，翊斋功之克就，俾幽显之同休。干冒
　　圣威，某下情无任惶惧之至，谨具申
　　闻，谨状。
　　年　月日具位姓　某　状。
　　申五府
　　具法位姓某，
　　今据同日宫状，至申牒合属真司外。须至申
　　闻者。
　　右谨具状，申
　　兴生独隶可韩功都聚魂五府真宰圣前。伏望
　　圣慈，允兹申恳，广垂
　　慧力，济拔沉魂。至期流布
　　恩光，下临玄坛，散五灵之真炁，合九炼之神功，陶育枯骸，涤除阴秽，俾完形而变体，期受化以更生。仍冀
　　颁下炼度一行仙宰，显着宣行，同成妙果。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申南昌
　　具法位姓某，
　　今据同日宫状，至申牒合属真司外。须至申
　　闻者。
　　右谨具状，申
　　九天司命益算好生可韩丈人真君，
　　南昌上宫受炼司真宰圣前。伏望
　　圣慈，允兹申恳，大垂巨泽，普济苦魂，俾脱沉沦，获承荐悼。至期乞赐圣旨，差降南昌火府冷炼一行官吏，开洞阳之馆。流火之庭，调金木真晶，运坎离妙用，陶镕阴爽，完聚阳神，服金液以炼形，假黄华而濯质，俓超丹霍，飞度
　　南宫。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申南上
　　南上回骸起死君，
　　南上司命司录延寿益算度厄君，
　　度世司马大神，
　　南极长生大君，
　　南极度人不死尊神道君。
　　右一状，同南昌。
　　申诸真
　　具法位姓某，
　　今据同日宫状，至申牒合属真司外。须至申
　　闻者。
　　右谨具状，申
　　洞阳宫中主炼仙魂九华真人，
　　元明恭华天中四斗真人，
　　太一紫府主炼亡魂九华真人，
　　南昌上宫炼度真人，
　　太无真人圣前。伏望
　　圣慈，俯垂
　　省览，同推慈惠，共拯幽沉。至期辟火府之神庭，降南昌之官吏，运丹天水火炼尸骸，阳晶固胎，玉眸成质，太一授制魔之信，真人赐延生之符，朱陵导形而太和灌神，神缨度尸而长生流炁，为书名於紫策，使飞步於
　　南宫。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申炼度司
　　具法位姓某，
　　今据同日宫状，至申牒合属真司外。须至申
　　闻者。
　　右谨具状，申
　　炼度天河东井君圣前。伏望
　　圣慈，俯垂省览，共广好生之德，普超长夜之魂。至期流布恩光，下临玄坛，饬素灵之童女，汲束井之源津，玉兔吐晶，赤龙鼓浪，泻流飞瀑，浣濯阴魂，俾业垢澄清，元神莹彻。再假洞阳之炼，上登流火之庭。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申九天
　　具法位姓某，
　　今据同日官状，至申牒合属真司外。须至申
　　闻者。
　　右谨具状，申
　　九天丈人储福定命真君，
　　九天采访使应元保运真君，
　　九天玉辅上宰真君，
　　九天四协侍宸真君，
　　九天诸位真君圣前。伏望
　　圣慈，俯垂
　　省览，特赐
　　圣旨，告下诸天曹局，三界考校去处。拔度亡过某等，及幽涂苦爽，尽销罪籍，放遣赴坛，领沾妙果。至期仍乞
　　差降九天炼度生化合千仙吏，应念来临，奉为生魂育魄，聚炁结形，俾藉神功，咸得
　　仙化，干冒
　　圣威，某下情无任惶惧之至，谨具申闻，谨状。
　　年　月　日具位姓　某　状。
　　申监生司
　　具法位姓某，
　　今据同日宫状，至申牒合属真司外。须至申
　　闻者。
　　右谨具状，申
　　九天监生大神，
　　卫房圣母元君，
　　执箓把籍监真度生君，
　　九天司马大神，
　　九天速生助生君，
　　九天称庆好生大神，
　　九天监生真宰圣前。伏望
　　圣慈，允兹申恳，特赐
　　分灵降世，应念垂慈，契勘合会系荐亡魂孤爽。其间或有产孕身亡之众，乞
　　差主监生产一行仙吏，密运化工，随宜调理。若子母未分者，奉为亟下命章，速唱恭诺。其产后致死者，即为宣通，系滞斩断故根，使已生未生皆得生成。至期奉行大炼，仍冀请
　　九天真炁，灌溉阴尸，使结胞育胎，聚神正性，尽涤除於罪累，期仙化以成人。干冒
　　圣威，某下情无任惶惧之至，谨具申
　　闻。谨状。
　　年　月　日具位姓　某　状。
　　申天曹
　　具法位姓某，
　　今据同日宫状，至申牒合属真司外。须至申
　　闻者。
　　右谨具状，申
　　天曹太皇万福真君，
　　天曹司命司录司非司危真君，
　　天曹诸位真君圣前。
　　伏望圣慈，允兹申恳，检校亡过某等，及下元苦爽积生过目，成仗
　　赦恩，并与消除。特赐
　　圣旨，下三界十方，冥曹幽狱去处，照应释放，来诣玄坛，上沐斋功，克期升度。干冒
　　圣威，某下情无任，惶惧之至，谨具申
　　闻。谨状。
　　年　月　日具位姓　某　状
　　申天曹掌醮司
　　具法位姓某，
　　今据同日宫状，至申牒合属真司外。须至申
　　闻者。
　　右谨具状申
　　天曹掌醮司真君圣前。伏望
　　圣慈，允兹申恳，至期特赐
　　圣旨，差拨合属仙吏，先次下临，检察醮筵，摄化尘凡，俱为异境。若夫苹繁之供，成仗神功，变作仙果琼浆，自然宝器，庶几夤奉合式，上帝居歆，颙伺灵光，俯垂降鉴。干冒
　　圣威，某下情无任，惶惧之至，谨具申
　　闻。谨状。
　　年　月　日具位姓　某　状。
　　申天曹降圣司
　　具法位姓某，
　　今据同日宫状，至申牒合属真司外。须至申
　　闻者。
　　右谨具状申
　　天曹降圣司真君圣前。伏望
　　圣慈，允兹申恳，特赐誊奏
　　三天金阙，
　　诸天星府，
　　上界高真，至期愿降
　　恩光，俯垂鉴应。仍乞指挥仙吏，关闻地水职司，预班众圣，同迂云驭，曲享微诚。并望先次下临，展布威仪，恭迎
　　帝驾，俾人天庆会，功果圆成。干冒
　　圣威，某下情无任，惶惧之至，谨具申
　　闻。谨状。
　　年　月　日具位姓　某　状。
　　申天医院
　　具法位姓某，
　　今据同日官状，至申牒合属真司外。须至申
　　闻者。
　　右谨具状申
　　上清天医院主宰真君圣前。伏望
　　圣慈，允兹申恳，特赐
　　指挥，差降天医内院执职官众，至期下临，检察本坛，召到亡魂，及六道幽爽。其间或因生前抱疾亡身，非命致死，随魂带疾者，请以
　　五灵真炁，
　　太清神药，各依曹局，普为医疗。使百疾顿愈，十相完全，结节宣通，精神恢复。庶使登坛礼圣，受化更生。干冒
　　圣威。某下情无任，惶惧之至，谨具申
　　闻。谨状。
　　年　月　日具位姓　某　状。
　　申黄箓院
　　黄箓院知院真君，
　　黄箓院真宰圣前。伏望
　　圣慈，允兹申恳，特赐
　　圣旨，下三界考校神司，开度亡过某等，及囚苦罪魂。咸准符赦，并与解冤释罪，遣诣玄坛，获沾
　　睿泽。更乞差降合属官吏，应召下临，翊赞斋修，奉承
　　命令，同施神化，炼育阴尸。其所荐亡魂受度事毕，前诣贵院之日，即望以功赎过，兔校罪籍，随其品格，示以生方。干冒
