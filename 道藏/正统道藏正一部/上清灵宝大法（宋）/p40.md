<!-- { "loadSidebar": true } -->
　　师曰：凡修诵，先如前沐浴更衣，毕凝神思道，入靖室前，先叩齿，念入户咒：
　　四明功曹，龙虎使者，正一生炁，侍靖素女，愿得开明童子，上玄少女，俱入黄房之内，通达所启，皆得上闻。急急如律令。
　　次先入右足，至案前设经，东向上香，叩齿九过，念心香咒：
　　道由心合，信假香传，手执玉炉，心存帝前，真皇下盼，仙佩临轩。令臣关告，俓达重玄。
　　次平坐，先念净口咒
　　丹朱口神，吐秽除氛。舌神正伦，通命养神。罗千齿神，却邪卫真。喉神虎贲，炁神引津。心神丹元，令我通真。思神炼液，正炁常存。
　　次念净身咒
　　灵宝天尊，安慰身形。弟子魂魄，五脏玄冥。青龙白虎，队仗纷纭。朱雀玄武，侍卫身形。
　　又咒
　　吾以日洗身，以月炼形。仙人辅我，玉女卫形。二十八宿，与吾合并。千邪万厌，逐咒而清。
　　次暝目静心，存东方青龙，口吐雨合月华白炁及肾水，如大海中浴身，洗去五脏秽浊。良久，却自南方降真火，同日精赤炁合於心，火烧身并靖室内外，并无一毫烟秽，即觉大风吹尽尘垢，存丹田中有婴儿，自地户步斗登坛，来合我身。默念
　　净天地咒
　　洞中玄虚，晃朗大元。八方威神，使我自然。灵宝符命，普告九天。乾罗答那，洞罡太玄。斩妖缚邪，杀鬼万千。中山神咒，元始玉文。持诵一遍，却鬼延年。按行五岳，八海知闻。魔王束首，侍卫我轩。凶秽消荡，道炁常存。
　　微吸四方真炁，略吹遍身，即想天地清净。再存婴儿变我身，为元命真人，冠裳简履，如元辰本命纳音服色。存想既定，然后凝神就座，次存自身威仪整肃，心礼十方，自东为始，每方心拜一拜，讫东向平坐，默念
　　开经玄蕴咒
　　云篆太虚，浩劫之初。乍遐乍迩，或沈或浮。五方徘徊，一丈之余。天真皇人，按笔乃书，以演洞章，次书灵符。元始下降，真文诞敷。昭昭其有，冥冥其无。沈病能自痊，尘劳溺可浮。幽冥将有赖，由是升仙都。
　　即从头诵经序，至受经者身，存五方五帝玉童玉女，每一方无有二十四人，合一百二十人，下降侍经案侧。次诵至飞升上清。
　　诀曰：闭目静思三十二天，自北维起太黄皇曾天，由东入南，以次周回四方，每方各有八天，在青霄之中，紫云之内。想束方八天在左耳上腱，西方八天在右耳上腱，南方八天在额前面，北方八天在脑后面，每天有各色云炁交沓。各存天宫楼观中有帝君，俨然而坐。东八天青冕谎，青服青裳。自北始向南行。南八天青冕，赤旎，朱服，黄裳。自西始东行。西八天青冕，金旎，白服，白裳，徘撰。自南始西行。北八天青冕，白谎，朱裳，皂服。自西始东行。各各侍卫罗列。次存神自太皇天起，每一天先默叩齿一通，令响应一天，密诵帝讳，运心诚上闻一天，心拜一拜，形不可动，但随其心屈伏如身礼也。周回十方，三十二过毕，即运化上丹田印堂出青色玄无，中丹田心出黄色元炁，下丹田脐下出白色始炁。初出如丝，渐渐浓厚，与外东青炁、南赤炁、西白界、北黑炁，自逐方降，混合玄元始炁，为三色云炁。先次交络一形，次映满室所坐几席，无不周遍，兆身坐百宝光中，云炁洞彻于一身，五脏之中，内外蓊郁，旋绕一室，然后出外围布一方，兆咽液三过，送炁一口，俱入丹宫，化作一条金梁三色，直透泥丸，分布运发，一真上朝，元始上帝端坐于中，一炁化玉晨在左，一炁化老君在右，如此分明。良久，冥合天地。次运左手玉清诀，直至辰文。运肝炁自一云左目，一云左耳。出化青龙侍左，一本云炁上青衣真人驾乘，上朝三天，次运肺中白炁一云鼻，又云右耳。出为白虎卫右，一本云炁上白衣真人驾浮，上朝三天。次运心中赤炁自一云口，又云顶门。出为朱雀导前。一本云炁中有君王相辅之服，端圭朝三天。次运肾中黑炁自一云耳，一云足。出为玄武从后，一本云炁上黑衣真人，上朝三天。次运脾中黄炁出下丹田脐下为狮子立下，丹田上载真人升举，仰头上朝。一云舌根出一十二只，列於左右前。一云胆中碧炁，自右眼出化成。次运渊玄宫白炁脐出以左手剔一十二炁诀回至午上作瑞鹤六六只罗列四向一云自泥丸出九只，在狮子之外。次双手剔巳午未三宫诀，于天廷之上，高奔双目，日月光华，金素之炁，一闪发出六鹤，分布两眉前天廷之上，乘炁而浮。次存六合之府，眉后两小穴。有日月出，日有紫赤九芒，月有黄白十芒，去面九寸，洞焕一室，灿若金碧之色。次存日月光华灌我鼻中，入金华宫，脑后四寸。却自紫微玉枕之宫，光凝景圆，项上发出九色圆象，芒如虹蜺，大如车轮，照彻十方。存想一一分明。讫，次默念密咒。贪罗郁罗。默者，谓语不出口，耳不闻声也。次口动微音出音，无上玄元云云。至关启所言，即具位默奏，尽心中所欲言也。至今日吉庆长斋，随其日言之。如非长斋，即依本日，至清堂修行至经。如行三洞中盟之道，即言修行。如常诵经，则云清堂诵经，至无量度人，或普度幽明，可言无量。或为一事，则言为某事，至臣及甲乙。若自己不宜云及甲乙，但称臣转经受生，或为人看，却称为某人。或为自己及人，乃依本文转经者，周回十过之旨也。至愿所启上彻，俚御元上三十二天元始上帝至尊几前，毕。一云至此或朝三天九天，皆自此上朝。凡引炁三十二过，依前自太黄皇曾天为始，再天想降真炁，如玉霞之辉，下灌兆身，皆以鼻而吸咽之。如东八天炁，存归肝胆筋脉之间，其精化生元英公子，住於肝中。南八天炁，存归心胞神府之间，其精化生司命君，住於心中。西八天炁，存归肺腑脾胃之间，其精化生白元尊神，住於肺中。北八天炁，存归肾脏骨节之间，其精化生桃康君，住於脐下也。引炁周竟十方，想真人在丹田中，微音诵经，初一遍，自言昔於始青天中起，至序末，存思讫。次从元始洞玄诵起，直至经末。每十遍一存思，以十遍为一过，十过为一转也。十过既毕存神纳官如式。
　　师曰：诵经之法，各有所主。有心祝，微祝，密祝。故心祝则心中神存意而祝也，微祝则自己可闻其声也，密祝口言而已，使外人莫晓其声也。又有神诵，心诵，炁诵。所谓上中下三田也。此外有意诵，各随事之轻重，分所诵之内外耳。诵则下声而诵之，咏则朗吟以咏声，十言一咽津，则养炁而润泽内官也。一百言一啄齿，则集真和神，外保不空尸竭神也。如错一字，则上前三十字以诵之。如越一字，更覆五十字以诵之。未过二章，不得起居。十遍一存思，终章可食息也。凡食息移时，当即如前法思之。不可言混淆，俗心驰他境。意不宗为上道高圣必真之法，心不奉为三宝君师父母之文，志不敬为翠玉华珍宝章，形不礼於香火朝修拜跪，口诵心驱，形声志别，徒音声以取德，逞捷利以数敷，差前说字，轻诵神文，何万遍而望驾云耕，虽亿数而反沈邓宪，则空尸诵经也。徒咎道为虚语，岂不知之自致。须在受於师匠，必然诵合天规。若万遍不登太空，我道自招诳兆之尤，终无仙真之位可证也。受诵之子，宜勉志哉。无犯轻诵轻泄之愆，犯之非道不慈。天有明宪，神不敢私。
　　修诵旨诀
　　上品妙经。中指中，上香，心存三拜。道言：掐中指上节，心拜上香。昔於止咸得长生。秉简起。道言：至浮空而至。上香，心拜，一拜十方，一一上香一拜。十方至去地五丈。上香，心拜，三拜。元始至飞升上清。上清诀。道言：止沐浴斋戒。中指中，上香，秉简立。入室至如此分明。心想，拜三＋二天。密咒曰：三拜，上香，密咒。无上玄元。出官入事陈祝。元始上帝至尊几前。三拜，引炁二十二遍，心拜三十二拜。元始洞玄，至周回十方。艮文诀。中有至临轩。上香，三拜。东方无极，至无量度人。震文。南方，离文。西方，兑文。北方，坎文。东北，艮文。东南，巽文。西南，坤文。西北，乾文。上方，中指上节。下方，中指中节。每一方上香，心拜一拜，存本方神王，峨冠朱服，皂环佩玉圭，通情旨，宣白文，焚符一道於香炉中，存神一一稽首。十方至真，至啸歌邕邕。酉文。五老启途。中指中。群仙至倾光回驾。未文监真度生。寅文。诸天至上解臣某祖考。臣为某云云，伏愿云云。至无色之境梵行。东青，西素，南丹，北玄，四维五色杂霞，上下黄玄，名饰护守，其太上羽符千乘万骑，随其方色，口诵期玄，神存玄像，三拜念咒，再拜想朝。东方八天。存帝君服色，心拜上香，念天名。太黄皇曾天帝。默念止八天毕，上香，次九拜。郁缢玉明。九炁青天，自北始南行，念毕，三拜，余八天一同。南方八天存帝君服色，心拜上香，念天名。赤明和阳天帝。默念止八天毕，南方八天咒在前。上香告云云，次九拜。理禁上真。三炁赤天，自东始南行，念毕三拜八天一同。西方八天存帝君服色，心拜上香，念天名。元载孔升天帝。默念止八天毕，西方八天咒在前，上香告白云云。次九拜存想。开真定光。七炁素天，自南始北行，念毕三拜，八天一同。北方八天存帝君服色，心拜上香，念天名。皓庭霄度天帝。默念止八天毕，北方八天咒在前，上香告白云云，次九拜存想，惠觉昏。五炁玄天，自西始东行，念毕三拜，八天一同。三十二天，至欣庆受度。辰文。历关至请灭某三恶。臣为追修其事。至东斗主算。卯文。西斗记名。酉文。北斗落死。子文。南斗上生。午文。中斗大魁。中指中。青帝护魂。卯文。白帝侍魄。酉文。赤帝养炁。午文。黑帝通血。子文。黄帝中主。中指中。青天魔王。卯文。赤天。午文。白天。酉文。黑天。子文。黄天。中指中。五帝大魔。中指中，存魔王冠冕裳服，如五帝之形。至严摄北酆。子文。神公受命。紫微印。普扫不祥。八威吐毒。酉文。猛马四张。午文。天丁前驱。中指中。大帅仗旛。辰文覆手。掷火万里。寅文。流铃八冲。申文。至金钺前戮。午文。巨天后刑。子文。至溟涬大梵辰文。至元始安镇。双手午文。至三十五分。总炁上玄。至辞参高真。焚魔王符，存三界魔王，如五帝冠服。第一欲界。二指上节。第二色界。中指上节。第三无色界。四指上节。
　　凡诵经十过毕，叩齿三十六通，咽液三十六过，心拜十方，而起南面，下座。次东向立，心礼三拜，暝目，密祝曰：
　　臣某谨诵，金书玉经。十转既竟，乞发龙轿。天神下降，役使六丁。九祖飞升，我腾上清。
　　次闭目，叩齿九通，咽液十过，再北向，心礼三拜，密咒曰：
