<!-- { "loadSidebar": true } -->
　　愈灾之法，依九宫所管，八节方位行用。且以冬至日为始，先面束，诵经十过，以消冬至后到立春节，计四十五日内九土之灾。却自坎一宫为始，面北诵转，到离九官，成九过。又面东一转，成十转也，以消北方坎宫之灾。是一节诵二十过经也。又如立春节，先面东，诵经十过，以消立春后到春分，四十五日九土之灾。却自艮八宫为始，面东北，诵转到兑七宫，成九过。又面东，一转成十转，以消艮宫东北方之灾。余皆仿此，并依九宫式次第为之。凡诵经毕，并视侍经玉女玉童，典行其意，每思一土如元始十遍二回说经之详，自始青至皆得度世，一念一存思矣。
　　八节九宫图
　　立坛解禳式
　　师曰：凡九土灾祥，每岁十月下元，普校大会之日，上帝已预定矣。至十一月冬立，一阳气应，灾祥随炁升潜，积累同乎数者。未即然，至正月元日后，灾祥发矣，亦奏同乎数者。不遭数者，即候出乎数者已尽灾祥始兴。而下世几俗昏昧，莫知逃。既司洞玄仙戒，不待临事而消。预於下元之后，行功救世，佐国安民。择同学至人九人。於净所建三天总炁坛，三级。上层法天，中层像人，下层体地。依制度筑立。上层圆，面径九尺，高三尺。中层作八角，面纵横相去，限一丈二尺四寸，高二尺四寸。下层方，面阔一丈五尺五寸，高三尺六寸为则。
　　又一法，上层圆，面相去五尺，高九寸。中层八角，纵横长七尺二寸。下层方，九尺，高一尺也。
　　上层用金作日像，圆形，九分。玉作月像，圆形，十分。以五石英作五星，形如弹九大。却埋日像於卯位，埋月像於酉位，皆傍坛沿极处。五星却按束南西北中，埋於上层日月之裹，相去三寸，各深一寸地。次於坛心上立冲天柱，高三尺二寸。每八寸穿一天盘，作三重。第四下一重安斗呈，如曲尺灯架。上层以青色彩泥，如淡碧色。以丹砂周回书二十八宿罡之形。中层坛以黄色彩泥，周回书灵宝五功符，只书四维四道。次书大梵隐语光明玉字，按四方均布之。又书三十二天帝讳於下，却用宝鼎九只，或用瓮石器亦得，分安八方，中官者寄安坤官上。取深渊长流之泉，贮於九鼎中。未纳水时，法师九人，各面九方，执笔，存想万里人物，山川城郭，取炁入笔，按九方数取炁存思。且如离宫，当取九口炁之类是也。取炁吹笔了，便於鼎中，黑书九野之名，将九方水煎沸，纳於器中，使平满，以盖覆之。安灯於侧，及置香炉於前。鼎之后立牌，写九炁丈人之位。下层亦以白色新泥填筑，四围开八门，及天门地户。坛画八卦，画四海五岳，以中岳俯坤方，及画九州分野，依式铺置。讫并依三层三轮，排列圣位，悉令合仪。毕至期行事，於子午时入坛，八方敷几案姻褥，以八人同志，各典一方，高功却别立高座，在地户上，、面天门而统摄九宫之职。如此定了，方可六时行香。每人各诵大经灵书，各一遍，同声讽诵一遍，共周十过。仍各存心映内经法，以意施为，至一昼夜六时毕。於亥时入坛，开器视之，方见九土灾祥，再依前行持。又至亥时视之，若器中水并所书字如常，即罢坛设醮谢恩，除灾度厄析禳外，并用此行持。此乃大赤金科，勿以私意妄行更易，恐所行不应，劳而无功矣。
　　九宫牌
　　东方九炁总炁丈人。南方三炁总炁丈人。西方七炁总炁丈人。北方五炁总炁丈人。东北方四炁总炁丈人。东南方六炁总炁丈人。西南方二炁总炁丈人。西北方一炁总炁丈人。中央一十二炁总炁丈人。
　　八门二户
　　乾方，太昊祖天门。坎方，太渊绝水门。艮方，太安玄石门。震方，太原神雷门。巽方，太虚灵风门。离方，太明纯火门。坤方，太释九地门。兑方，太素衍泽门。坤方，天门。巽方，地户。
　　上轮一十三位
　　三境位，三。左右玄真人，二。太一真人，妙行真人，青罗真人，灵宝真人，四相，四。
　　中轮二十一位
　　昊天，天皇，北极，东华木公，西元金木，三官，三。四圣，四。五帝，五。四帅。四。
　　下轮一十四位
　　圣祖，太一救苦天尊，十方灵宝天尊，消灾解厄天尊，九宫解厄天尊，普慈护国天尊，长生保命天尊，大慧真人，救苦真人，真定光真人，郁罗翘真人，光妙音真人，太极真人，三天法师。
　　曲尺斗灯九位
　　北斗七元，七。左辅，右弼。
　　第一层天轮三十五位
　　十神太一，十。十一曜，十一。度人不死君，南极注生大帝，南极长生大君，度世司马大神，好生韩君丈人，太皇万福真君，扶衰度厄真君，回骸起死真君，南斗六司。
　　第二层人轮三十七位
　　法中仙曹，执职灵官，功曹，金童，玉女等众，一位在中央，九州社令，列在外六丁玉女，列左六甲神将，列右五方，五行，五岳佐命。
　　第三层地轮六十三位
　　八卦大神，四海龙君，四读源王，太岁神君，立太岁方。十干大神，十二支大神，风伯，雨师，雷公，电母，霜雪上吏，四直使者，雹霰上吏，蕾买雾上吏，九垒土皇，当处城隍，监醮灵官，直坛土地，十洲三岛大小洞天靖庐福地主者。此一位立中央。
　　三天总炁坛
　　禳度水旱灾厄法
　　师曰：凡天炁下降，地气不升，则炎火亢极，勃闭阳旱魃为殃也。地炁上升，则溢水阴霪，水潦为害。阴德则不俟来言，阳功则有所恳治，建癸坛则请泽，立丙谭则止霪，告旸谷而奏火帝，责职龙而祷三官，分限极则朝玉阙，降符简则檄雷霆，丁甲施功，太乙助力，斗华摧妖，治发败正，四女分隶，和合敛翳，功成百兆受泽，德先万物滋茂，言功谢过，司位迁秩，各列天仙之籍，德迈神公之比。苟且无功，罚寿降职。兆宜遵守，毋或怠焉。
　　诀曰：凡雨也，天气下降，地气上升，阴阳和合，则降雨。凡旱也，天气下降，阳气独运，地气不升，阴阳不和，则炎烈亢阳，火旱作灾。又一隅主者酷怒暴虐，怨恨败正，多致此灾。若地炁上腾，阴气干阳，天气不降，则阴霪淋溢，水滂为害。又掌民之首，阴谋港毒，刑德不明，暗害忠良，招此祸也。兆既司真阶，当自行阴功，为兆庶密作析禳，或遇投词，乞於救治，乃曰阳德也。凡请雨，当建癸字之坛。析睛，则立丙丁之坛也。大功三日，中功七日，下功九日；应效乃分限。初则建坛，斋戒，持说真经洞渊龙文，关告社令行雨职龙、旸谷神王、水官司命。次则奏扶朵大帝，申天曹，然后神朝金阙，上章请命，委太乙元君，六丁六甲，三昧火匣，收束水妖，韩司雷霆，去除败害。丹羽之扇开晴，黑符之简致雨。召龙行雷，持咒布泽，湖海神女，开翳分光，太和海妃，和会上下，迅雷先风号令，而必晴必雨。未雨初雷燠闷，而未和尚霂。功成非己德，精诚契天地，上玄不曲物，须以德合符。
　　又曰：杂类冗薄，寒暑失节，乾坤包承，虫蝗滋生，啖食百谷，疫疠交功，伤杀黎庶，夏霜冬雷，秋气花荣，春令不孚，虹蜺彻天，大雹苦雨，烈风迅雷，损害群物，水出蛟蜃，陆走虎兕，长虺队鼠，怪魔厌蛊，析火府以拯令，请五帝以育物。西秋治虫毒收蝗束蛇虎。翌天除疠保命，天官治疫救苦。玉文镇长蛟，金书解厌蛊。非上品虽以助神功，假中篇以赞威力。应感飞升，而获恩德，福及玄祖。又曰：元始祖道，分降化类，以三素之炁，化高真五行正炁，化百神刚烈之炁，化六丁柔和之炁，化六甲冲和之炁。生民庶至阴之炁，为鬼精杂类之炁，为禽畜微冗之炁，生昆虫之类是也。其四时之度，五帝育物，谓如春时，则青帝行於和气。至四月，乃赤帝接令，变和为温。若青帝不收春令，则薄寒气软，五谷百果不实，雾气作疫。或赤帝侵令，则迅雷烈风，水妖作灾，损於万物，民病热疠瘫疥痢毒是也。 夏时主赤帝行於火，令成熟万物。至七月白帝接令，化温为冻。若赤帝不收夏令，则亢阳水涸，虹蜺雹雷，苦雨烈风，损害草木，毒虺恶虫，出於山野。若白帝侵令，则夏有霜霰，草木黄死，百谷不实，民病咳嗽是也。秋时主白帝行令於煞，结实万物。至十月黑帝接令，变凉为寒。若白帝不收秋令，则秋气花荣，虎豹作灾，鼠食五谷，民病疮疼。或黑帝侵令，则山河溢水，海坼地震，百谷不成，飞走自死，地毛荒馁，馑疾交作是也。冬时主黑帝行於寒令，至正月青帝接令，变寒为和。若黑帝不收冬令，青帝不接令，则雨蠢析木，老幼卒亡，民病大疫於春，或青帝侵令，则百花旱荣，有秀不实，水出蛟蜃，民病暴死是也。又四时四气，土德助之。若失於节度，则阴阳不调，百灾万害，随兹而生。皆隶南昌上官韩司火府，韩君丈人主之，号可韩。统於五帝育物，极令正天宿度，调泰漩玑，齐常七政。凡有此灾，须请命丈人，告盟五帝，下有蝗虫虎兕，并西岳君主之。疫疠属束极青玄府、太清玉司院、长生保命府、太一元生府，翌天四司院主之。玉文金符出玉司部中，乃玉帝之司主之主纬中仍皆须中篇万过上品度人十回。可以愈凶灾於四表，除妖孽於八方也。积此玄功，非福一身，庆及九祖。又曰：三清长吏，太一之神，统兵郡邦，专主兵贼水火。又天一之神有九炁奇将，分司九野，名曰贵只，亦主兵戈旱滞，雷风阴疫，所至之分，乱臣贼子，兵革生焉。东华有圣，元始化身，可以主之。三十二天玉字真文，可以镇之。十德可以禳之，九礼可以谢之，能致太平。
　　又曰：太一兵运，九神推移，即生兵革，百官兆庶，奔溃走避，镇山遍野，强弱相凌，血流郊邑，尸骸暴露，男号女悲，此灾何解。当启元始化身束极太乙救苦天尊，敷三十二天玉字真文，於高山岩谷大川之中，仍备九礼禳解。次行拾德，省悔自新，则兵戈偃息，立见太平，永保无倾矣。
　　九礼
　　甲马弓矢，白马，辞牛刺血，墦柴，清泉新果，异花名香，五谷，五金，五帛。锦绣也。
　　十德
　　宥其死刑，宥其孤孽，戒其身心，节礼自尊，去华臧食，一新百政，损事外之官，屏女色家庭，功及不显，必代害明。
　　禳旱祷雨立坛式
