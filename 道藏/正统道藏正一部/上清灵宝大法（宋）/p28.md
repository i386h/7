<!-- { "loadSidebar": true } -->
　　右咒六遍，每遍取炁吹印上，二日不得食五辛菜果油，至二日足。第三日丙日，面丙方，步火铃呈，面日叩齿九通，存日光覆印穿齿，同旋九重。
　　咒曰
　　吁员童子，召光郁仪。赤帝洞浮，南阎吐辉。玉眸识识，万恶说说。臣奉师命，不敢稽违。光炁九缠，丁甲随持。元皇口敕，阴炁消糜。
　　咒八十一遍，取炁八十一次，喷印上。至辰日戌时，步火铃罡，面斗叩齿七通，仰面祝。
　　咒曰
　　陀罗育邈，清光斗晨。太一灵童，魁罡元君。元皇妙炁，育印通真。至灵至圣，违邪必应。火铃金光，叱馘妖氛。魁辉罡炁，摧灭万凶。一印福生，元亨利贞。
　　右咒四十九遍，取无四十九次，吹印上，如是毕祭了，安之。
　　用印式
　　大凡封山召神，檄龙馘妖，镇水渡波，愈瘟消患，并左右手掐火铃印，步火铃罡，面南，存心火和丝，入印齿交穿，缠绕九重，如赤光罗映。毕即叩齿九通，祝曰：
　　臣某上启南上一炁宗神长生大君韩君司马大神。伏望特赐正炁，入臣印中。随炁召降，金真玉光，八景大神，火铃大将，开明灵童，三炁上吏，文秀舒光，随印节度。焕赫天威，焚荡妖凶。掷火前伐，流铃从奔。风狂火伐，所印利贞。玉帝上命，神公奉行。急急如火铃律令。
　　祝毕，口引上官正炁，布印上，次印之。或印砂石，沈埋水中地中。或印尺素上，吞佩之。或印封泥上，或印痛处，皆不过三作必愈。须忌秽炁干印，干之则印破不神矣。
　　流金火铃神印
　　火铃罡
　　右用火铃诀，掐左手中指，至离文，至甲下挑入印中。
　　火铃印治病法
　　诀曰：法凡有寒炁痛炁等疾，左手招离文亦曰日君诀，凡本多以辰为日诀，不知辰为天罡也。天黄炁阳精育魂洞阳缘明三炁，故诀离为日君诀也。右手执印，当令动止详缓，毋使神炁轻浮，范象师巫，取笑世俗矣。当行持去兆两步，以印文向之。即其位白一炁宗神长生大君，小兆某疾上请真炁，谨召流铃飞晃赤界帝君，佐吏文秀舒，光曜明灭魔印摄。次引日芒泱身心，混合为一，复从鼻出穿印，弥罗兆身，缠络三匝，乃止。
　　上清重明九斗阳芒火铃真符又曰大止炼身符。
　　炎神炎神　 火铃火铃　 上通紫极　 下彻黄冥　 却妖炼魂　 赤帝之灵　 火精二神化形流火　 三台流光　 炼胎易质　 魂炼魄康　 万邪殂灭　 成唤飞扬　 上元赐福天官，中元赦罪地官，下元解厄水官，天蓬大元帅，天猷大元帅，朔圣大元帅，佑圣大元帅，子丑寅卯，辰巳午未，申酉戌亥。　 精神一得　 洞人火乡　 混合九炁总炁虚皇　 昊天有敕　 流金震芒　 元天焕落　 贞利无疆　 急急急
　　炼魄　 禳驱用
　　书炼字咒
　　南方之君，赤炁之精。荧惑使者，丙丁将军。朱雀炎神，赫赫阳晶。五行造化，万物发生。天帝有敕，符到奉行。人神受炼，永保长生。急急如律令。
　　书斩字咒
　　结空成梵，真炁自生。赤书玉字，八威龙文。治病斩邪，万生安宁。保制劫运，使天长存。急急如律令。
　　右符绕制百杀，炼阴正阳，朱书，上清诀，上宫正炁，南向，凝神染丹笔，引太阳九芒，下绕纸笔，书之，吞佩贴镇，皆可施用。
　　总敕咒
　　祖道玄真，垣赫正成。郁仪皎质，荧惑澡形。赤明和阳，理禁威灵。耀明宗飘，帝重光明。戊己之英，中央镇星。扫荡邪炁，破灭妖精。海逢之沸，木逢之烬，火逢之灭，金逢之焰。长离之主，统摄飞行。迷离奴那，唵唵吽吽。唵唵吽吽，唵唵吽吽。总括张罗，东海青童。迷泥奴那，唵唵吽吽。唵唵吽吽，唵唵吽吽。急急如律令。
　　右咒讫，存太阳光芒烜赫，中外有请炁行持，具见《玉音摄炁灵书》 。
　　上部三境真符
　　玉清圣境上天天帝上清真境九天总管太清仙境捉鬼将直　 玉皇上帝缚鬼将直五方五帝速降真炁五方真君炁随符行　 笔行鬼神　行笔住鬼神住着笔既住晷刻不移　　　敕咒
　　谨请太上玄皇妙道真君，九天丈人，仙官仆射，五岳尊神，速降真炁，入臣符中，随符所敕，鬼死人安。急急如律令。
　　右符朱书黄上，三清诀，天门炁，吹祝了，取五方炁吹，烧灰，香水吞下，治疾立安，一百刻三服见效。
　　中部辅翊真符
　　紫微大帝敕煞鬼　 天蓬元帅敕煞天猷元帅敕煞　 翊圣保德真君煞佑圣灵应真君煞　 天关大神煞地轴大神煞
　　敕咒
　　谨请九天云路上清追捉大元帅江巨源、翟世宁、赵子玉、徐来中，一依符命，随符前去，收捉鬼邪，治病安宁。急急如上清元降律令。
　　右法紫微印，黑书黄上，北炁，用一道烧人门，用七道烧灰，以桃心汁调服，有返魂之功也。
　　下部五功曹真符
　　青帝护魂东斗注算青天魔王巴元丑伯　 赤帝养炁赤天魔王南斗上生负天担石　 白帝侍魄西斗记名白天魔王反山六目　 黑通血北斗落死黑帝天魔王监丑朗馥　 黄帝中主万神无众灵黄天魔越中斗大魁总监王横天担力　 三官北酆至列言上清止　 无英公子至辞参高真止　 三十二天至列言上清止
　　敕咒
　　谨请五斗真君，五方五帝直符，三十二天上吏，禀奉上帝敕命，风火不停。回尸注生，反死还婴。魂魄和柔，万神安宁。急急如律令。
　　右符先念玄蕴咒，次招玉清诀，朱书，天门炁，祝了，东南炁吹冷水，吞之无不禳治。
　　上清灵宝大法卷之十二竟
　　上清灵宝大法卷之十三
　　洞微高士开光救苦真人宁全真授上清三洞弟子灵宝领教嗣师王契真纂
　　制魔伏神门
　　师曰：夫灵宝大法，乃天地之根宗，元始之妙炁，凤篆龙章结为真文，灵音梵唱而为咒。元始上帝现无相之理，传要机於道君，济救群迷，敷扬至道，非世上常辞，皆诸天之隐讳。上士行之，可以飞蹑玉京。中士行之，可以迁居仙室。下士行之，可以住世延年。盖下世愚俗福浅之徒，岂能窥奥。且宗祖传文，皆神仙修炼大丹之士，积功累行之者，遇其要妙，遭际真师，印诀符图，无不具迷，皆梦境得其荃蹄，或神人传其要旨。即使心开神悟，智慧日新，观其妙音，通幽达理，呼神召将，皆驻目前。三界敬从，谗天钦仰，所谓道而化生，德而度死者矣。后之学者，多不遇其师，或传之於片纸文字，或得之於咏诵经诀思存，求值要文，便言毕竟，矜夸己是，执着迷津。盖绿行浅德微，福凉缘薄。或得之文辞华丽，或传之於符篆篇图，咒诀不全，符形靡辫，行持差误，呼想不真，以致将史天真不能辅佐，皆去真就伪，众魔有试，其怨道者多矣。殊不知灵宝秘文，法法有伦序。符有诀窍，咒有秘章，有制魔伏邪之秘文，有出死入生之心印，佩符肘印，谒简券符，诰帖环图，降魔誓戒，得之者超登上道，飞谒玄元，度亡魂於时刻之中，济枯骨於吹嘘之内，城隍社令悉归掌握之中，风雨雷霆尽属指挥之部。行道之士，先明於制御之法。其魔有十，故具如篇。学者深而造之，勿为魔之所试，斯道方能成也。得者秘之。
　　辩制十魔
　　一曰天魔，二曰地魔，三曰人魔，四曰鬼魔，五曰神魔，六曰阳魔，七曰阴魔，八曰病魔，九曰妖魔，十曰境魔。
　　天魔者，山、林修练之士，一念纤尘，而被魔败，不能成真。何者，正练大丹，行持入靖，或目见显现，形影幢盖幡花，异香祥云，耳闻仙乐，此乃天魔之所试也。当焚香，佩三皇内文，及五帝消魔玉符，置於案前，左手招中指中，右手执五帝大魔印，变神为元始，以印照之，其魔自退。
　　地魔者，凡行持之士，变神步罡，书符咒水，起念不正，皆地魔之所试。何者，正欲思存而心生拟议，步罡掐诀，书符诵咒，或乱其心，或照形而不辫其姓名，或附身而不通其言语，抵抗道法，毁辱灵文，皆非邪鬼之所依，即是地魔之所试。当以神霄玉清真王五方卫灵阮，并焚之。
　　人魔者，行持之士皆有之。或居山入室，书符诵咒，掐诀行持。方欲行用，一念有异，或被言语秽喧，鸡犬妇女师僧尼俗冲突，以致惑乱法身，思存不正，符水不应，此皆人魔之所试。当以混合百神印，安於坛中，急书束缚魔灵四字，以印印之，焚於香中，左右子亥文，持念魔王三品之呼去音，其魔自退矣。
　　鬼魔者，行持之士出入郊野之中，建坛於伏尸之地，一念稍误，即夜多梦寐，屋宇虚鸣，禽畜现形，虫蛇显怪，惑乱正法，恣坏灵坛，皆鬼魔之所试也。当以冷明法主印安坛上，以元始安镇四字，以印印之，贴於坛所。次诵冷明灵书二篇，其魔自退。
　　神魔者，行持之士因驱邪破庙，一念恣狂，多为神魔之所试。或现形抛石，叹位多端，盗法坛供具，窃丹药秘文，惑恼法身，无有休息，皆神魔所试也。当以严摄北邓二印，佩於肘上，召玄范众真以摄之。仍书神公受命普扫不祥八字，贴於坛之四面。次以三十二天隐讳章，焚室前而遣之，其魔自退。
　　阳魔者，行持之士正欲内行，以济生死，则一念不真，情欲四起，爱着存怀，是非错乱，此阳魔之所试也。当正心默念降魔灭恶天奠九声，叩齿三通，书八景冥合炁入玄玄八字，焚服，佩五方制魔玉文，诵五方制魔咒，行旋斗历箕呈诀，其魔自退。在净明法中。
　　阴魔者，居山之士修习秘文，存思之际，一念或差，即闻四野悲歌玲风乱作，心生倒见。及出道路，逢僧尼厌秽，乱我神光，皆阴魔之所试也。当叩齿七通，掐午文，存玄元炁灌注身中，服五老启淦群仙翼辕八字，以五帝大魔印印之，及佩童初五府玉册，诵灵书下篇，及焚龙章凤炁之文，其魔自退。
　　病魔者，行持之士一念乖殊，四大失理，饮食差殊，寒暑失调，多生疾息，损害行持，此病魔之所试也。当以消魔五符，置於室中，用五帝大魔印，诵冷明灵书二篇，服八景冥合炁入玄玄八字，并冷明延生一符，佩元洞玉历章，叩齿集神，首罪焚香，宣云签宝茨科品，召集阴阳二神以和合，其魔自退。
　　妖魔者，山林多有之。凡入靖修炼，一念不真，多招狐狸山精，石怪妖魅，恐人成道，化作妖艳，以求宿食。或歌艳丽诗词，以现形行。大法之士多忌之，持志金石，诵魔王三章，轮描十方飞天神王诀，以天宝君印照之，焚五帝大魔符於室前，次焚香升座，宣灵宝三洞法语，其魔自退，永不至矣。其或更施斛与之，尤妙。
