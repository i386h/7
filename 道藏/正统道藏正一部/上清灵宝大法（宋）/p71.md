<!-- { "loadSidebar": true } -->
　　元始开化，天尊齐耕。青玄正机，冤仇和释。急急如元始符命。时刻和冤。
　　解冤释结符
　　幽精台光爽灵 玉皇上帝唵吽吽众魂稽首鬼魂归正敢有拒逆化作微尘 天宝君灵宝君神宝君
　　太一中宫 十方救苦天尊 玉清上帝敕上清大帝敕太清大帝敕 普降真灵照耀亡魂救拔苦识荡涤冤愆
　　永不执对各各自然承禀符命随果受生 设有违逆万劫不原永离寒庭急急奉行
　　咒曰
　　神符告下，解冤释结。永脱仇雠，执对分别。衅缘俱尽，不生恶业。出离寒庭，罪根消灭。急急如律令。
　　解冤结真符
　　三清上帝 三天法主 太上解冤真人 慈风扫荡万业消除 宿冤枉咎 应念消释
　　咒曰
　　汝等诸罪魂，宿业探厚故。常怀忿怒心，念念无休息。我今稽首无上尊，愿汝冤仇俱解释。急急如律令。
　　右符斗诀，焚时存太一在顶上，放五色光明，洞照道场，乃是解释也。
　　灵宝解冤释结升度真符
　　右法用中篇祝之，掐三指根，以三指倒手中心，黄纸朱书。
　　解冤符告文
　　太上解冤结真符。
　　符。
　　右奉太上敕命告下，十方三界，天牢地狱主者，冥曹岱岳酆都，城隍社令，无极神乡。拔度亡过某，及九州孤爽，速为解散冤雠，和释债主，各生善念，脱离幽关，衅缘俱尽，执对分别，善念长存，不生恶业。万神禀命，毋容减裂。善导前来，听兹戒说。逍遥自然，获升帝阙，一如告命。
　　太岁　年　月　日　时告下。
　　具法位　臣姓某　承诰奉行。
　　东极青玄上帝。
　　灵宝净明解十伤符
　　解杀伤符
　　解自缢符
　　解溺水符
　　解中药符
　　解死胎符
　　解伏连符
　　解冢讼符
　　解狱死符
　　解邪妖拘执符
　　解冤债符
　　十伤符总告文
　　太上解杀伤符。
　　符。余符并依次列于此。
　　右符告下，酆都六洞内外夫宫，三十六狱，阿鼻地狱，十二河源，泉曲水狱，大铁围山，无间地狱，长夜考校冥关等处，万神敬听。符命真文，普度幽爽滞魄沈魂，疾除罪簿，落灭恶根，冤仇和释，债讼消平，不得拘留，逼合鬼群。承兹诰命，上登朱陵，一如告命。
　　太岁　年　月　日　时告下。
　　具法位　　臣姓某　承诰奉行。
　　右十伤符，出净明法中，自有二章梵音书符篆，兹不再述。黄纸朱书，告文墨书，先焚香启奏太一慈尊，玉帝诀，五方炁。
　　总敕咒
　　符命追摄，神虎奉行。冤仇执对，和释来临。明承天帝，不敢留停。长夜开泰，悉睹光明。符命到处，急急现形。急急如元始上帝命。
　　血湖赦符章
　　师曰：按灵宝玉箓，谓大小铁围山，赦亦能到。惟峡石之狱，其形皆黑，旁有火焰，下有血湖，在大铁围山之南处东南一大石间，上大下尖，中开一缝，罪人出入，自有百药毒汁灌其身心，总名血湖狱。专囚产死妇人，亿劫不睹光明。狱中有百万鬼卒，昼夜考掠罪人，曰翻体大神，掷尸大神，食心啖脑鬼王等。其中秽污苦楚，实可哀悯。若有似此之魂，宜以别法追度。乃太上垂教专救产亡之苦者，与他法不同。惟在遵行，其功莫测。
　　元皇敕赦泰玄都省。恭奉敕命，谨据入意。仰血湖神仪，速出幽关，须至专行赦文者。右奉上帝救，血湖女众，自昔劫以来，至于今日。或为子刑之害，乃生前不孝父母之因。子母俱亡，实系仇雠执对，递相缠结，无由解释。恭惟元皇慈悲，特为原赦。即使亡过某人，及血湖鬼众。巍巍焕层虚，梵罗屯碧霄。元始九龙驾，皇人按青辖。灵光集万真，珠景开阳寥。出示《灵宝篇》，福德由是招。洞玄隐高严，玉音泛云傲。无量匪德思，道海生波涛。法义同涓流，释放血湖牢。保守三田固，炼质自飘飖，咀嚼玉灵芝，逍遥玉京。游血湖大神，照赦奉行。
　　太岁　年　月　日　时告下。
　　具法位　　臣姓某　承诰奉行。
　　天枢使相，
　　天机内相，
　　泰玄上相，
　　天枢上相。
　　灵宝三炁流光救苦真符。
　　元始上帝 虚皇天尊 无极大道 太上老君 玄元始炁 九天真文
　　郁仪孕珠 结璘含辉 三光朗耀 七元流珠 恩覃泉曲 泽及血湖 胞源散结
　　秽累荡除 慧光接引上升天衢
　　祝咒
　　灵宝玉箓，救度真符。流光普照，荡涤秽躯。天符告下，径上南都。急急如元皇律令敕。
　　太一救苦天尊敕。三十二天帝君救。十方无极神王敕。阴阳正炁，三炁流辉。下映幽关，血湖北狱。睹见光明，真符在手，来救血湖，已往冤债，一炼消除。急急如元皇律令。
　　右符，后妃用玉简黄袋，命妇用梓木简，庶人妇用杠简青袋，制度如救苦符式。
　　告文
　　灵宝符命流光救苦真符。
　　符。
　　右符告下，十方世界，九幽地狱，大小铁围！有间无间地狱，溟冷血湖，北阴之府。符光所烛，摧破幽阴，火山息焰，寒池摧冰，刀作宝树，剑化骞林。乘此灵宝符命，拔度亡过某人，及狱内罪魂等众，出离北府，径上南宫，时刻升迁，一如告命。
　　太岁　月　日　时告下。
　　具法位　　臣姓某　承诰奉行
　　灵宝三炁流光救苦真符告下九幽无间血湖峡石地狱主者  具位姓某谨封
　　追产死亡魂符
　　右符黏牒前，须先差将追摄。
　　血湖灯檄符先存身为太乙，取炁吹笔。
　　咒曰子文，北炁
　　昊天无上天，今已降法筵。邓都内血湖，海岳破并无。速化血为水，清水化清尘。随烟普度岸，疾速付帝宣。急急如九天律令救。
　　真炁破九幽，当破血湖狱。今得真帝旨，承诰祝此符。先荡斥邪秽，后入破血湖。既已破湖入，真炁徧湖周。不问何鬼众，不得并留停。咸承帝命，须免血湖。急急如九天律令。
　　玉清降宝箓，升度产亡魂。拔出长夜府，超上化生门。解除累劫罪，削去积愆身。乘符往朱府，受炼变成人。急急如律令。
　　元皇荡净血尸符
　　太上真人上升南宫 三宫升化保合自然 日宫帝君月宫皇君列照下土除荡血湖
　　元炁下降灌溉群生 对司侍晨罪灭三涂 洪流荡秽叨濯溟涬 三界所举骨像合仙
　　元阳玉历积善建功 善功彻天幽夜开光 阴阳交炁斩断死户急急如元皇上帝敕
　　天河神水，洗涤凡躯。普涤腥秽，宿罪荡除。玉录符命，径上南宫。急急如元皇上帝敕。
　　天帝有敕，曲赦幽魂。荡除血秽，俱合至真。流光洞照，体合万神。急急如律令。
　　魄炼魂更，生身俱完。复回人世，面礼慈尊。急急如律令。
　　右符黄纸朱书，先存身为太一，顶出青炁，灌其罪魂。
　　荡涤血湖告文
　　右符告下无间峡石血湖地狱主者，翻体大神，掷尸神王，食心啖脑鬼王，拔度亡过某人，及血湖罪爽，速离秽恶，睹见光明，赦除罪业，澡炼身形，上升南宫，受炼更生，一如告命。
　　灵宝玉光荡涤血湖符
　　玉帝告律脱释冥关 赤帝佐助升真紫府俱来合形 上帝救命普度幽途 救苦真人拯济元君
　　神真俱集三台下临 九阳俱照广布南宫 天真捧命排列在庭 元始敕命玉皇降宫
　　乾坤覆育速离幽狱 众真拱布免滞幽途 玉音振响万劫永离 鬼魂灭爽神爽自然急急如元皇上帝敕
　　玉皇救命，普济幽涂。灵宝内篆，度脱血湖。神清保护，径上南都。急急如元皇上帝救。
　　大慈二真人，能救产死苦。放光照世界，地狱悉停住。刀山向巍巍，镬汤飞炎炎。志心念真人，罪魂宿冤解。书夜心不离。脱解全尔身。归心发回向，同上七宝林。急急如律令。
　　右符碧纸朱书，於符边写技度某人神魂。若普度，亦可拔无间大地狱血湖狱罪魂。
　　告文
　　右符告下，酆都血湖主者，伏波大神，血湖考官缘吏，执罚神兵，巨天力士甲卒，各狱神王，血狱大魔，行秽童子，血狱鬼官。乘此符命，屏斥秽氛，肃清血狱，冤仇和释，债讼消平，拔度某人等，及狱内罪魂，永离长夜，睹见光明，万罪荡除，上生天堂，一如告命。
　　太岁　年　月　日　时告下。
　　具法位　　臣姓某　承诰奉行。
　　净血尸清神符
　　玉虚之炁道运御世 百神侍侧五帝列朝 下官所摄卅善恶分判 修斋千日德重山海
　　寂然无色郁郁玉葩 开度幽魂敕天符命 吾奉元老神超上宫 感应常通玄音彻霄 净明三界逍遥玉京
　　郝五四四神清炁化，炼质形躯。内符所授，保举帝书。经络存布，径升南都。急急如元皇上帝救。
　　东井天河水，日月结精英。五方洞五炁，石景玉池倾。真灵郁结合，齐登上清灵，五浊今已清，奔飞流火庭。一如元皇上帝敕。
　　右符青纸朱书，用时念通灵净魄咒。
　　五行之炁普周流，三光之炁变飞浮。灵浆下灌涤血秽，玉液荡神出九幽。魂澄魄正皈上天，会合万神玉京游。
　　涤血秽通神净炁咒
　　混沌开化，三景齐临。仙人化育，炼炁蜕形。元始有命，荡涤秽炁。神全受炼，五帝鉴映。元精流景，六腑速明。急急如青玄上帝律令。
　　右用前符，於沐浴时别立一水盆，念前咒，焚於水中。
　　上清灵宝大法卷之四十三竟
　　上清灵宝大法卷之四十四
　　洞微高士开光救苦真人宁全真授上清三洞弟子灵宝领教嗣师王契真纂
　　斋法符篆门
　　赦拔亡魂章
　　师曰：凡欢修建大斋，普度幽冥，须奏告上玄，先行赦拔之法。惟在上章拜表，悻赦颁符，然后方可开坛行事。盖法中有赦有箓，有简有诰，有符有券，皆依次而告行。是故於预告之时，则上教苦表，颁九龙符、青宫诰。以次上素车白马章，则颁普告三界语。上破酆都开业道章，则颁酆都拔赎语、元始符命错、太上敕赦救苦符、破地狱符、拔幽魂符、三官简、九幽玉白二简等。齐事扣期，则上开通道路章，颁玉皇诰，敕制地只语。建斋之后，上沐浴炼度章，颁金液炼形诰，雷文诰，生天箓，长生符等。以次上升度亡魂章，颁历关诸天语。凡诸符诰，皆可依类告行，不可混维，先后宜以意消详。况符契乃上天之真命，幽真得之，莫不遵承。今按斋法，条具如左。
　　太上救赦生天宝箓
