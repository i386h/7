<!-- { "loadSidebar": true } -->
　　师曰：凡立玄坛，况尘寰秽浊，非得神化之道，难格帝真。故先假符文摄化，然后卷帘奏谒，开坛行事。
　　元始上帝变化金阙玉房符玉清诀，东炁。
　　会和天地 合明日月 祥云密覆瑞炁氤氲 三华离便 豁门五明 琼房有妙韵玉轩谣梵音 霐持无镜森罗净霐 金城耀目 玉砌回旋 大浮黎土碧落空歌
　　告文式符黄纸朱书。外作可漏，告文用墨书。
　　灵宝大法司。今为斋主某，开建玄坛，修崇斋直，延降三天玉帝十极高真，变炼尘居，化为黎土者。
　　书符於此。
　　天中之天，郁罗萧台。玉山上京，大有妙庭。金阙玉房，中有帝真。今日校录，诸天临轩。执符把录，齐到玄坛。随所应度，飞升上清。右奉元始符命虚皇道君救下，建斋之所，变化玄坛，以成金阙，符到奉行。
　　太岁　年　月　日　时下。具位臣姓某承诰奉行。
　　封皮式
　　元始上帝变化金阙玉房宝诰　具位　臣姓某谨封
　　朝三天金阙卷帘趋玉陛符
　　臣某朝谒
　　咒曰
　　始青大化，庆合十天。朝趋帝阙，合道灵仙。玉文飞化，永劫元元。发盟初劫，生化自然。急急如玉清上帝敕。
　　朝谒符玉诀，东炁
　　臣某朝谒 臣某朝谒
　　咒曰
　　大行梵炁，周回十方。三华离便，大有妙庭。金阙玉房，森罗净雾。真中有神，长生大君。臣今趋化，径朝玉清。急急如元始上帝敕。
　　右符黄纸朱书。
　　灵宝开坛符
　　告文式
　　右符宣告灵宝官属，守卫神祇，今日欣庆受度，历关诸天，请灭三恶，斩绝地根，飞度五户，名列大玄。魔王监举，无拘天门。万神朝礼，三界侍轩。群魔束首，鬼精自亡。琳琅振响，十方肃清。河海静默，山岳吞烟。万灵振伏，招集群仙。天无氛秽，地无妖尘。冥彗洞清，大量玄玄，一如告命。
　　太岁　年　月　日　时告下。
　　法位　　臣姓某　　承诰奉行。
　　封皮
　　灵宝开天符命　法位　臣姓某　谨　封
　　请光章
　　师曰：夫欲荐拔阴灵，须得慧光之法，方能降三光之慧，以接凡火之光，庶可照破幽暗，追度沈冥。如无此法，只是凡火之光，不能超脱。
　　法曰：於正斋日午时，面南对太阳焚香，口奏吸炁吹笔，以黄纸九寸，朱书慧光符十二道，玉清诀，东炁，以蜡封作炬，应发灯光用。
　　玉清慧光符
　　日月星光照破重泉 元始一炁演化三光 混合空同梵炁敷光 天帝有敕告下十方 太阳垣赫太阴耀芒 三天有命乘晨希阳 慧光普照幽夜停酸 三涂罢对魂升玉清
　　然玉清符咒
　　大道一炁，开生二仪。五行之祖，斡运游玑。三才并立，阳耀分辉。天尊慧泽，阐大慈悲。今日欣庆，三光录仪。臣今所启，开发天机。上生阳光，下明幽途。辉出重阴，幽魂永离。急急如上帝律令。
　　上清慧光符
　　九日之光停午朗耀 六合之精圆极返阳 元始慧光灵宝慧光 五星正炁列宿荧煌 日为阳辉炁贯权枢月为皇华炁灌七元 玉皇之炁 玉虚之炁 玉晨之炁 三台煌煌天中尊仰 幽幽冥冥酆都沉零渝陷三途受苦遭刑 天尊慈慧光破重阴昏翳蒙照如日月光沐遇慧恩径生天堂
　　然上清符咒
　　九阳至精，三光通明。日月晨华，星光合明。三华宝耀，混合群晶。三宝发华，慧光发神。长降飞空，下烛幽冥。彗光一照，褊彻十方。三途罢对，五苦停轮。火山息焰，冰消雪肩。刀化玉树，剑化骞林。铁城摧毁，魂升玉清。臣今上请，愿赐开明。日月灵妃，星光真人。一十二员，稽首奉行。分灯散辉，照彻寒庭。急急如律令。
　　太清慧光符
　　日光童子吁九日九阳光 月光童子圆十月日月辉 日光使者阿陀龙罗七星太一光照北海 玉清天尊慧光上清天尊慧光太清天尊慧光三光合晨下彻幽府 清微天禹余天大赤天三天正慧光景合离 天宝灵宝神宝道经师力普照寒池 诸天天光亿劫天尊一睹光明飞升天堂 三天上帝普化十方天尊威仪 慧光毫明救拔苦秽日华香灯月华神灯 无亏无期 百万魔王拱手 火毒消翳地狱倾摧 幽魂得庆元泉披靡 太一中斗统摄光照无地八极急急如律令
　　然太清符咒三宝诀，三炁
　　赤明开图，运度自然。开明三景，亿劫之先。今日大庆，沉魂受炼。重昏幽暗，永闭寒泉。欲请恩光，普照冥关。冰寒温和，炉炭息烟。刀山剑树，永断扳援。回光十方，照耀诸天。魂消五累，业除勾连。三晨同耀，永劫元元。开明童子，承恩上原。三光玉女，请如所言。急急如律令。
　　取太阳大法
　　法曰：取午时，先以阳燧火，侯日南宫方照华阳，念太阳辉神咒曰：
　　明哉太阳耀，神光洞三清。炁散玄漠内。云烟生紫庭。控御乘风霞，飘飖酸无形。急急如律令。
　　以香末面离，左持镜，右执符，炬相向，默念
　　咒曰
　　日魂朱景，照韬绿映。回霞赤灵，玄炎扬象。
　　咒毕，以阳辉燧取太阳熙，以符炬蘸油於香上，吹点烛一灯，於元始之前。自此三昼夜，五昼夜，七昼夜，终於四十九，昼夜不可暂灭。侯尽再以烛续之。如天色阴晦，以木改火为之。故曰中真火，可以下彻九幽，上腾光於三景，普照福堂也。
　　玉清生化分布慧光符三光诀
　　慈悲宝篆，玉岌飞烟。华灯布散，普照重泉。三界朗明，辉散十天。重昏沐照，慧及无边。今日大庆，脱苦升仙。道生一炁，万物生全。元始威章，生化自然。急急如玉清上帝敕。
　　启阴召阳章
　　师曰：夫金锺玉磬之法，所以召集自身之中阴阳二神，和合天地，驱逐厌秽，召集真灵，启格十方，通幽达明，追摄魂魄，洞集息度，无致妄耗，有二神以主之。故开坛之初，必呜锺磬，焚符以召集之。交呜者，乃互出合为一。所以炼阴成阳，秉志纯诚。无妄想，无乱志，则可招灵。今人之祭金锺玉磬，亦不远哉。阳神卢会之，字炎灵，身长八尺三，梁冠，烈火服，右仗剑，主阳问神祠，净天地秽，驱百木精。阴神卢同，字永夫，身长八尺三，梁冠，素衣大袖，仗剑立炁云中，主阴问冥司诸狱，亦能净世间之秽，绝阴府之考掠。
　　辟非大将军符   禁坛大将军符二符出神霄法中
　　十二堂陛章
　　师曰：夫建大齐，当先建十二堂陛，召集高仙真灵，建斋行事。且十二堂者，一日青华堂，九朝吟救苦颂，焚碧落空歌符，佩魔王之章。二日神虎之堂，每朝焚主伯主吏符。三曰纠察司，九朝弹纠，焚降真召灵符。四曰精思堂，九朝讽《天童经》，焚召飞天神王符。五曰冥官堂，九朝讽《救苦经》，焚十方救苦天尊符。六曰监生司，九朝焚已生未生符，十天玄化符，安镇监．生真文於案上。七曰天医荡秽所，净天地符，清神符九朝焚召天医符，。八曰受炼司，九朝焚度魂韩君真箓。九曰黄箓院，九朝焚九幽赦罪超生金箓。十曰受生案，九朝讽得道经，焚回尸起死符，五岳破幽引魂符。十一曰五道都府，九朝讽中篇，焚太一玉帝托生箓。十二曰通章司，九朝讽《天童经》，焚开大符。依式行之，此乃分司治事。
　　青华救苦颂三首
　　天尊发愿大慈心，救苦方方化善因。
　　五岳四司皆票命，邓都北府尽停刑。
　　真符告下咸蒙赦，童子传宣救罪人。
　　元始化身真妙用，度人无量道方成。
　　二
　　天尊誓愿度众生，说法端严坐宝林。
　　狮子九头分瑞相，慧光一照廓重阴。
　　刀山剑树皆摧折，火翳风雷急罢停。
　　大慧大慈无量力，邓都地府尽瞻闻。
　　三
　　天尊慧力拯阴灵，救苦寻声破铁城。
　　弘济无边随愿度，光明普照达幽肩。
　　慧风扇处炎烟灭，法雨沾时发村荣。
　　无量慈悲成拔度，亡灵俱得面慈尊。
　　和不可思议功德。
　　碧落空歌符
　　右符双手辰文，一覆一仰，自心划至发际。闭目，存身为元始，项负圆光，执如意，额中九色光明，复化为五色狮子之座，紫云覆体，莹彻十方。来朝即道炁，取三炁入笔，掐上帝诀，丁立面东，书。叩齿九过，咽液九过，然后存五脏五色炁入符。此符安坛场之上，能召十方众真下降，能解秽。又拜词焚之，行持吞之。
　　安镇章
　　师曰：在昔元始天尊，混元既判，三炁开图。以大道元精之一炁，化为灵宝赤书。凝结成文，降於五方，安镇天地，招命真灵，上消天灾，保镇帝王，下禳毒害，以度兆民，制伏神鬼，拯拔沉沦，无所不为也。故建斋之时，立纂舒坛，法天象地。以九阳之地，变为金阙玉陛。然千真万圣，混同班侍。至时东西未定，行炁未安，俯仰之间，如运掌尔。当以五方玉字，敷落神真，安镇五方，辟斥妖氛，肃清坛宇，参方圆，入动静，方可延格帝真，上期玄感。法曰：建坛用五老赤书。一曰清旦，用混洞赤文章。二曰清旦，用制邪玉文，或元洞玉历章。三曰清旦，用灵宝五符。设醮用大梵隐语。事毕，收符焚之。具如玉诀之法。
　　东方青帝玉符随方炁诀
　　咒曰
　　九炁化生，青帝宣行。登坛度死，拱卫万灵。升度玄关，安镇万灵。急宣至化，上升帝庭。急急如律令。
　　南方赤帝玉符
　　咒曰
　　三炁丹天，赤帝双星。南天度化，登步玄坛。安神宣命，永保亨贞。上元朱月，上升玉堂。急急如律令。
　　西方白帝玉符
　　咒曰
　　七炁素英，太白流晶。真文拱卫，上造帝庭。敢有干试，以诛以刑。金门皓伯，风火无停。玉符所告，万恶崩倾。急急如律令。
　　北方黑帝玉符
　　咒曰
　　五炁玄精，黑灵万神。龙天上告，侍卫飞腾。帝君明检，伯史分明。玉清诏命，普镇宸庭。急急如律令。
　　中央黄帝玉符
　　咒曰
　　玉清降炁，俱会帝庭。五老检校，营卫灵真。万恶所化，三五交并。曰月上升，风火奔驰。真文成立，依命安宁。急急如律令。
　　右五符，随方色书。先朝奏玉清请降。运金碧黄雾五龙大神，曰月星宿齐临，化五内五色炁，合成玉楼凤阁，峨峨森列。
　　朝奏章
　　师曰：行朝之序，自入靖至登坛，上十方香，礼师宣咒，发炉，出官，命魔，复炉，须凭符契，乃可通诚，必获昭感。
　　东方符         南方符         西方符         北方符                      东北符         东南符         西南符         西北符                     上方符        下方符       入坛烧香符子文  五方咒符中文
　　建坛符      早朝跪炉香符子文    午朝符午文        晚朝符戌文
