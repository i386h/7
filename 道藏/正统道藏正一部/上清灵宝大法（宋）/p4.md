<!-- { "loadSidebar": true } -->
　　红杏，卯墨黑，离磨真，兑袜腊，丑灵宝。中兴生转，辰独隶迁，卯可韩明，寅功都成，二指掐大指甲下。切角正，二指掐大指中。聚魂摄。大指掐中中。功都聚魂摄。八方捷疾使者，天神地祇，万灵同归，合明天帝日，合天地勑摄。
　　右法望鬼门咒一遍，取八方无吹旛上，自然重。如此三遍，先结三涂五苦诀，念咒，取东南炁吹镜上了，以笔自乾方起，点八点。
　　咒曰：
　　谨请乾坎艮震巽离坤兑八卦大神，疾速降临。
　　右法取八方炁吹之，千目共观，日月受持，不劳神炁来者，自然於其中现形。
　　现形咒
　　谨请元上大罗天，左玄真人，右玄真人，闻弟子召请，耀金晶，开玉户。摄现某所荐亡魂某灵魂，疾速现形。
　　右法中指中，咒一次，取北炁吹水，呷一口，噀鬼门，想到吸炁吹旛上，再念不得容隐，三十六遍。
　　移景通光
　　元始律令，道君勑文。召日光童子，月光童子，星光童子，洞阳童子，开明童子，运三光玄斗，日月玄精，化为六通神光，昭一彻十方世界，万景千真，移入面前现形，占人卜物，未来未兆，通神应灵摄。
　　右法取三光中一炁吹笔，或用手指，於手中写符一道。笔用朱，指用麻油。写之，吹炁，再咒。用念咒取炁吹，如此三次，见火一道，洞照幽冥及未然之事。
　　仙曹案局洞玄宝鉴
　　红杳，墨黑，磨真，袜腊，灵宝。
　　右咒，於空中以左手书本师心印一道，以右手望空撮入手中，五方炁吹，令七次了。再压，如此三次，令见青黄白三色了。又咒曰：
　　谨请降真召灵符使，疾速下降真炁降目勑。
　　又取天门炁吹，见降真召灵二符，丹色现於掌中。又咒曰：
　　神风鼓吹，玉字琳琅。
　　又东南炁吹。见二符摇动。又咒曰：
　　谨请东方启道童子，南方启道童子，西方启道童子，北方启道童子，中央启道童子，与吾速降。
　　又取五方炁吹，见五方童子了，方可一一摄召追降，依法施行。
　　灵宝洞玄照又曰召灵入镜天地降炁，日月合明，天上地下，某乙某处现形。急急如律令勑。
　　又取天地炁，吹之如常法。
　　速度亡魂诀
　　师曰：几临坛按治鬼邪，务在存亡俱获利济，先为破狱。
　　破狱咒
　　元上玄元，太上道君。教臣行符，照破幽狱，罪魂出离。急急如律令勑。
　　右咒出《 九清梵唱经》 中，面天门，密咒九遍，吹炁亡魂，即得魂神离苦。次用水火炼度。
　　水炼咒
　　已枯复荣，已灭复生，得生天上，更禀太灵，九天之劫，返复胎婴，秽累荡灭，白日返生。
　　右法以水一器，北向叩齿九通，思玉童三人，玉女七人，唾津七口，咒七遍，酒其亡魂。
　　火炼咒
　　日光月华，徘徊洞阳，流火入器，炼化阴芒。尸秽消灭，万炁混康，超离五苦，飞升天堂。
　　右法以火一器，南向，叩齿三通，思存如前，呵炁三口，吹九遍，取邓山真形化为灰。
　　焚邓都真形元始符命，制魔奉行。保举亡魂，度品南宫。邓都消烬，三官懈刑。赦缚闭业，受化更生。随品受炼，上登福庭。
　　右咒讫，以舌拄上腭，存身为元始天尊项上，默念隐语一遍，存金光满口，双手掐玉清诀，以灰往束北方，放诀，其魂立得上生朱宫，随品受炼，返生福庭。
　　上清灵宝大法卷之二竟
　　经名：上清灵宝大法。原题宵全真授、王契真慕，出朴南宋。系宋元符篆道派道法总集之一。凡二十七门，六十六卷。底本出处：《 正统道藏》 正一部。
　　上清灵宝大法卷之三
　　洞微高士开光救苦真人宝全真授上清三洞弟子灵宝领教嗣师王契真纂
　　经纬修用门
　　洞视式
　　入局，谓定息，入重堂坐，谓已坐案桃面前，悬镜於坛上，镜面水盆，阳神在镜，阴神在水。灵宝真人仰某
　　神，於此速现形。急急如律令。
　　局榜式
　　神虎洞视局，仰本局应干吏兵功曹使者玉女，伺当朝元罢常，切於此祇候分明，现形卫集，听候本局使唤。
　　右以牌一面，两面写之。今日入局，今日不入局。
　　洞视默表式
　　具法位臣姓某，稽首再拜上言。伏念臣生居下土，夙植良缘，佩灵文，获亲道域，滥司三洞法职，以济死度生，洗涤尘根，精思至道，终始修炼，遵守戒条。况以秽质凡躯，未达玄元至理，耳目闭塞，身心昏蒙，何由彻视鬼神，罔能洞达幽显。昨蒙度师某传授灵宝大法，混元玉札洞视亿文。臣今者恭遇某日之辰，依法吞服内讳，彻视真灵。伏望祖师上帝三宝真灵，赦原渎犯之愆，迄遂陶成之妙。特降正真生炁，大道慧光，三宝法泽，六通真炁，流入臣身田之中。内涤心镜尘障，外除耳目秽氛，开通脏腑之光明，销炼百关之阴滞，摧伏妖魔罪厄，断除结节胎根。令臣吞服内讳神文，立照万方，坐观三界，洞明幽显，彻视鬼神，度死济人，修真学道，所欲所向，无愿不从。期赞真风，上裨玄化。不敢轻泄漏慢，叛道背师。如负盟誓，甘依玄宪。臣谨伏地密奏心章一通。上诣三天门下三宝上帝至尊几前。臣无任祈恩激切，屏营之至。
　　内铸六丁
　　师曰：於每月上六日午时，以黄素丹篆六丁真讳六字，面当旬之方者为首，以次从之。各吸炁布之。每二字作一符，共为三符。至七日五更丑初时，睡觉，披衣，面丁立方，取一符丸之。次咒其名，以净水吞下。候其时，闻初有人作声时，急望本方，吸炁六口咽之。至中七日、下三旬并同。此法一月受持足后，自此几有一切事，面本旬方，祝名吸炁咽之，暝目良久，六丁告於心神，知意中所起所出言语，皆是未来之事，无不应者。或有邪鬼缠惑之者，亦同上法，其六神即告以鬼神作祸之由。至於服色人数，一一皆合其验。,　　外直六甲
　　师曰：於每月六甲日卯时，以白素朱书六甲名，面本旬方，以西流水吞下。或不见三光，以井水吞。讫，双手握固端坐，鸣天鼓三十六通，叩齿二十四下，两手相义，鹤啄六度，摇转三关九次，分手分项水，心存丹田有日光，赫赫一身，洞然如火，内外通赤。祝名三十六度，吸炁吹身。常存六神侍之，六甲定日未然之事，梦中告诣。六甲常卫其形，久久可见，役召任意。凡小小妖魔作过，朱书其符，同金钱火化，其邪立被六将遣出海中。
　　通章合契
　　师曰：於每年除日，预於前一日，沐浴更衣，至来日平旦，於密室中端坐，面天门，持诵三天隐讳霐至十二时，足满三十万遍，来日元正日不语一日。自此之后，应章词表奏念法一遍，取东炁吹文字上，立致通达，自有玄报。又曰：常於晦日，要诵十万遍，奏章立达三天矣。
　　急厄救护
　　师曰：自八节日清斋，於戌末亥初，入靖端坐，持念三天内讳，防中表德盘累及十万遍。每遇虎狼毒物，闭炁七息，念三十二遍，万毒潜伏不为害矣。又曰：於月朔日，要诵一万遍，三月，应一切灾，一切急厄。默念三十二遍，其灾厄自然解。
　　五岳持身
　　师曰：於立春后九日，立夏后三日，立秋后七日，立冬后五日，每土旺一日后，面逐方於子午卯酉寅申巳亥时，叩齿如方数。存东岳领四岳君官吏面前，谄五岳诀，念五岳讳，吸五方炁咽之。一年功足，遇求事或恐惧急厄，谓贵入山度水也。先叩齿五通，祝名，吸五方炁咽。次又吹身，又布方，即脱厄，所向元吉如愿。
　　洞明万慧
　　师曰：於五月五日，朱书北斗讳，不计其数，以朱膊九之，置青竹筒中，重纸封固，安抱雏鹞柄中，同成取之。服一日，诵万言，洞明智慧也。或於上七日，以黄素朱书，用腾裒九之七粒，一日一服，清心净水吞下。七七日外，百事预知，智慧通神，日诵万言，开口不忘。又曰：於上七日夜，用乳香一粒，朱砂一粒如豆大，以西流水或井水一盏，浸香朱於中，并朱书斗名入水中，面束，念青童奉命咒，取香砂细嚼，以水送下。
　　次面北，念斗名，并咒曰：
　　北斗太一灵童，一吸百应。
　　念七遍，取斗符丸之，以水送下。次又念咒曰：
　　青童灵明，神光玄明。
　　念九遍，东炁吹余水中，洗目。来日是八日，不用香砂，止可用斗名，并念前三咒，咒水洗目。几有人投词，只用前三咒，取东炁咽了，闭门少时，心中自觉己意所起，信口所言，并皆合其来意，秘之。
　　行持逐日吞符师曰：以黄纸朱书一宝字，计二十一画，念钦敬全收墨漆炁，魁至魒，责至破，计二十一字咒，一画一咒，书之，逐日吞服，想灵字在心，宝字一在头。师曰：一应毒物所伤，并瘫肿丹瘤，五脏大小之疾，书四直阴阳讳於病所，或内吞外贴，不过三字，即安。师日：几一切疾病，书南斗讳服之。黄上朱书。
　　五岳安镇符箓
　　师曰：凡书符，先念魁呈咒，拾辰文，取魁呈炁，吹现中。次念乾元咒，入笔，又念太一咒，吹墨上。良久，左右研墨四十九匝，束南炁吹现中。次念五岳持身咒，拾中指中，吹纸上，以朱书录，默咒一次，取西北炁，放诀箓中，如法封印了，令病人将箓，焚音祷祝，焚烈焰中，即有报应。其有辅正箓，行持一同。
　　上清妙行真人岁破箓天地讳，日月讳，五星讳，四直讳，阳日六丁阴日六甲讳。道宝法宝，及真武圣勑摄，罗天大将，奉请某神依勑摄。　　　　
　　太岁　年　月　日　时告下。法位　姓　某　奉行。
　　五岳安镇符
　　师曰：应一切凶邪精怪，坛席邪庙，复连恶地，水魁蛟璃，朱书於大石上沈之，或安埋之。五岳安五方，天涂西北，地涂西南，人涂东南，功都东北。书时拾五岳三涂诀，取五岳三涂炁吹之。
　　九宫洞视鬼
　　神师曰：兆未有定力，见一切无道鬼神，可依九宫法。男起离宫，一岁逆行，初不用二宫，入於坎宫起。一岁逆行，不用艮。并一岁一阳宫，至何宫分，於年中起月，月中起日，日中起时。又於时上起，得病作过，鬼神发作，岁支月支日支及方，即知鬼神情状。
