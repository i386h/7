<!-- { "loadSidebar": true } -->
　　师曰：灵宝有开明三景之道，兆於日初出时，平心，向太阳祝郁仪咒。
　　咒曰
　　日魂朱景，昭一韬绿映。回霞赤童，玄炎飙象。
　　咒毕，以鼻引日之紫芒，八十一咽。又於月初出时，平心，向太阴祝结璘咒。
　　咒曰
　　月魄叆萧，芬艳翳寥。宛虚灵兰，郁华结翘。淳金清莹，炅容台标。
　　咒毕，以鼻引月光黄色炁，一百二十咽。又於初夜戌末时，仰面视斗极，祝北斗讳曰：
　　□□□□□□□。
　　咒毕，以口引北斗七星金光，四十九咽。次服中元三景元照真符，以竹膜朱书作九，以津吞之。服日符忌午后，服月符忌上弦前下弦后，服斗符忌辰戌日。服此三景真炁，可以还精复胎，立反少容，呼吹万疾，随意而愈，百魔稽首，玉女侍形，不待飞升，三年功满，受书为三景真人。
　　中元三景玄照真符
　　师曰：三景符，乃三光之正炁，上清之正道。并用黄纸朱书。男服郁仪符，女服结璘符。或被邪妖染者，服中元斗形。如危笃者，合三符作一道吞之，立金生形，复肌回颜换骨。久服长生，亦能飞升。
　　郁仪符
　　存圆形方景紫光九芒 左九匝日魂朱景中指上节离炁
　　结璘符
　　存圆形方景白光十芒 右十匝月魄叆萧四指上节乾炁
　　中元斗形
　　□□□□□□□戌掐至辰推括曜所建冬至戌夏至亥
　　合形
　　太阳太阴并详星历过数日取则也
　　炼服三光
　　师曰：每於日出时，两结玉帝诀，合掌，对太阳念日君咒。
　　咒曰
　　郁仪之神，离宫真精。灌服九芒，乾元利贞。
　　咒毕，以鼻吸炁九咽，以意送下丹元，约二九、三九，以至九九八十一遍。再祝曰：
　　唵郁畔璃煜贞元辉。缚□啰喗□哩娑婆萨诃。
　　咒毕，取无如前咽之。次於月出时，双手玉帝诀，合掌，对太阴祝月君咒。
　　咒曰
　　结璘夫人，坎位真精。圆曜八芒，吉利元亨。
　　咒毕，以鼻吸炁八咽，以意送下丹元，约八八六十四遍。再咒曰：
　　唵结噷□□哼□嚂。缚明啰□啰娑婆萨诃。
　　咒毕，取炁如前咽之。但自上弦初九日后，下弦十六七日，取炁行持。次於星出时，两手玉帝诀，合掌，对天罡方，念天罡咒。
　　咒曰
　　唵勑之神，斗极真精。流辉七芒，吽咤勃凝。
　　咒毕，以鼻吸炁七咽，以意送下丹元，约七七四十九遍。再咒曰：
　　唵吽吽迷离奴那婆罗修哩啼咤哩吽。
　　咒毕，再取炁如前咽之。只於戌亥时行持，余时不行。
　　此法乃三光炼形，或阴雨之日，不可行持。凡服三光毕，叩齿九通而退。
　　服三光符
　　师曰：每遇三七日，双手斗诀，面天门，步北斗罡，回身面南，服三光符，持上帝三字秘讳曰：
　　洞潜气，天命长，人恒宁。
　　咒毕，再拜，以新水吞下，又再拜，念总咒。
　　咒曰
　　祖道玄真，垣赫正神。郁仪返质，荧惑操形。赤明和阳，理禁威灵。耀明宗飘，帝重光明。戊己芒英，中央镇星。扫荡邪炁，破灭淫精。海逢之沸，金逢之镕。木逢之烬，火逢之空。长离之主，统摄飞踪。迷离奴那，唵唵吽吽。东海青童，总括张罗。迷离奴那，唵唵吽吽。
　　咒毕，存三光炁，灌注三田。九符亦甩此咒。
　　玉清天日魂孕珠紫霞真符
　　天地人 　勑长生 霐持无镜揽姿运容 祖道玄真恒赫正神 帝理上真荧惑操行 冠带九麻芒 帝童光明
　　右符书时，面东北，念三光一字咒：郁离贞。三遍，吸炁三口，入笔书之。
　　又咒曰
　　郁仪之神，离宫真精。 灌服九芒，乾元利贞。
　　想内有紫光九芒，有圆光童子，如日初出，状若车轮。默念三字咒九遍，计炁纳丹田，复自丹田升上，吹布符中，紫光缠於符上。
　　玉清天月魄九灵成真符
　　精炁神 勑延生 赤明和阳理禁威灵 元孔载升 戊己芒英 萨罗娄王拘魂制魄
　　右符书时，面东北方，念三字咒：结亨坎。三遍，吸炁二口，入笔书之。
　　又咒曰
　　结璘夫人，坎位真精。圆曜八芒，吉利元亨。
　　想内有白光十芒，有散辉玉女，如月初出！状如水晶。默念三字咒三遍，引炁纳丹田，复自丹田升上，吹布符中，白光缠於符上。
　　玉清天天罡正炁玄精秘符
　　日月星 勑合真 虚元正魒曜明宗飘 紫回极旋 帝运上玄 帝招真童曲育九昌 总监明梵上天穹窿 威制天政浮罗合神 那育丑英天中之尊
　　右符书时，面罡方，念三字咒：
　　唵吽吽。三遍，吸炁三口，入笔书之，念勑极玄真总威尊号。
　　又咒曰
　　唵勑之神，斗极真精。流辉七芒，吽咤勃凝。
　　暝目，仰头，想罡星在顶上，取苍炁，想无中官君童子，次分作六炁，吹符中。
　　玉音摄炁灵书
　　祖道玄真，烦赫正神，郁仪返质，荧惑操形。赤明和阳，理禁威灵。曜明宗飘，帝重光明。戊己芒英，中央镇星。扫荡邪黑，破减淫精。海逢之沸，金逢之镕。木逢之烬，火逢之空。长离之主，统摄飞踪。迷离奴那，啼啼眸眸。东海青童，总括张罗。迷离奴那，唵唵吽吽。
　　师曰：於日初出时，面太阳，先存五脏分明了，次对日默念灵章玉音，摄炁吹一遍，以口对日光，拒咽九口，又祝一遍，暝目，以鼻长引，暗数九次咽之。．存日之紫光九芒，下入丹田，作日状。以午前数多为功，午后不可行也。直至初三日夜月初出时，依探日炁法，暝目，以鼻引十咽之，存月之白光十芒，下入丹田，亦存月状与日合半。至二十三日后，不复探之。月炁比日炁等，共一万遍。遇春先取木德，夏取火德，秋取金德，冬取水德，四季土旺，亦各本方色炁，却及万遍。逢一月五过，依洞章法，取斗中紫炁万遍，名外侍八琼丹。一千遍，夜月有神光出没。二千遍，一身有光。三千遍，满室有光。四千遍，旧病新疾、残靥宿根皆去，色返婴童。五千遍，地司除死名，玉清书生录，百灵侍卫。六千遍，举身有光洞照，百步夜可细书，鬼神不匿，预知未来。七千遍，吹嘘百物，可起死尸。八千遍，呵咒五金，皆成至宝，光生圆象。九千遍，丹成如日，面生金容，骨秀五香，三天注仙。万遍道备，位登真人。
　　内朝三天金阙降真召灵
　　师曰：大法有降真召灵之道，炁运生化之妙，真灵升降之变，呼吸坐役、亿万真仙，无所不通。先化一身之内，次运万方之中，动合自然，开明三景，大行梵炁周回十方，造玄入妙，实渺渺大罗之上，十转回灵之道。若外求此道，由缘木求鱼，徒用神炁。学仙之士内修外炼，济显拔幽，必从此始。须当朝奏请降，内朝三景天阙，飞真谒帝，乃运神会道之功用也。若为国为民，析禳济度，炼化阴魂，修建黄箓大斋，拜表上章，箓析恩请命，当内诵玄报，毋堕大缘也。施用之法，当斋沐入靖，调神正炁或坐或跪，先内炼六宫，上开八门中运三宫，下通内户，理发五炁，混合百神。次登长虹金桥，广度诣中天斗内。再自中天升桥，径诣三天，或朝三宝九天天帝。三官五师、太一南极师尊，皆用此法，立彰玄报。灵宝之道，一以神炁修炼诵谒为主，使学士品列仙官，侍真金阙。若妄乱施为，徒误幽明，减算致罚，玄宪有格，冒禁宣传。法曰：运真自丹官升绛官，次升明堂，仰视三天。升化自东方清微天为始，朝奏如法，复还万神。先默祝玉清降真朝元秘章了，方服三天三境真符，次祝内朝金阙秘章。
　　玉清降真朝元秘章
　　上清玉符，总召万灵。灵光普照，三界通明。玉符飞降，合契帝庭。臣今启奏，上朝玉清。云霞飞奏，时刻无停。径升玉阙，与道合并。急急如玉清上帝勑。
　　十天诀自上清出，运化降真，召灵宝符，飞烟散彩，如霞锦，透彻三天上下，为七宝金楼玉殿，森列悬映目前，再自三宫，出玉清诀，于炉中，亿乘齐临降矣。
　　内朝三天金阙秘章
　　上元太乙，守居泥丸。中元司命，安坐绛宫。下元桃康、生宫把籍。元英公子，白元尊神。玉章一召，万神奉迎。玉清祖炁，与道合真。灵宝天尊，降道飞灵。升化潜通，径朝玉宸。左右司卫，飞步帝庭。急急如玉清上帝勑。
　　右密咒毕，咽液三过，两腋发运神会道，金光自两宫出迸，注三境符中，以舌运盻接炁服符。
　　服三境符
　　神灵炁清，起接三清。六丁六甲，威剑无情。大道自然，拯度群生。玉符注笔，朝谒至真。千邪潜伏，万鬼碎形。火铃天罡，白兽金精。周行卫护，勇镇三清。上帝玉符，劝下安形。凶魔奸恶，道炁长存。化运升度，上朝帝庭。急急如元始上帝勑。
　　双手十天诀，祖炁吹布，以舌卷符，通津咽服，飞发神化三十二天，下座纳真。
　　纳真咒
　　天灵九宫，太一守房。百神参位，魂魄安康。长生久视，日月同辉。急急如上帝律令勑。
　　右咒乃金口所宣，皇人按笔以授下士，须当依旨修用，以求玄报。若自炼奏谒，百神混合，洞焕十方，万灾不干，神明护门。子宜精行变条真召灵上道，行时先右手玉清诀，左五岳诀。
　　红杏，卯墨黑，午磨真，酉袜肠，子灵宝。中文应化。
　　默念三遍，取五方黑剔去，不得放炁，以五方炁压之。若学不笃志，则五岳试人。慎之慎之。
　　青帝护魂符
　　咒曰
　　五行之主，九天司方。青阳造化，赫赫阳晶。飞云结篆，风马高驯。云烟荡瑞，育化阳春。木宫大惠，镇护肝魂。
　　右符护得道者三魂，使其通灵澄彻。
　　咒曰
　　谨召肝为青宫无英制魂君，少阳木精岁星之反，纳化身中以生肝。三魂处之，木神九人，神吏九千众，速降真炁，荣卫皮肤，主其毫发。
　　治肝病魂不附体咒
　　青帝护魂，保镇三宫。
　　右青书黄上，震文，东炁，吞佩，忌酸辛九日。以立春日受之。若吞服，用竹膜三枚书之。若佩，书白素上。
　　青帝符歌
　　东望重拜手，苍帝玉皇君。灵风鼓祟钥，育物布元春。云龙辔严驾，玉卫拥琼轮。枯萌泛沾及，大惠无不均。万仙歌以道，委曲戒天人。心根迷自固，拱腮戴洪仁。
　　赤帝养炁符
　　咒曰
　　五炁运度，众肺贯通。日运玄珠，光运华峰。三宫升降，往来无穷。赫赫阳晶，万物发生。紫房混合，九魂炼纯。披朱始丹，萧仞始台。通流血炁，反胎火庭。
　　右符主火，能养元炁。黄帝曰：壮火食无，少火生炁，得温而后养也。
　　咒曰
　　谨召心为绛宫太一司命君，太阳火精荧惑之炁，纳化身中以生左心。左有玉童，右玉女处之，火神三人，从吏三千众，主治其中，荣卫宫府，主其魂魄。
　　治心病炁不足咒
　　赤帝养炁，万神归身。
