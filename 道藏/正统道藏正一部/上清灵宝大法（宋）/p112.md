<!-- { "loadSidebar": true } -->
　　具法位姓某，
　　今据同东岳状，至申牒真司外。须至申
　　闻者。
　　右谨具状，申
　　东岳上卿司命佐命储副真君，
　　南岳上真司命佐命储副真君，
　　西岳上真司命佐命储副真君，
　　北岳上真司命佐命储副真君，
　　中岳上真司命佐命储副真君圣前。伏望
　　圣慈，特赐
　　圣旨，下五岳十山，诸司案缘，罗酆幽狱，九地阴曹去处，昭一应神吏，备去姓名，根刷所荐亡魂。咸准
　　赦恩，尽从该放，并诸处囚苦罪爽，一并交付承行官将，前去
　　东岳府类聚，部押到坛，承功托化，仰祈
　　俞允施行。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申十大洞天。
　　具法位姓某，
　　今据同东岳状，至申牒真司外。须至申
　　闻者。
　　右谨具状，申
　　王屋山小有清虚洞天仙官圣前。伏望圣慈，特赐
　　圣旨，下九大洞天，三十六小洞天，七十二福地，三百六十名山，靖庐治化主录去处，照应检校所荐亡魂幽爽。其间或有触犯灵迹，积罪拘囚，乞准
　　赦恩，放释前来，躬承济度。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申九垒
　　具法位姓某，
　　今据同东岳状，至申牒真司外。须至申
　　闻者。
　　右谨具状，申
　　地府九垒三十六地土皇君圣前。伏望
　　圣慈，特赐
　　圣旨，下风梵纲维之所，朔单郁绝之乡，厚地幽阴，冥曹诸狱。咸遵
　　敕命，开迪幽关，赦拔沉魂，皆承妙果，全依
　　圣造，成就斋功，干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申酆都
　　具法位姓某，
　　今据同东岳状，至申牒真司外。须至申
　　闻者。
　　右谨具状，申
　　北阴酆都玄天大帝圣前。伏望
　　圣慈，特赐
　　圣旨，下酆都内外宫洞，四方诸大地狱，五岳九地，冥曹诸狱，囚系去处照应。咸仗
　　太上慈光，掣破昏衢，拔度亡过某等。照神吏备去姓名，不以业报拘囚，尽行根刷，及万劫罪魂滞爽，并与释放。交付泰山神吏，同神虎官将管领，前来躬受开济，炼质更生。某日修奉净供，愿迂
　　圣驾，俯鉴微诚。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申十王
　　具法位姓某，
　　今据同东岳状，至申牒真司外。须至申
　　闻者。
　　右谨具状，申
　　太素妙广真君，
　　阴德定休真君，
　　洞明普净真君，
　　玄德五灵真君，
　　最圣耀明真君，
　　宝宿昭成真君，
　　泰山正道真君，
　　无上正度真君，
　　飞魔演庆真君，
　　五化威灵真君圣前。伏望
　　圣慈，特赐
　　指挥，十宫诸司案掾吏所荐，考校冥曹去处，咸仗慧光，烛破重阴，拔度亡过某等。毋论有无罪业，已未经由，曾未考校，普从赦放，并幽关苦爽，并交付泰山神吏，同神虎官将管领。前来躬受开济，炼质受生。某日修奉净供之时，愿迂
　　圣驾，俯鉴微诚。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申水府
　　具法位姓某，
　　今据同东岳状，至申牒真司外。须至申
　　闻者。
　　右谨具状，申
　　东霞搏桑丹林大帝圣前。伏望
　　圣慈，特赐
　　指挥，下三河四海，九江四渎，五湖七泽，溪谷川源，桥梁堰闸，龙宫水国，应干责役，冥狱去处，照应神吏，备去姓名，根刷亡过某等，其问恐因业报责役水涂，并该
　　赦恩，拔出羁囚，其地水沉没罪魂之众，例与释放。并交付泰山神吏，同神虎官将管押，前来领沾善果。至期登斋忏谢，愿得
　　仙灵来降，达悃书功，等祈
　　俞允施行。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申三元水府
　　具法位姓某，
　　今据同东岳状，至申牒真司外。须至申
　　闻者。
　　右谨具状，申
　　三元水府真宰，
　　九江水帝，
　　四海龙王，
　　五湖大神，
　　四渎源王，
　　十二溪女仙真圣前。伏望
　　圣慈，特赐
　　圣旨，下水府泉扃，应干拘囚责役去处，照应神吏，备去姓名，根刷亡过某等。不论有无业报，尽出沉沦，俾地水羁囚苦爽，并交付承行官吏管领，前来赴坛受度。至期朝修忏罪，愿得仙灵潜降，达捆书功。仍乞构金木之晶，合水火之妙，炼其魂爽，成遂升迁。干冒圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　发申状功曹符使关
　　灵宝大法司。
　　当司今发申状六十一函，并重封印全，开具申发去处下项。
　　日宫太阳帝君圣前，
　　月宫太阴皇君圣前，
　　天罡大圣星君圣前，
　　五方五德星君圣前，
　　玄都四曜星君圣前，
　　五斗星君圣前，
　　二十八宿星君圣前，
　　三台星君圣前，
　　五方五帝真君圣前，
　　南斗六司星君圣前，
　　北斗九元星君圣前，
　　北斗九皇夫人圣前，
　　斗府摄魔帝君使者圣前，
　　上元天官紫微大帝圣前，
　　中元地官清虚大帝圣前，
　　下元水官洞阴大帝圣前，
　　北极四圣元帅真君圣前，
　　玄中大法师真君圣前，
　　三天大圣师真君圣前，
　　灵宝经籍度真人圣前，
　　灵宝监斋大法师真君圣前，
　　正一三师真人圣前，
　　太极左仙翁真人圣前，
　　上清太极真人圣前，
　　九天司命三茅真君圣前，
　　灵虚宫上宰真君圣前，
　　五府聚魂真宰圣前，
　　南昌上宫受炼司真宰圣前，
　　南上回骸起死诸君圣前，
　　洞阳宫中诸大真人圣前，
　　炼度天河东井君圣前，
　　九天丈人储福定命真君圣前，
　　九天监生大神真宰圣前，
　　天曹太皇万福真君圣前，
　　天曹掌醮司真君圣前，
　　天曹降圣司真君圣前，
　　上清天医院主宰真君圣前，
　　黄箓院知院真君圣前，
　　大慈大悲救苦诸大真人圣前，
　　三清上境天真皇人圣前，
　　三洞宝经九等法箓仙真圣前，
　　十方无极飞天神王圣前，
　　三界大魔王圣前，
　　五天大魔王圣前，
　　五帝大魔王圣前，
　　三元真君圣前，
　　三天门下诸灵官圣前，
　　三元宰辅君圣前，
　　玉府玉枢五雷院使真君圣前，
　　北极驱邪院使真君圣前，
　　蓬莱都水监真人圣前，
　　三天卤簿司真君圣前，
　　东岳天齐仁圣帝圣前，
　　四岳四天圣帝圣前，
　　五岳上真司命储副真君圣前，
　　王屋洞天仙官圣前，
　　地府九垒土皇君圣前，
　　北阴玄天酆都大帝圣前，
　　地府十官真君圣前，
　　水府扶桑大帝圣前，
　　三元水府真宰圣前。
　　已上并逐处申上。
　　右关某年年直功曹使者，某月月直功曹使者，某日日直功曹使者，某时时直功曹使者，上界直符使者，中界直符使者，下界直符使者，请照会交管前去，逐一分明，申上
　　云程之中，不得稽滞时刻。有所邀遏，摄赴近狱，依
　　律施行。故关。
　　年　月　日关。
　　上清灵宝大法卷之六十三竟
　　上清灵宝大法卷之六十四
　　洞微高士开光救苦真人宁全真授上清三洞弟子灵宝领教嗣师王契真纂
　　斋法章奏门
　　正牒都大城隍
　　灵宝大法司　牒上　天下都大城隍主者。
　　当司昨据入意至生方事当司据词难抑，已於某月某日，飞奏
　　天廷，预祈
　　赦宥。并牒报贵司，依应施行。今依科格，建立玄坛，次第进表上章，请符颁赦，朝真忏谢，破狱召魂，普施夜斋，奉行冶炼，给箓分券，保举超升。事毕，拜表言功，解坛满散，至某日夜祇设清醮三百六十分位，仰答
　　洪恩。除具奏
　　天廷申牒真司外，须至再行专牒者。
　　牒候到，请
　　详事理，疾速
　　指挥祠下当行曹案，再移文行下诸路郡县，城隍祠庙，应干去处，及九州社令知委。遵依敕旨，放遣合会受度男女亡魂，及六道孤爽，前来斋所，应召赴坛，承恩超度，言功迁赏，用报勋劳，科禁有严，幸勿慢易。谨牒。
　　年　月　日牒。
　　牒州城隍
　　灵宝大法司牒上某州城隍主者。
　　当司昨据同都城隍牒，至申牒真司外。须至专牒者。
　　牒候到，请
　　检照先牒事理，疾速移文，关报管下诸县城隍，及应系庙食正神，互相知委。开关启路，放令亡过某等魂，及六道四生诸处发到孤魂苦爽，关报沿路水陆关津，不得阻遏。即行护送前来，伺候召摄。次第入坛，躬受开度。至期仍请部集神兵，亲临驻割，诚魔扫秽，止恶防非，卫护坛场，只迎
　　帝驾。更望转闻本境潭洞，主行风雨去处。凡建斋以后，其界分合行风雨，权令倚阁，庶得三景开明，人天庆会，言功旌赏，图报
　　神休。青律有严，即请依应奉行。谨牒。
　　年　月　日牒。
　　牒县城隍
　　灵宝大法司　牒上　某县城隍主者。
　　当司昨据同都城隍牒，至申牒真司外。须至专牒者。
　　牒候到，请
　　检照已牒事理，移文关报管内系祀典正神，应干去处，互相知委。疾速开启关津，释放亡过某等魂。毋论冤对拘留，邪党固执，尽行根刷，前来坛下，只候召摄，祇受斋功。其九州十道发到孤魂苦爽，并仰钻类津发，团聚一所，常切铃束，务令齐集。切待本坛普召，悉到法筵，同承开度，受炼更生。至期专整
　　圣威，部辖神兵，赴坛驻札，监临纠察，普扫不祥，惩恶御凶，明彰典宪。自建斋以后，所有社令合行风雨，权令停止，俾遂开晴，只伺帝真，鉴观斋事，奏勋迁赏，当效报酬。牒至请遵玄律，速为施行，谨牒。
　　年　月　日牒。
　　牒别州县城隍
　　灵宝大法司　牒上　某州县城隍主者
　　当司今据同都城隍牒，至申牒真司外。须至专牒者。
　　牒候到，请
　　详事理，移文管内神祠去处知委。其本坛受度亡魂中间，或系部封，咸准
　　赦恩释放，仍关报沿路水陆关津，次第护送前来，躬承开度。应诸处孤爽，俾遣到坛，共沐斋功，克期升化。牒至遵玄科玉律奉行，谨牒。
　　年　月　日牒。
　　牒当境诸庙
　　灵宝大法司　牒上　当境某庙某侯王
　　当司今据同都城隍牒，至申牒真司外。须至专牒者。
