<!-- { "loadSidebar": true } -->
　　五方卫灵
　　存五方正炁，非三素云也。夫三号合生九炁，而其散为万殊。析其大为五炁，在天为五星，在地为五岳，在人为五脏，在物为五行，在事为五常。今所用咒而存降五方之正炁，松斥妖氛，肃清坛墠也。
　　东方青炁属肝，上应木星，其时为春，其帝青帝，凡属木者，东方青炁主也。
　　南方赤炁属心，上应火星，其时为夏，其帝赤帝，凡属火者，南方赤炁主也。
　　西方白炁属肺，上应金星，其时为秋，其帝白帝，凡属金者，西方白炁主也。
　　北方黑炁属肾，上应水星，其时为冬，为帝黑帝，凡属水者，北方黑炁主也。
　　中央黄炁属脾，上应土星，其时为四季，其帝黄帝，凡属土者，中央黄无主也。
　　故有五方五帝兵马，则此神主之也。存降之法，想念於倏忽之间，存各方炁随方色，中各有史兵下降，随咒应召，翊卫斋坛。
　　宗旨曰：闭目良久，内思五脏五岳、五星五帝备卫身中。次存青黄白三炁，遍满玄坛，四灵斓卫，万神森列，左右严肃，内视金光映盖，一体作金光。先自肺中出至项上，生圆光照耀十方身中了，然尽见内外。
　　东方咒，搯卯文，存木星洞阙朱台，在目后直入一寸，射九灵青玉之光，映覆一身。须突从口鼻入，灌注肝府，若青琉璃色莹彻。次存青光满身，内外缭绕，直射东方，如青云罩覆坛所。
　　南方咒，搯离文，存荧惑星玉门华房，在目际直入五分，射三灵赤辉之光，映覆一身。次入江鼻，灌注心府，如日色辉照。次存赤炁满身，内外缭绕，直射南方，如赤云罩覆坛所。
　　西方咒，搯酉文，存太白星玉珰紫阙，在两眉间直入一寸，射七灵白华之炁，映覆一身。次入口鼻，注灌肺府，如月精映照之光。次存白光满身，内外缭绕，直射西方，如白云罩覆坛所。
　　北方咒，搯子文，存辰星帝乡元宫，在发际直入一寸，射五灵紫晶之光，映覆一身。次入口鼻，灌注肾府，如紫晶照映之色。次存紫光满身，内外缭绕，直射北方，如紫云罩覆坛所。
　　中央咒，搯中文，存镇星金室长谷，在人中直入二寸，射十二灵黄华之光，映覆一身。然后入口鼻，灌注脾府，如黄华莹彻之色，蓊郁于中。次存黄光满身，内外缭绕，直射中央，如黄云罩覆坛所。
　　鸣法鼓二十四通
　　广成曰：法鼓者，内正神炁，外灭魔灵，法事所先也。凡都讲举唱，鸣法鼓二十四通。若唱存思便鸣法鼓，非惟乖其节度，抑亦不识存思，岂知天宪。后学未解威仪，但欲轨则前辈老宿，既乖法制，便冒合格。然使未悟习迷，久已成风，惟务宣读美丽，殊觉非也。大法所持，冀在精谨，摄心注念，惟在威仪之先，务在合格。若法制有亏，既不用心，何以契道。则高真不降，福庆靡臻，反招罪谴也。其欲契道，唯在依科证法度也。勿以小事而不慎之，所谓差之一分，失之千里。
　　宗旨曰：左叩齿为天钟，右叩齿为天磬，中齿相叩为法鼓。叩之以为节。二十四通者，三八二十四数也，召身中三部八景二十四神，敷落神真是也。法当存神鼓炁二十四通，存神炁清彻达玉清。存身中青黄白三炁，自丹官升，经历五脏，上至泥丸，直透天门，上合玄元始三炁，结成琉璃宝殿，上圣居中，真人罗列。
　　发炉出神
　　焚敷落神真符　出香官诸符
　　宗旨曰：兆执手炉，冥心存自身在青黄白三炁云中，内外苍冥，四灵侍卫，万圣森罗。次搯中文，宣无上三天，至臣等身中，依法出神。出神者，乃出香官，奏事官，局守卫百神，非拜章奏表词之官也。夫神炁与天地，并一一念到处，则神随念而往，潜天而天，潜地而地。《度人经》云：上游上清，下镇人身是也。发炉者，热香於外，以通诚意，出官於内，以遣其神。内外尽诚，则其神上天入地，俱无所间，是为通真达灵也。
　　宣无上三天玄元始三炁，下上中。至臣等身中。丑寅三五功曹，卯至辰。又一云五方诀，归本命。左右官使者。巳至午。一云卯酉。左右捧香驿龙骑吏。未至申。侍香金童，酉。一云入中。传言散花玉女，戌五帝直符，亥。一云五方归中。直日香官，丑辰轮至午。各三十六人出。存驿龙骑吏，赤衣皂绩，并功曹童子香官等，从天门而下。次存自身中有驿龙骑吏等，从脑而出，各合成一人，至坛所侍立左右，各三十六人。放诀关启土地，戌归中文。至御前，自上文剔至午出于炉中。存驿吏等咸受词语，捧香而去。次默念咒曰：
　　内有光明，外有所向。内外朗然，了无余象。静以待之，即其显相。
　　诀曰：泥丸顶上高且崇，绕山周匝列九宫。红光紫雾第一峰，玉皇天帝居其中。时敲玉磬撞金钟，召集万神朝上穹。中界赤子传帝衷，遍历诸府当亲躬。众真班列莫勿勿，急过重楼十二重。仰瞻天表合双瞳，共赞帝德言圣功。端拱无为清净风，兆民赖之常雍雍。君臣庆会寿无穷，永保乾坤一混同。
　　出官
　　夫出官者，出高功身中真官也。先存额上朱门阔一尺八寸，朱门即脑中门也。史兵从朱门中出，下至坛前罗列。须知以炁合炁，以神合神，混合无间，方可造其阃域。乃得灵宝降真之妙，恐成轻泄，惟当叩师密授。先出三将军四灵神，导从前后左右，方行出官也。凡拜建坛词，则当用之。否则莫用。
　　宗旨曰：兆叩齿二十四通，长跪，先存四灵从头出，立前后左右。次存日月五星盖头，北斗覆形，出肝中青炁，布满玄坛，光如日月。次存唐将军左肾出，执元帅玉符，葛将军右肾出，执太芒戟；周将军心中出，执挥灵玉斧。次存天门上三将军下降，合身中所出之神，俱徘衣大袖，通云玉冠立前，兵士各三十万众，悉朱衣赫然，各从本宫而出，周匝身中。木官九人肝出，持弓在左。火官三人心出，持矛在前左。金官七人肺出，持剑在右。水官五人肾出，持戟在后。土官一十二人脾出，持枪在前右。四方五德将军自五脏出，五色衣神玉形，位列四方，依法出官。
　　总出官
　　如前存用毕，次搯斗诀起，归上帝诀。宣馑出臣身中，至天丁力士，逐一存用，出身中神，想吏兵从脑出於左右前后。次从中文历至根，巡二指根，至巳文弹之。次念咒曰：
　　一体虚寂，何出何入。以之为仪，呼吸是及。
　　逐一出身中官
　　五体真官，五脏出，卯文。上仙上灵二官直使，肩出。或云肾出。又云颊出。酉文。直使功曹，正一功曹，两肩出。或云心出。子文。治病功曹，脾出。左右官使者，脾肺出。执幢节。午文。阴阳神决吏，心肾出。丑寅文。科车赤符吏，脐下出，古道士形，侍车驭。或云曲秋出。辰巳文。罡风吏，左股脾出，古士形，乘兽。未文骑置吏，右股脾出，古士形，冠积，马足，青形，侍车驭。或云罡风骑置吏左右膝下出，力士乘狻猊，一十二人、申文。驿马上章吏，两肺颈两足下出，古士形，乘赤马。戌文飞龙骑吏，多文狼吏，颈出。执剑、赭色朱衣。虎贲鼻出，如虎形。或云两眉，或工万两肾出，坎文。察奸，心出，古士形，乘狮子。勾骑，大小肠出，古士形，乘狮子，身碧色。或云心出，乘丹霞之炁，覆护之所艮文。三官仆射三人，脐中出，道士形。或云胃中。天骋甲卒，左右手臂出，金甲仗剑，一十二人。或云甲卒三惜震文。天丁力士，左右肩出，神王形，一十二人。或云肾、或云眉，巽离坤兑。治正执正吏，收炁食炁吏，鼻出，力士形。收神食神吏，收鬼食鬼吏，两肘出。收毒食毒吏，收邪食邪吏，收精食精吏，收瘟食瘟吏，各二人，都三十六人，并二十一四一骨节中出。一云七收吏自鼻炁中出，并黑帧朱衣，道士形。诛符破庙吏一人，心出，道士形。社里邑君，肝出，青黑衣，道士形势，立地户上，威仪济济。左右都平君，止诸君将吏等，背出。子轮亥弹。
　　所谓出官，若欲拜建坛词，则依法出之，否则不用。若第一朝及谢恩醮，并同此式。
　　按科行事
　　兆端圭正立，存身为真人，宣法谁启圣毕。次礼十方，当从此为始。天一生水，天之祖炁，众星皆拱北也，故从此而起。
　　宗旨曰：兆同斋官，随方上十方香。每一方一上香，归位一拜，礼毕长跪忏悔。
　　忏悔
　　宗旨曰：兆跪炉忏悔，坛官等修斋行道，冒禁违科，种种罪愆，志愿临坛修奉，无诸魔试，克遂感通。次忏三业六根，及亡者积生之罪，析恩开度，成就齐功。
　　礼经三启
　　宗旨曰：忏悔既毕，义当礼经。故吟三启，步虚而三礼之。
　　礼三宝
　　宗旨曰：凡称礼三宝，冥心三拜。
　　敷露
