<!-- { "loadSidebar": true } -->
　　神威，先次搜访。今者斋事扣期，合就斋所，建立神虎摄魂坛，追摄上件亡魂，前来，受度。除再飞奏
　　三天，及抄具玉历，申闻
　　都省岳府，乞照应行下外，今准
　　中天颁降
　　太一玄冥混元玉札，并将该度亡魂姓名，开具甲状，随关见发，须至关者。
　　右关
　　神虎提魂摄魄倒生玄司玉女蒋□□等七人，七名并用朱书於下涂之。雄左玉曹主魂吏何魑，用朱书涂。雌右武鸾主魄吏乔□。用朱书涂。即请
　　检校主魂主魄簿书，部带三部使者，及本坛所差追魂吏兵，赍持
　　玉札隐书，俓往十方三界，生方死府，阳庭阴狱，应干主罪主考主录去处。照甲状内备去姓名，追取亡过某等，及下元囚徒苦爽。不问前愆往业，旧债新冤，已未报偿，有无执对，咸该赦恩，尽行根刷。部卫来诣所建摄魂坛，现迹报应。或示之影响，或形诸梦寐，亲接阳眷，显诉因依，取信愚迷，阐扬神化。
　　玄科有禁，不请稽违，故关。
　　年　月　日关。
　　关三使者
　　北魁玄范府。
　　昨据斋主某投词，乞就某处，崇建
　　无上黄箓大斋。追荐亡过某等，入意同前随关见发，交付玉女大圣承受宣行外，须至关者。
　　右关
　　神虎三部追魂使者侯、魏□、张□，朱书涂之。仰随从主伯主吏玉女等，赍持
　　混元玉札，遍诣三界十方，北都九幽，岳渎幽肩，冥司地狱，血湖峡石，溟泠泉曲，神乡鬼营，城隍社令，应干拘留责役去处。根寻亡过某等，不问业报浅深，已未结正，昭一甲状内备出姓名，并囚徒苦爽，尽行追取。同本部神首管领，来诣摄魂坛，现形入梦。切待荐修，准
　　令火急奉行，不请住滞，故关。
　　年　月　日关。
　　关监狱使者
　　北魁玄范府。
　　昨据斋主某投词，乞就某处，崇建
　　无上黄箓大斋。追取亡过某等，入意同前随关神虎大圣玉女使者，追取赴坛外，须至关者。
　　右关
　　阳耀通关坛使者刘，
　　阴灵摄魂坛使者明□□。请遵
　　黄箓仪范，敷戏二坛。伺候承行官吏，部押该度亡魂苦爽前到，即仰分类攒结，以男魂聚于左坛，女魂聚于右坛，各令现迹入梦，以明嘉应。其问或囚冤雕邂逅，辄肆素乱。惟仗多方善谕，使其省悔前非，顿明本性。至期开坛摄召，次第放令入坛，躬受开度，仰希依应，毋有稽违。奏表言功，用图旌赏，故关。
　　年　月　日关。
　　牒摄召官将随本法用
　　灵宝大法司。
　　昨据斋主某投词，乞就某处，崇建
　　无上黄箓大斋。追荐亡过某等，洎下元苦爽，同遂生方事。当司领词难抑，已於某月某日预奏
　　天廷，取
　　旨颁行，及备牒
　　神威，先次搜访。今者斋事扣期，合就斋所，建立神虎摄魂坛，追摄上件亡魂，前来受度。除再飞奏
　　三天，及抄具玉历，申闻
　　都省岳府，乞照应行下外，须至专牒者。右牒
　　某将，列具仰遵法令，疾速部带麾下吏兵，随从神虎官将，同往三界十方，天牢地狱，拘留责役去处，根寻亡过某等魂。见今被系何地，追取亲魂正魄，并照甲状内备去姓名，逐一搜摄，不问罪业有无，已未结正，普该
　　赦恩，一合部领，前来摄魂坛，视影现形，以伺开度。不移时刻，火急奉行，其或故违，自贻
　　典宪，谨牒。
　　年　月　日牒
　　关申发总
　　灵宝大法司。
　　当司今发审奏公文，开具下项，须至关者。一奏状三函，申状一函，重封印全，谨上诣
　　　三天门下上清天枢院请进。
　　一申状三函，玉历一本，帐状一本，并封印全，谨上诣
　　北斗高上玉皇尊帝众圣前，
　　玉清泰玄天机天枢上相真君圣前。
　　东岳天齐仁圣帝圣前，申上。
　　一公牒关六道，折角封印全，下
　　某州某县城隍主者，逐处通下
　　神虎何乔二大圣前，
　　神虎三部追魂使者，
　　阳耀阴灵通关摄魂坛使者，
　　神虎摄召官将。逐处通下。
　　右关
　　四直功曹使者，三界直符使者，当处及泰山府沿路土地，仰交管前去逐一投进，时刻不请稽延。如有魔灵遏截，摄赴近狱，依律究治。幸希回报，故关。
　　年　月　日关。
　　申天枢院进奏状
　　灵宝大法司。
　　本司昨据斋主某，乞就某处，崇建
　　无上黄箓大斋。追荐亡过某等魂，洎下元幽爽，同遂生方事。本司己於某月某日预奏
　　帝廷，取
　　旨颁行。今者斋事扣期，合要亡魂赴坛受度。除已发亡魂帐状，具申
　　都省岳府，及颁降
　　太一混元玉札，追取亡魂外，今发奏状
　　函重封印全，须至开申下项。
　　昊天玉皇上帝陛下，
　　紫微中宫北极大帝陛下，
　　东极太乙救苦天尊御前。
　　右谨具状，申
　　三天门下上清天枢院。伏乞依时进呈，取伺
　　敕旨，早赐
　　颁下，伏候
　　昭报，谨状。
　　年　月　日具法位姓　某　状申。
　　都省玉历
　　具位姓某
　　今开具系荐男女亡魂姓名下项。
　　一正荐，
　　亡故某，系某甲子命某年月日在某处命过，享年几岁。
　　一附荐。此却具九玄七祖姻亲等逐一列。
　　一附坛，某州某县某乡某里某人，附荐亡某逐项列。如无附度，则去此项。
　　右谨具
　　申。
　　年　月　日具法位姓　某　状申。
　　东岳帐状
　　灵宝大法司。
　　今具系荐亡魂姓名生死年月去处下　项。
　　一正荐。
　　亡故某乙，系某甲子命某年月日
　　在某处命过，享年几岁。
　　一附荐，此一项系家庙姻亲。
　　依前逐一开列。
　　一附坛，追度亡魂，如无附坛之人，不列
　　此项。
　　依前逐一开列。
　　右具如前。
　　年　月　日本司具。
　　神虎甲状
　　北魁玄范府。
　　今具系荐男女亡魂姓名下项。
　　一正荐，
　　亡过某第几。
　　一附荐，
　　此却具九玄七祖姻亲等逐一列。
　　一普荐，
　　亡过某逐项列。如无附荐，则去此项。
　　右具如前。
　　年　月　日本司具。
　　奏昊天贴黄倚黄
　　臣奏为某人，乞崇建
　　无上黄箓大斋，追荐亡某等，及下元苦爽，欲得
　　敕命，下泰玄都省，宣付三界真司，准
　　玉札隐书，放遣上件亡魂，赴摄魂坛，伺领斋修。伏候
　　敕旨，
　　臣乞颁付，泰玄都省。
　　奏北极贴黄倚黄
　　臣奏为某人，乞崇建
　　无上黄箓大斋。追荐亡某等，及下元苦爽，欲得
　　敕命，下中天斗府，颁宣太一玉札，差降神虎官吏，追取上件亡魂，赴坛伺领斋修。伏候
　　敕旨，
　　臣乞颁付，中天斗府。
　　奏东极贴黄倚黄
　　臣奏为某人，乞崇建
　　无上黄箓大斋。追荐亡某等，及下元苦爽，欲得
　　敕命，颁下三界真司，准
　　混元玉札，放遣上件亡魂，赴坛受度事。伏候
　　敕旨，
　　臣乞颁付，三界真司施行。
　　上清灵宝大法卷之六十一竟
　　上清灵宝大法卷之六十二
　　洞微高士开光救苦真人宁全真授上清三洞弟子灵宝领教嗣师王契真纂
　　正奏门
　　奏玉清
　　具位臣姓某，
　　昨据入意至同遂生方事臣据词难抑，已於某月某日，先次奏
　　闻，祈恩赦宥。今依科格，建立玄坛。次第进表上章，颁符锡赦，朝真忏谢，破狱召魂，普施无碍。夜斋奉行水火大炼，给箓破券，保举超升。事毕拜表言功，解坛满散。某日夜只设清醮三百六十分位，仰答
　　天霈。今者妙范初陈，玄纲将举，所有合干事务，按式关行。除再具奏
　　诸天帝尊，申牒三界真司外，须至奏
　　闻者。
　　右臣谨录状，上奏
　　玉清上帝元始天尊陛下。恭望
　　道慈，允臣所奏，特赐
　　敕命左右二真，开函启蕴，颁降
　　元始诸真符箓诰命，契臣凡篆。普告诸天诸地，阳庭阴治，一切主司。赦拔亡过某等，及下元苦爽，无边大罪，出离重阴，俾进
　　瑶坛，躬承开度。仍乞
　　颁下玉清灵虚宫，天仙内院，升度玄局，执职万神，如期应臣请召，显助宣行。臣於修斋行道，请命祈恩，愿赐
　　鉴观，以副析祷。冒犯
　　天威，臣诚惶诚恐，稽首顿首，谨具状奏
　　闻，伏候
　　敕旨。
　　年　月　日具法位臣姓　某状奏。
　　奏上清
　　具位臣姓某，
　　昨据入意同前须至奏
　　闻者。
　　右臣谨录状，上奏
　　上清大帝灵宝天尊陛下。恭望
　　道兹，允臣所奏，特命左右侍真，开函启蕴，颁宣
　　太上敕赦生天宝箓，并洞玄斋法，契臣修用。普告诸天诸地，阴阳曹局，合属主司。赦拔亡过某等，及囚徒苦爽，亿劫冤愆，脱离苦趣，俾临坛墠，受化更生。臣三日正斋，九时朝奏，愿垂鉴证，以遂斋功。冒犯
　　天威，臣诚惶诚恐，稽首顿首，谨具状奏
　　闻，伏候
　　敕旨。
　　年　月　日具法位臣姓　某状奏。
　　奏太清
　　具位臣姓某，
　　昨据入意同前须至奏
　　闻者。
　　右臣谨录状，上奏
　　太清大帝道德天尊陛下。恭望
　　道慈，允臣所奏，特赐
　　敕命，颁降泰玄都省，宣付三界十方，合属去处。赦拔亡过某等，及囚徒苦爽，亿劫冤愆，脱离苦趣，俾临坛墠，受化更生。仍乞
　　睿旨，宣示上章曹治千二百官照应。凡章词上御，毋致遣命，从臣所请，速为颁行。冒犯
　　天威，臣诚惶诚恐，稽首顿首，谨具状奏
　　闻，伏候
　　敕旨。
　　年　月　日具法位臣姓　某状奏。
　　奏昊天
　　具位臣姓某，
　　昨据入意同前，除再具奏
　　三天，请颁
　　符命，专行拔度外，须至奏
　　闻者。
　　右臣谨录状，上奏
　　太上开天执符御历含真体道昊天玉皇上帝陛下。恭望
　　天慈，允臣所奏，再赐
　　敕命，颁下泰玄都省，宣告三界合属真司。咸遵
　　符命，开度亡过某等，及下元苦爽，并与原除大罪，拔出重阴，俾进瑶坛，躬承妙果，臣三日正斋，九时朝奏，愿乞
　　恩光下逮，鉴证黛修。冒犯
　　天威，臣诚惶诚恐，稽首顿首，谨具状上
　　奏以
　　闻，谨状。
　　年　月　日具法位臣姓　某状奏。
　　奏道祖
　　具位臣姓某，
　　昨据入意同前，除再具奏
　　天廷，请颁
　　符命，专行拔度外，须至奏
　　闻者
　　右臣谨录状，上奏
　　道祖上灵高道九天司命保生天尊御前
　　恭望道慈，允臣所奏，特赐
　　敕旨，告下三界合属真司。咸遵
