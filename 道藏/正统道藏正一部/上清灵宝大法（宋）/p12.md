<!-- { "loadSidebar": true } -->
　　以每月十日，书第一第二第三字，清旦向壬方佩服，更念三天咒，持之如法，百日自然万神朝身，自得长生，白日上升之道也。
　　眇莽九丑韶谣绿澶，竺落皇笳天。云上九都飞生自骞，虚明堂耀天。
　　以每月望晦二日，书第四第五字，向东方佩服，二十四年自得长生不老，上升之道，生死皆上升，得居帝君南轩游堂之上，自然身登大罗天也。
　　那育郁馥摩罗法轮，观明端靖天。露持元镜揽姿运容，玄明恭庆天。馥朗廓奕神缨自宫，太焕极瑶天。
　　以每月上下弦日，书第六第七第八字，向月佩服，八年身有光明，面如金色，生死皆得上升日月之馆，身得神仙长生之道，与天齐年也。
　　佩服西方内音
　　刀利禅猷婆泥咎通，元载孔升天。宛薮涤色大眇之堂，太安皇崖天。流罗梵萌景郁萧隅，显定极风天。
　　以每月十日，书第一第二第三字，侵晨向壬方佩服，更念三天咒，持之如法，百日自然万神朝身，自得长生，白日上升之道也。
　　易邈无寂宛首少都，始皇孝芒天。阿舰郁竺华莫延由，太皇翁重浮容天。
　　以每月望晦二日，书第四第五字，向东佩服，诵此音，二十四年自得长生不老，上升之道，生死皆上升，得居帝君南轩游堂之上，自然飞身大罗天也。
　　九开自辩阿那品首，无思江由天。无量扶盖浮罗合神，上蝶阮乐天。玉诞长桑相空度仙，无极昙誓天。
　　以每月上下弦日，书第六第七第八字，向月佩服，八年身有光明，面如金色，生死皆得上升日月之馆，身得神仙长生之道，与天齐年也。
　　服北方内音
　　玃无自育九日导乾，皓庭霄度天。坤母束覆形摄上玄，渊通元洞天。陆罗育邈眇炁合云，太文翰宠妙成天。
　　以每月十日，书第一第二第三真篆字，侵晨向壬方佩服，更念三天咒，诵持如法，百日自然万神朝身，飞升上清之道也。
　　飞天大丑总监上天，太素秀乐禁上天。沙陀劫量龙汉瑛鲜，太虚元上常融天。
　　以每月望晦二日，书第四第五字，向东佩服，诵之，二十四年自得神仙，生死皆上升大圣之天。
　　碧落浮黎空歌保珍，太释玉隆腾胜天。恶奕无品洞妙自真，龙变梵度天。元梵恢漠幽寂度人，太极平育贾奕天。
　　以每月上下弦日，书第六第七第八字，向月佩服，咒之，八年自然身有光明，面如金色，生死皆得上升日月之馆，与天齐年。凡修大道，常行慈悲救物，物无其物，清净其心，正直端严，无邪无曲，洁己斋心，常思众善，与人言论，常加谦和，动合天地，言无伤炁，勿食荤鲜，勿食物命，见他命如己命，见他非如己非，见他之过如思父母之名。若遇似此之人，方可传授诸天内音飞升之法。盖为此法至神至圣，四万劫一传。如下世今有遇此者，乃宿有升天之本人，能忘心佩服，自然飞升上清，万神朝礼，地只侍门，名书上清，功满德就，白日升天。秘之慎之，非人勿传。
　　五芽真文
　　师曰：灵宝有五方真符赤文祖炁，天中灵宝也。人身中主内生五色灵芝，外招五方云芽和炁，乃真液真水。在天为五老上帝，在经则结炁成文，是为五芽真文，在五方则为五帝，在乾象则为五星，在地理则为五岳，在事则为五常，在物则为五行，在人身则为五脏也。修灵宝之道洞房之法，饵服五方正真之生炁，以炼凡躯也，神哉。
　　青芽真文一十二字
　　赤芽真文一十二字
　　白芽真文一十二字
　　黑芽真文一十二字
　　黄芽真文一十六字
　　右五炁五芽真文，以丹书於金漆黑光二板之上，行持请炁。毕朝奏内诵洞章，方可施用。法当随方叩齿，咽液三过，心礼三拜，发真升步百花之虹，丹朱迎接，以舌舐化五色之黑，咽入重楼，送归绛官，化成五方锦纹，交结入符，五芽元炁，灵液之婴体也。此乃身中灵宝祖炁，学士当勤行之。
　　佩服真文
　　师曰：五芽内炼之法，请五帝五灵降真，及佩真文，使其神居五脏之中，为致五芽之精也。常以立春日鸡鸣时，入室东向九拜，平坐，叩齿九通，思束方青帝灵威神，以其司春，主束方生黑故也。身长九寸，顶青玉冠，九炁青羽衣，驾苍龙之辇，建颖许，从甲乙胡老之官九十万人来降，须臾化生青黑，如云灌覆己身，从己身从己口入，直下肝府。又思木星焕明在东方，照映己身，便开口念咒九遍，取东炁九口，咽液，服东方真文一十二字。
　　咒曰
　　九炁青天，元始上精。皇老尊神，衣服羽青。设御天宫，焕明岁星。散辉流芳，淘溉我形。上餐朝霞，服引木精。固养青芽，保镇朽龄。肝腑充溢，玉芝自生。回年亿劫，色返童儿。五炁和合，天地齐并。
　　常以立夏日鸡鸣时，入室南向三拜，平坐，叩齿三、通，思南方赤帝赤标奴，以其司夏，主南方生气。身长三寸，顶赤玉冠，衣三炁赤羽衣，驾丹龙玉笔，建采许，从丙丁越老之官三十万人来降，须央化照己身。又思火星焕明在南方，照己身。便开目，念咒三遍，取南炁三口，咽液，服南方真文一十二字。
　　咒曰
　　三炁丹天，朱宫灵童。元始上帝，縿驾赤龙。丹羽飞衣，锦被光明。驱策灵官，运道阴阳。三炁吐辉，溉我绛宫。赤子俱镇，炼芳饰容。朝餐朱景，玉芝满充。回停劫年，朽骸返童。长龄天地，永享无穷。身生水火，变化百方。
　　常以立秋日鸡鸣时，面西七拜，平坐，叩齿七通，思西方白帝白招矩，以其司秋，主西方生炁也。身长七寸，顶白玉冠，衣七炁白羽衣，驾白龙玉舆，建素许，从庚辛玄老之官七十万人来降，须央化生白，如云俄覆己身，从己口入直下肺府。又思金星焕明在西方，照己身。便开目，念咒七遍，取西炁七口，咽津，服西方真文一十二字。
　　咒曰
　　金云七门，皓映西华。中有素皇，元始之家。縿驾白龙，七炁峨峨。徘徊玉门，散精朱霞。金星吐辉，芳芝滂沱。玄奥我身，养我素芽。明石鲜光，万劫不俱。服以流泉，餐以太和。九天上必帝，给以玉华。保年驻白，颜景敷罗。长存天地，三光同遐。
　　常以立冬日鸡鸣，入室面北五拜，平坐，叩齿五通，思北方黑帝吁光纪，以其司冬，主北方生炁也。身长五寸，顶玄玉冠，衣五炁玄羽衣，驾黑龙玉舆，建皂旗，从壬癸羌老之官五十万人来降，顷刻生黑气如云，似流星之光覆己身，从口入直下肾府。又思水星焕明在北方，照己身。便开目，念咒五遍，取北炁五口，咽津服北方真文一十二字。
　　咒曰
　　北方玄天，五炁散灵。元精。驾龙建旗，游宴玉京。是日元吉，庆云敷荣。飞芝流洒，滂沱四盈。玉女玄奥，混我身形。肾宫充镇，朽芽坚生。五府纳真，上通神明。五老降接，仙道早成。变化水火，衣服羽青。飞行太空，游造紫庭。寿同三景，万劫长龄。
　　常以春分、秋分、夏至、冬至日鸡鸣，入室向五方旺方，心拜十二拜，平坐，叩齿一十二通，思中央黄帝含枢纽，主五方之旺炁也。身长一尺二寸，顶黄玉冠，衣五色衣，驾黄龙玉舆，建黄许，从戊己苍龙之官十二万人来降，须臾化生黄炁，如云覆兆己身，从口下直入脾府。又思土星在中照兆身。即闭目，念咒一十二遍，吸中炁十二口，咽津，服中央真文一十六字。
　　咒曰
　　中央太山，元炁徘徊。上有玄老，总统四灵。胶驾黄老，五色羽衣。运道九天，输转游玑。焕明七星，流光散辉。玉英芳芝，流缢四飞。淘溉我身，脾府光开。养芽餐精，万神总归。检魂制魄，仙炼八威。表裹洞清，常生不衰。通真达灵，升入太微。
　　服灵芝云液法
　　师曰：凡春夏，先服云液，而后服元炁也。秋冬，先服元炁，而后服云液也。常服每日以鸡鸣阳光始分，东南向，叩齿如其方数，东九，南三，西七，北五，中央十二通也。以双手掌相摩令热，拭面目，随其方数念咒，自东方起，一周而止。次第饮服五芽真液也。
　　五芽曰
　　东方青芽，紫云流霞。服食青芽，饮以朝华。
　　青芽肝也，朝华者上齿根也。便以舌撩上齿之裹，以舌舐唇三过，漱口令玉泉满口，九咽之。又引青炁九咽，令镇肝中。
　　南方朱丹丹，焕耀徘徊。服食朱丹，饮以丹池。
　　朱丹心也，丹池下齿根也。以舌搅下齿之裹，以舌舐唇三过，漱口令玉芝满口，而三咽之。又引赤炁三咽，令镇心中。
　　西方明石，皓灵全质。服食明石，饮以灵液。
　　明石肺也，灵液唇表之精也。以舌撩齿上之表，以舌舐唇三过，漱口令玉芝满江，而七咽之。又引白炁七咽，令镇肺中。
　　北方玄滋，玄珠润滋。服食玄滋，饮以玉饴。
　　玄滋肾也，玉饴舌也。以舌撩下齿之裹，以舌舐唇三过，漱口令玉芝满口，呼吸而咽五次。又以鼻引黑炁五口咽之，令镇肾中。
　　中央戊己，昂昂太山。服炁守精，饮以醴泉。一名玉英，一名金根，一云仰视太山。
　　戊己脾也，太山者前首也。以舌撩上下裹表，以舌舐唇三过，漱口令玉泉满口，而十二咽之。又引黄炁十二口，令镇脾中。如此毕，叩齿三十六通，咽炁三十五过，又念都咒。
　　咒曰
　　白玉岔岔以次行，源泉涌洞似玉浆，饮之长生，寿命延长。
　　咒毕，以舌撩上下中央，令玉芝满口，而三咽之，引炁二十五过，极炁而咽之，其道都毕。此法并於夜半子时，平旦寅时，服之。余时卯酉午申巳亥，并四土时，各只服一灵芽玉液也。
　　服元炁法
　　凡服元炁，闭。屈舌，以鼻长引口中炁满，胁复鼓腮而咽之。半夜八十一咽，平日一六十四咽，食时四十九咽，日中三十六咽，哺时二十五咽，黄昏一十六咽，其余时二十四咽。此法行之百日，可以换骨易形。一年，自然彻视，还年却老，乘云登仙，可翘足而俟矣。凡逐时服炁咽液，讫以竹膜，朱书玉婴神变符，九而吞之，以津液咽下，存己神如婴儿之状，在丹田中。二年在心中，三年在泥丸中。与前内朝同行。三年之外，可分形随意，玄妙不一，应变无极。兆自然之炁液，并随行转。三年之外，火应水朝，与天地同阴阳，与日月同造化。九年，五老下降，迎兆白日上升也。师曰：天地之中，有圣人在其中得其道，贤人在其中得其法，智人在其中得其卫，皆天地会精而成其真也。故道不可以言求，法不可以情求，卫不可以意求，皆万物顺天地化生，而归於自然也。
　　水火图
　　玉婴神变符
　　玉婴太乙胎化天尊 玄元始炁三宝天君 乾灵坤蠡乾灵坤母 虚皇告命玉胎分形 九炁映明混合生成 九天元炁孕胎成真 天一地清人宁谷声冲开九天现出真形阳魂聚神七魄守宫上朝三天下入九泉事讫皈元咸为七德急急如太一天尊勑
　　开明三景
