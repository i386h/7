<!-- { "loadSidebar": true } -->
　　总召赫奕万神咒
　　晶晶灵灵，炁化真灵，虚皇总炁，普降宸廷，神升炁降，炁合真精，急急应吾召，急急应吾声，急急如玉清上帝敕。金阙玉房，大梵穹皇，闻兹告召，速至感通。鼓节麾幢，降于云汉。乘风驭炁，来自浮空。泥丸绛宫，玉室金堂，三部八景，四体百神。昂昂而兴，济济而至，森然混合，罗列坛场。承玉清命，应化祥光。急急如元始上帝敕。
　　十天诀，发三宫出，运化官君，上下升降。存自丹宫赤霭光华，如日光落照，迸透孔穴，如琉璃之状。奔升至十二楼，以舌喷出一炁，结如日轮在前，万神麾幢鼓节，并在其中矣。再咒曰：
　　万神官君，亿乘齐临，随炁升降，不得停留。急急如元始上帝命。
　　右法剔四山诀。
　　召靖中仙官咒
　　始青通妙，炁合三元，朝境分辉，速降遥天。急急如三宝上帝律令。
　　玉清诀，东炁，运化自天门驾彩云，徐徐而下至坛所，坐金台玉室之宫，朝谒法师，法师亦谒。
　　召神虎官君咒
　　金门皓华，太白七非，庚辛祖炁，化应自然。召炁呼阴，承飘素微。化元聿白，星飞□返步幽冥。万神奉命，急速奔驰。急如内真夫人敕命疾速律令。寅文，北炁。
　　召黄箓院官君咒
　　元景飞光，扬奔上清，三元箓使，立降无停。升度善切，耀发幽冥。上帝有敕，升济通真。急急如虚皇上帝律令。
　　中文，东炁，存官君千万人，金甲黄衣，功曹上史乘云炁而下，方行召役。
　　焚三界直符符，四直功曹符。
　　召三界使者咒
　　驿马骑吏，星奔火冲。急急如虚皇上帝摄召真灵敕。亥文。西北炁翻山撼地，直符威兵。急急如律令。巳文，北炁。帝真敕命，神灵投水。急急如虚皇上帝敕。中文，斗炁。
　　右法召毕，逐一存至变化官将，罗列左右听令。次上香宣告情旨，指挥献茶酒。三献宣关引毕，再上香，叩肯七通，以双手剔子午斗，想左右上下星斗云霭，金光遍布，宛如星天世界。次指挥遣发官君，宣传申发文檄，上御帝廷，普告十方，遍通三界。存官君拱听命令，承领公文。次念
　　祝遣官君咒
　　虚灵万炁，总统仙曹。承兹役遣，自下骗升高。帝阙玉陛，飞化逍遥。俯仰玄应，合道飞朝。急急如元始上帝律令。
　　咒毕，噀水，两手发十天诀，想官君责捧文檄，奔升而去，前面有星斗云霞金光，乘载而去，径入天府。再噀水一口，直入天门，进奏而退。
　　宗旨曰：发奏毕，便入靖，平息端坐，双手十天诀起额上，咽液三过，舌拄上腭，运十二重楼出一真炁，上接天门，乃泥九宫，再咽液三过，运日月之光，上接真人左右官将，升入星斗光霞之境，宫阙森列，并在目前。捧赉所上奏文，徐升入。次剔左右手雷火局，发五内之炁，相击而出，并为雷火电光霹雳，俓升天府，破荡魔境罡风浩炁之界。移时官将进呈毕，下临。兆以界引腰官君，俱入上泥九之内，归于一身，纳真闭户，咽液一口，剔右手子文，次方徐徐下座。此为申发运化上道。
　　立旛
　　凡建大斋，当依法式，以黄缯制迁神宝旛，以红缯制回耀灵旛，以青缯制太一宝诰旛。又有超度等旛，并依玄科制立，悬挂斋坛之前，任风飘扬，使十方幽魂睹此灵旛，一念皈依，积劫大罪随风消灭，地狱开泰，迁神南宫。
　　扬旛咒
　　黄箓开度，三界十方。四生六道，同到道场。生神迁魂，万劫不忘。旛之为体随风飞扬。风之所被，各从其方。重阴之府、九夜之乡。地狱饿鬼，旁生无鞅。皆得解脱，上升天堂。急急如太上度生律令。
　　宗旨曰：赞立诸旛，当想如芝幢宝盖，四方祥风鼓荡，接引阴魂，赴坛受度。
　　祝龙
　　按科以茭草制二龙、二童子，立於坛前。茭龙居左，金龙居右，二童子各执一旛，并依法式书符，置於龙童之身。此乃负驿宣传符命，赦罪迁神之所取也。前面谓茭龙驿、金龙驿。盖法於此。
　　宗旨曰：兆以符祝发茭龙，左手搯辰卯二诀，取东炁剔诀，吹布龙身。又以左手自子招至亥，回至巳上，又至申，复归巳文，剔于龙身，化鳞甲四体爪牙备具。以水洒之，存其龙运动。次搯午文，取南无吹于身，存朱火烨烨，见玉女一人手捧元始玉符诏命曲赦宝文，浮空乘云下临，驾龙发光，来朝天坛玉帝，伺宣行符箓敕赦。即受诏承命，欻然驾龙，风达重阴，宣通九夜，追拔罪魂。存前面所化四驿神君，皆同佐交龙驿史，承玉清宝符，颁宣赦命。
　　宗旨曰：既化荚龙，负命开通九夜。然亡魂受炼之后，将归何境。故假金龙驿史以迁神也。兆以符祝化金龙，左手括午未巳，归申上剔，取东南炁吹龙身，再剔四门诀，巡布回四门，化其龙鳞甲爪角，四体具全。祝咒匹配阴阳生成，存金光合射其身，以水洒之，形相运动。次存光中有玉女神君一人，丹衣，执红莲花，在龙头上。次存变一亭，如朱陵府，悬居龙背之上。龙负运转，复回朝谒天坛。四驿之中神君将吏，引龙亭立於坛之下，空中四畔四五女四童君，各执本色莲花，捧龙亭立在其中，并不与朝班之列。至炼度毕，兆运化升天法桥，上接于龙亭，玉女引魂升入丹天之境，无拘天门。
　　祝茭龙咒
　　太上开明，元始监真。五老上帝，赤书玉文。拔赎一切，宿对罪根。皆蒙解脱，考掠俱停。魂升九天，魄度朱陵。今日上吉，万神咸听。龙负白简，关冥真灵。乞如所愿，风火驿传。
　　祝金龙咒
　　元始上帝，赤书玉文。解消阴结，以证超真。刀利南极，浮间之神。流火受炼，禅猷保生。婆泥灵童，与涤阴氛。表裹莹彻，玉婴之形。飞步禅黎，洞阳之庭。一如元始上帝金口律令。
　　立六幕
　　宗旨曰：兆同坛官斋官，出堂立幕。自玄师幕，列班上香，请师跪奏，点酌上表，宣疏读结盟状，进钱马焚燎毕。次五帝慕，天师幕，三师幕，三官幕，监斋幕，逐幕朝谒，凝神默奏，运化上表，点酌宣疏，并如玄师幕之式也，坛幕次序，具载在坛图中。
　　玄师幕东一。
　　夫灵宝玄师为三天化主，乃阐教之师，应宣行斋事，当先关启，证明斋功，张帐幕，设圣像几案，供养如法。
　　五帝幕西一。
　　夫五老上帝主人天功过之录，证质斋功。古斋在五方案上，广成仪令就三师位北，别张帐幄，设圣像几案如法。
　　天师幕东二。或云西二。
　　正一天师为三天法主，乃出法之师，应有斋修，皆当关启，张帐幕几案如法。
　　三师幕西二。或云东三。
　　经籍度三师为开度之宗师，资存念之首，敷蒇如法。
　　三官幕东三。或云东二。
　　三官大帝主三元考校之籍，证录斋功，敷蒇如法。
　　监斋幕西三。
　　监斋法师为灵宝斋法之主监，临斋事敷陈如法。
　　右六幕随地阔狭为之，列於玄坛左右。按古仪五帝在五方，案上广成科令，就三师位之北别设，与玄师相对。如此、则玄师居东一，五帝居西一，天师居东二，三官居东三，三师居西二，监斋居西三，悉从广成。古科则三师不居天门。又有正一三师幕，此乃龙虎正一宗坛，尊崇祖师之义。而田先生从而行之，却添正一三师幕，而经籍度师居天门也，实非古科。况以灵宝法合从古也。如窄狭处，不必逐幕铺设，当东西二向各列一幕，却以幕帝之属，於一幕之中隔为三慕，设三香花案如法。遇有参谒，并当中相通行事。若如此，则东一幕移玄师居中，天师左，三官右。西一幕五帝居中，三师左，监斋右。盖三幕并为一，则当以中为尊，而左右相次也。
　　靖室
　　高功行持书篆符箓之所，中列天真皇人，黄箓真宰，符箓中典箓灵官等，供具如法，於预告日先次铺设。
　　诵经堂
　　中设三清三宝之位，香花如法毕陈，临斋之期，率坛官逐日於此转诵经咒睿号，事毕具疏宣忏。
　　十二堂陛
　　夫建大斋，当先建十二堂陛，召集高仙真灵，建斋行事。且十二堂者，一日青华之堂，二日神虎之堂，又为聚魂府，三日纠察堂，四日精思堂，五曰冥官堂，六日监生司，七曰天医院荡秽所，八曰受炼司，九日黄箓院，十日受生案，十一日五道都府，十二日通章司。又有监临所监坛所，官将所受度堂，普度堂，各有官将名位，行遣仪制，悉遵法式行之，此乃分司治事。
　　青华救苦堂
　　凡受词之始，名为立誓投诚，舍金赎亡者之罪，求哀拔度。高功备词，入靖室写通天救苦表，如拜章法飞神上表，预祈恩霈。先立青华之堂，中设青玄上帝，供仪一一具备。次扬青玄宝旛，以青缯造之，长四丈九尺，用脚九条，各书九龙符命，中央一条，周回八条，凑成宝幢。按九州分野，申飞龙骑吏，虚空鉴察，应感灵司。焚九龙符命九道，赦九州分野。焚开坛疏，挂门迎大榜，发预告文字如式。堂之中安碧落空歌图，每日焚香诵救苦颂，至期开坛，九时行道而朝礼之。则天尊慈悲，寻声赴感，立降玄坛，而施救苦之心矣。
　　九朝吟救苦颂　焚碧落空歌符
　　佩魔王之章
　　青玄救苦颂三首
　　天尊发愿大慈心，救苦方方化善因。
　　五岳四司皆禀命，酆都地府尽停刑。
　　真符告下咸蒙赦，童子传宣赦罪人。
　　元始化身真妙相，度人无量道方成。
　　二
　　天尊誓愿度众生，说法端严坐宝林。
　　狮子九头分瑞相，慧光一照廓幽阴。
　　刀山剑树皆摧折，火翳风雷悉罢停。
　　大惠大慈无量力，酆都地府尽瞻闻。
　　三
　　天尊慧力拯阴灵，救苦寻声破铁城。
　　弘济无垠随愿度，光明普照达幽肩。
　　惠风扇处炎相灭，法雨沾时发朽荣。
　　无量慈悲成救度，亡魂俱得面慈尊。
　　神虎堂聚魂堂
