<!-- { "loadSidebar": true } -->
　　夫宿启者，本自然朝也，乃斋法之祖。建斋之始，爻先行自然朝。朝者，只发炉启圣，礼方忏悔，三启三礼也。继以敷露，宣词说戒，补职宣禁。今本朝所谓馑依科法，宿启以闻是也。科之末句称明晨行道，续更启闻。盖谓明旦方始正斋行道耳。既为人建斋，当以修斋之意，预告真灵也。古科宿启，必在建斋之日子时。而陆简寂所撰灵《宝道士自修盟真斋仪》，则不宿启，止於斋日清旦，说戒补职，接续登斋行道，继以言功口表。又正一经科止云：建斋当先行自然朝。初无宿启散坛之文也。云光张若海不睹经文，辄以己见，肆为妄论，笔之於书，几二十条，大悖经教。遂使晚学之徒乘非蹈谬，悉於宿启之前，说戒补职，且补职受简，然后登坛。杜广成固尝非之矣。谓如开建大斋，斋主必预投词，高功受词，与之关奏，亦在一月之前，次第进拜章书，颁宣符命。此乃先行其事，而后补职，谓之颠倒。又安不於预告之前，令高功先补职耶。切详经科垂补职之文，为明晨行道设耳。故宿启建坛，不涉正斋，且陆简寂《灵宝斋说光烛戒罚祝愿仪》叔云：先宿启毕，次授十戒补职，众官跪受简札，明日行道，各典所署。次宣三十六禁告示威仪。则是说戒补职宣禁，必当在宿启后。於科已有明文，此合宜也。由晋迄唐，相沿不革。自云光张若海逞妄谬不经之说，浅学者或宗其源，盖不曾博览古科之如是也。一日修奉，止日斋会。三日已上，方谓之斋。或七日九日，久者一月，具载经科，具太极真人演经文，而着斋戒威仪之诀。陆天师摭经诀，而撰斋谢戒罚之仪。三箓九幽，解考涂炭，三日七日，一时九时，品目虽繁，仪矩则一。沿流穷源，舍太极真人及陆天师，果何适哉。近代补职，又有添入上下弃议，以某人充等语，颇有窒得高功，又岂食众所可补耶。又李景祁所集斋科，於建坛日午后，先行自然朝，说戒归玄师幕，补职宣禁，至夜依科宿启。如此则建齐之日，两行自然朝也，不亦赘乎。今悉改从古科，於宿启三礼之后，敷露继以宣词，於复炉之前，说戒补职宣禁，庶合陆天师本科，不敢从俗故也。
　　宿启建坛
　　宗旨曰：初入坛幕之前，便存身如青玄上帝，左右玉童玉女，从众妙门乘光而出，执幢持节，立於道前。行持运化，请降九凤破秽之官，喷噀而下，变凡为圣，於地户上，依法敕水冷坛。
　　敕坛　　拜解秽表
　　补职
　　天有六运，周建六官，建齐行道，当分六职，格降高穹。
　　升坛
　　凡升坛，先上六幕香，次则手炉、知磬二人前赞，导引法师登坛，其威仪道众，并分左右序对列坛前。高功升外坛，至地户外立，密咒。入户升中坛，坛众随之，近人只如常旋行，高功居道众之后，入巽户至外坛方楫。高功先行入地户，道众却立，高功搀越而过，大不严肃。故蒋氏立成仪亦云：凡升坛则高功居前，出坛则高功居后，乃合古科，大为允当。高功入户毕，道众俱入坛中，都讲旋至中坛之东面西立，六职止於中坛之西面东立，高功与斋官同升天们，入内坛，上十方香。日以东为始，夜以北为始。次上御案香，焚香，密咒，存思如式。齐官上香毕，再出天门，左旋至中坛西北立，高功回本位，上手炉香，密咒，按科行事。至复炉毕，手炉、知磬法事先行，道众次之，高功自内坛则自天门出入。近有中坛与内坛，皆自地户入，却自天门出者，皆非也。杜广成、陆简寂科法，皆入地户升天门，上十方香，自古而然，不可从俗。盖内坛法天，故自天门出入。
　　唱导
　　宗旨曰：玄师前分班立，高功上香，三拜跪奏告斋毕。咒曰：
　　愿师得道，我得飞升，开度七祖父母，脱离五苦八难，早登天堂，名入仙籍。
　　又一本
　　愿师得道，我得飞仙。开度玄祖，罪苦咸原。名书仙籍，升入帝廷。
　　斋官授词函，兆跪受，方告斋。监斋宣职状，方唱导。毕上廊幕香了，都门外祝白启坛，宣启坛疏，方入户。兆先行入外坛，於地户外立。密咒曰：
　　四上功曹，龙虎使者，正一生炁，侍靖素女。夜有启请，愿得开明，童子上玄，少女为臣。俱入黄房之裹，通达所启，皆使上闻。玉清诀。
　　宗旨曰：凡入户，先左足后右足，出则先右后左。当存香官使者，左右龙虎君，侍香诸灵官。早兼存四明功曹，通真使者各一人，侍靖玉童、传言玉女各二人，罗列左右。夜则存四上功曹、侍靖素女、开明童子、上玄少女各一人，罗列左右。入户者，入地户也。今升坛则於地户之左，存思密咒。出户则存官将玉女，传送斋诚，各各散去。按《三洞经科》中玉女出入户，皆用此咒。近有浅识之士，见《正一旨要》应朝修皆用此咒，遂称洞玄法箓，合行别易，此其谬哉。
　　上十方香
　　宗旨曰：兆升天门入内坛，必先上十方香，日以束为始，夜以北为始。凡上香躬身秉圭，次然香持谒简通名，再躬默通衔位，放谒简於位牌之右。次宣谒札焚之，逐方皆如之。只是建坛用谒札，余登坛则持谒简，若散坛则持谒谢札也。
　　上御案香
　　御案香，则上帝前当中一案。又曰洞案，洞者通也，通真达灵焚香之所也。在道场中，则居玉清前，坛中则三宝前。散花云：洞案炉烟起，是指此案也。
　　宗旨曰：凡上洞案香，皆当存三宝，然后上十方香。先存元始天尊正当阳座，次存左太上道君、右太上老君各座侧，参侍元始天尊，光明焕耀，悉备卫如法。次存见三十六部尊经，存三尊之左，侍经玉童玉女、仙郎仙王、仙伯仙卿如法。次存玄中大法师，在三尊之右，与经正当中相对，左右侍真如法。若清醮，默念十方灵宝天尊。阴醮，念太一救苦天尊。宗旨曰：入坛正中，乃金阙下。先进左足，双步星珠照耀罡，至主炉前放诀。
　　灵宝星珠照耀罡
　　行罡咒
　　玉清赤素，大梵分流。元纲流演，星珠贯周。急急如元始上帝命。
　　左手子文，直中文午出，微动双目，日月略开。
　　上香咒
　　玉华散景，九炁凝烟。香云密罗，径御九天。侍香金童，传言玉女。上闻帝前，令臣长生。世为神仙，所启所愿，咸乞如言。
　　存玉女金童龙虎在炉边。
　　三捻香
　　一捻香上达玉清境，二捻香上达上清境，三捻香上达太清境。灵光梵炁，下注臣身。飞香进御，合道帝廷。急急如元始上帝命。
　　左手剔三官诀。
　　宗旨曰：暝目运化坛婵。上通天门黄炁，交结如碧云水晶之状，日月星斗交光，下接灵坛之中，左右芝盖华旛，寂寂巍巍，运心府化莲迸开，一景居中，金光独悬其中。
　　焚玉字真文一道於主炉中祝咒
　　元始祖炁，总合灵章。无文不度，无文不光。赤书玉岌，龙篆垂芒。臣今焚变，上朝玉房。急急如元始上帝命。
　　双手剔玉清诀，运重光金户楼台三层，中有至尊，升阶九级，光炁充布于坛。兆心奏忱徇，求恩请命。帝允所乞，坛墠如元阳之境，并无纤埃。有玉女金童传香奏简，金光横列，交结如纹。左班五老，乘丹举飞空而下。右班三十二天帝，参凤驾同临，拱朝至尊三真。五师出班朝谒，三官四圣俱乘此光，齐降灵坛。次五岳四渍群真，左右拱朝。廊慕城隍社令，雷府官将，翊卫前后。到此日月星斗交光，运动接境。
　　焚降真召灵符于主炉中祝咒
　　元始符命，总召万灵。灵光普照，三界通明。玉符飞降，合契帝廷。令臣奏启，上朝玉清。云霞飞奏，时刻无停。俓升玉阙，与道合真。急急如元始上帝命。
　　上清灵宝，玉虚召灵。神光妙化，亿万齐临。急急如元始上帝命。
　　中文剔出周匝，再自中宫自上宫，剔午出炉中。
　　总召诸天咒
　　洞玄元明，三炁成直。五行所运，三天运行。急召急至，万神咸听。急急如元始上帝命。
　　玉清诀剔开破，斗内三光，五方降炁，天真童女、侍香传言童女、龙虎真人，俱在御案之前。
　　上本位香□
　　此科案也，斋法之始，朝奏为先。按科行事，恐语言失度，故立科文。端圭正立，不可执卷，故置科案於高功立位之前。近人多用一槿几，只可容安科书而已，却以手炉上香密咒。密咒者，宣咒言而心存朝上帝也。蒋氏立成仪令於科案别安香炉，兼以香炉置於一边，欲大造科案，诸方例不遵行。若坛场狭处不可容本位香，止从古式，以手炉上香也。
　　宗旨曰：兆自主炉前退至本位，三拜跪，执手炉三上香，密咒：
　　道由心学，心假香传。手执玉炉，心存帝前。真灵下盻，仙筛临轩。令臣关告，俓御九天。
　　又咒
　　空因色显，心以香传。心之所达，非火非烟。令臣关启，俓御九天。真灵歆格，不假一诚宣。
　　密咒者，不闻声而心存朝上帝也，故曰不假言宣。又云：此一咒出杨杰撰《宣和金箓科》也。
　　各礼师存念如法
　　夫礼师者，经籍度三师也。广成曰：经者远也，经为远师，乃籍师之师也。因师授受，不忘本耳。籍者因也，传真学道，师资相因，乃经师弟子，度师之师也。度者进也，度我凡身，进登道品，从凡至真，莫不因师，乃已之师也。盖道不可无师，谓如下至一衍一诀，莫非师传。况佩经箓行大法，主领斋修，开度天人，岂应无师。而古者传箓，则有以有箓者为师。中古以挨建立宗坛，不容私度，故传经受箓，合以宗坛为师。若嗣行灵宝，奏受斋法，则合从所授之法，存拜三师。或於箓外而曾从人受持经者，亦合兼存用之。倘以受经之故，而遗去传法之师，则不可行也。夫经乃道之绪余，法乃经之施用。直以经之传授为宗，而传法者不为师，则亦有所偏矣。夫惜则出於经，舍经则非法。其正教之外，而别习他书杂法者，却不在临坛存礼之数也。
　　宗旨曰：都讲之职，按西方白帝以主其职，金主声，金乃肃杀之府，故独班唱礼。凡举唱，各礼师存念如法，众官各秉简端心。临目注念，依下文礼之。
　　先存经师所在之方，方乃住处。存形貌讳号，心礼三拜，祝之曰：
　　愿师得仙道，上登高灵，为我超拔一切，皆成道真，我身升度。
　　次存籍师所居之方，心礼三拜，祝曰：
　　愿师得飞仙，上登高真。为我开度七祖父母，早生天堂，我得真道，升入无形。
　　次存度师所在之方，心礼三拜，祝曰：
　　愿师得升度，上登高仙。为我开度五苦八难，名入仙箓，永成真人。
　　次存上天三师下降，心礼之。存金光满室，悉为三宝地，各项圆光之耀，十方仙真罗列。
　　经师郁罗翘真人，西北天门，随白炁内下临坛所。
　　籍师真定光真人，西北天门，随黄炁内下临坛所。
　　度师光妙音真人，西北天门，随青炁内下临坛所。
