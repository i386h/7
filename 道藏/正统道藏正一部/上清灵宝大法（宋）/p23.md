<!-- { "loadSidebar": true } -->
　　阿褴那易，孛连娑步。达落昙延，厥沦那愿。啬章飞驰，以云以雾。龙召宝环，削简正误。错字为改，落字为注。无令上官，典者遣却。急急如灵宝大法律令。
　　右法各方决，随日直召用，各领万骑，可以通信十方，招集群仙，斩魔伏祟，不可妄遣。
　　总召君吏符
　　洞玄元明 三炁成真 五行所运三天敕行 急召急至万神咸听
　　灵宝降御万真符
　　四斗俱明降御万真 太灵总摄混合百神 三阳朗照 五炁俱清 三阴三节 万神现形 三王有命 飞行紫晨
　　咒曰
　　元始敕命，降召万灵。保神摄炁，大道通名。身朝金阙，飞形太清。
　　右符黄纸朱书，可达御庭，召摄神炁，降真追鬼。又名统御万灵符，亦曰万司如意符。
　　灵宝召万灵符
　　上帝敕下 速召万神至口字放诀 日君阳神奉命卯月星阴将行敕酉 金阙瑶精玉神举世通煞左召神定旌玉女光妃辰文右召灵安华玉女元妃亥文 火急降寅文 三部邪鬼敢有把逆摄付重泉　子文
　　咒曰
　　琼境瑶都，金编玉符。紫阳刊字，名列玉枢。得为万神，俱朝太空。急急如律令。
　　召南极度人不死之神符
　　太行梵炁 周回十方 元始上帝 敕召
　　咒曰
　　今日校录，巳文止。诸天临轩。午至中中。
　　右法午至中指中，应念书神君号，念至今日校录，诸天临轩。
　　召镇坛玉历将军符
　　北极素灵天中历纪上相急至　 玉历将军威捷万神
　　咒曰
　　玉历将军，北帝尊神。统摄三界，分象布形。灵宝玄炁，金光彻明。太空之中，焕耀通真。急急如元始上帝律令。
　　召万司如意大将符
　　灵宝赫奕统卫万司　 飞极神驭　 守真定志校定图形　 老君预敕道君后除　 元始主者道炁之余　 符命一下万司咸威
　　咒曰
　　唵敕宣尼咤护。唵哆哆咚哩咤。
　　万司如意大将温伸宣，维发童颜，金介冑，仙带，左手玉清诀抚心，右手仗剑，朱履，立炁云中。行灵宝法，若无此将，何以檄召诸神，当诵隐语，书召用印。
　　召灵宝诸司官属将吏符
　　咒曰
　　符命告召，官将齐临。遵承号令，听受关行。玉篆预符，速降万灵。急急如律令。
　　右符以栢木篆，应临坛行事，先召如意大将诸司官属，方可行用。如欲止风雨，以黄纸一尺阔五寸，朱书，祝将史行。
　　召当保监坛神符
　　咒曰
　　灵宝符下，召神无停。当坊主者，社令咸听。守护坛席，扫秽除氛。闻今符召，急速来临。急急如元始上帝敕。
　　召监坛主醮诸神符
　　咒曰
　　符召诸神，监主斋庭。驱除精魅，扫荡邪精。肃清坛宇，咸集威灵。斋功成就，名列玉宸。急急如律令。
　　右法凡建醮设坛，可召四明功曹行事。凡召鬼神指使，取东炁四口，书焚。
　　召阴阳二神符
　　咒曰
　　阴神阳神，请速通灵。令吾朝真，上谒帝君。欲使神人，闭债封形。举云即去，秘诀灵灵。使我追摄，即得通神。急急如律令。
　　召土地符
　　咒曰
　　此间土地，神之最灵。闻符一召，速现威形。安镇庭宇，通达斋诚。急急如律令。
　　召四灵守坛符
　　吾召四灵君，四灵既集临。驱除诸恶炁，并到降真灵。四方消魔魅，三朝护吾形。承今符命至，火急要通真。急急如律令。
　　凡登坛，须召四灵护身。若不用此符，则神炁散荡。以黄纸朱书，入户时焚於背后，本师诀，方念入户咒。
　　召上界符
　　咒曰
　　上帝敕命，请降天真。暂驻尘寰，道德玄灵。闻今符召、差降天兵。疾速降临，万炁齐并，急急如律令。
　　召中界符
　　咒曰
　　上帝敕命，请降神灵。五岳四渎，城隍社令。山川潭洞，四海淮源。摄降真炁，神圣吏兵。闻今所召，暂驻神真。急急如律令。
　　召下界符
　　咒曰
　　上帝敕命，请降阴神。邓都六洞，岳府阴真。七十五司，掾吏狱冥。幽魂苦爽，皆见光明。速离阴所，降赴仙庭。急急如律令。
　　召赫奕万神符
　　玉清上帝宣命召灵上清上帝应命挥灵太清上帝总炁飞灵　 玉清有命总摄无停一炁生三速离宸庭　 日月左奔风火八冲　 星天朗耀金马驿程　 乘天履炁普降真灵　 万神俱集亿万齐临　 森然混合大有妙庭　 七转左天中之天赫奕齐临诸天遥唱参鴐龙軿玉清有命急召急临　笔尽咒尽　阳发向上　阴发向下
　　中文东炁用万神印一半符上一半纸上
　　宣召万神咒
　　三十二天，三十二帝，诸天隐讳，诸天隐名。天中空洞，自然灵章，诸天隐韵，天中之音。天中之尊，天中之神，天中大魔，天中之灵。九和十合，变化上清，无量之奥，深不可详。敷落神真，普度天人，今日欣庆受度，历关诸天，请灭三恶，斩绝地根，飞度五户，名列太玄。魔王监举，无拘天门。东斗主筹，西斗记名，北斗落死。南斗上生，中斗大魁，总监众灵。青帝护魂，白帝侍魄，赤帝养炁，炁帝通血，黄帝中主，万神无越。青天魔王，巴元丑伯。赤天魔王，负天担石。白天魔王，反山六目。黑天魔王，监丑朗馥。黄天魔王，横天担力。五帝大魔，万神之宗。飞行鼓从。总领鬼兵。麾幢鼓节，游观太空。自号赫奕，诸天齐功。上天度人，严摄北郑。神公受命，普扫不祥。八威吐毒，猛马四张。天丁前驱，大帅仗幡。掷火万里，流铃八冲。敢有干试，拒遏上真。金铁前戮，巨天后刑。屠割鬼爽，风火无停。千千截首，万万剪形。魔无干犯，鬼无妖精。三官北邓，明检鬼营。不得容隐，金马驿程。普告无穷，万神咸听。三界五帝，列言上清。急急如祖师上帝命玉晨道君敕。
　　总召万神咒
　　晶晶灵灵，炁化真灵。虚皇总炁，普降宸庭。神承炁降，炁合真精。急应吾召，急应吾声。急急如玉清上帝敕。
　　祝咒
　　金阙玉房，大梵穹皇。闻兹告召，速至感通。鼓节麾幢，降于云汉。乘风驭炁，来自浮空。泥丸绛宫，玉室金堂。三部八景，四体百神。昂昂而兴，济济而至。森然混合，罗列坛场。承玉清命，应化祥光。急急如元始上帝敕。
　　右法三天十天诀，运吸发出。凡召赫奕部，以目篆三天真形，向天门口，吸入三宫，化成三清。思自身作神公之形，顶玉清大承金碧貂蝉冠，绛霞飞羽服，大带，朱履，绛裙，坐三色云中。右手掷七斗目，成紫微印，左手掷三火目，拾玉清诀。叩齿九通，祝之，又叩齿二十七通。次随事召之。凡诸神诀目，并随事拾，随炁吹挑，以实拾，勿虚浮，勿令人畜见。并以西北炁，则所召立至矣。事毕，速请归治所。
　　召五帝玉童玉女咒
　　红杏，墨黑，磨真，袜腊，灵宝。
　　右法左手玉清诀，右手书玉清真形於空中，念咒，吸五方炁，闭息，以左手拱真形。讫，开口吹之，再咒，抬五岳诀，取五方炁吹之。此入局召真之总诀也。余皆由此，见玉童玉女，方可召降余真。稍越此诀，徒召无应矣。
　　召仙曹密咒
　　无上玄元太上道君，召出臣身中三五功曹，左右官使者，驿龙骑吏，侍香金童，传言散花玉女，五帝直符，直日香官使者，各三十二人出。出者严装显服，冠带垂缨，整其威仪，住立臣前后左右，听臣区分，通达诚命，上御三天。急急如元始上帝至尊敕命。
　　右咒口诵微音，使外人莫晓也。如非正月、七月、十月长斋，止言今日吉庆斋戒，臣及甲乙言，伏为某事，从意直言而奏。如当日通诚奏告，即云
　　无上玄元止。急急如元始上帝至尊敕命。
　　右法左右手掐上清诀，目篆玉清真形，以口吸，念咒，取乾方炁咽之，存上丹田、中绛宫、下命门中，乘三素之炁，随而出住立西方，始随事区分。
　　召仙曹总章咒
　　高上之天，玉清为主。玄里大魁，太玄生府。中有帝君，灵虚玉母。统制啸咏，玉文金符。司治仙禁，金童玉女。校精辩魔，统制百史。上达三天，形成司举。传奏教令，镯救疾苦。备卫护道，囚缚鬼侮。流浪诸天，济生度死。解厄摧怪，通达紫府。十天告命，召其所主。急急如元始上帝律令。
　　右法目篆三天真形，於天门方，存为三色，先左手玉清诀，右手上清诀，叩齿九通，闭目篆之，念三天讳。霐。天地人。表中防德立。以口吸流入三宫，存身为神公之状，密呢咒一遍，取十方炁，吹东南西北。毕，如意召降应诸天仙曹玄局灵司，并以总章大咒召之，不伺别文。妄勿得诵，混淆仙曹也。
　　召仙官咒
　　高上之天，玉清为祖。灵宝三炁，三省枢主。上帝主之，天曹生府。各有所职，下助玉律。分品列位，位官所处。一召下降，一依天玺。急急如律令。
　　召童子咒
　　谨请灵宝玉清殿下，一十二童子，号曰玉霞。吾奉帝命，与速降临，急急如律令。
　　召玉女咒
　　谨请柔租之阴，九灵九真，命曰玉女，凤衣轻裙．真王之命，召赴坛庭。急急如律令。
　　召功曹咒
　　玄曹玉文，立功之官。主持玉清，奏告三天。闻吾呼召，急降坛庭。急急如律令。
　　召雷神
　　南司火府，韩君上宫。龙圈雨部，雷宅神庭。五方电主，霹雳丁神。受命直符，上召玄灵。天尊教令，风火不停。速驾十方，法雨慈云。迅雷搜龙，烈电火铃。扫除不祥，摧碎魔群。天狱收妖，速降真灵。急急如律令。
　　三天上帝心印真形
　　师曰：灵宝有三天上帝真形，凡学士受持大法，每日清旦，以竹膜四片，依各色书，吞之。然后总治幽明，无不应验。但服之三年，可封制山川，摄召真灵，统镇六天，召劾阴宫。七年外，坐致行厨，千真万灵，侍卫兆身。九年，功满飞升上清。
　　清微天真形
　　青书　　
　　禹余天真形
　　黄书
　　大赤天真形
　　白书
　　五灵玄老北帝真形
　　黑书
　　三天三境真符
