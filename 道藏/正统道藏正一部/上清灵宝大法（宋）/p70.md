<!-- { "loadSidebar": true } -->
　　洞微高士开光救苦真人宁全真授上清三洞弟子灵宝领教嗣师王契真纂
　　斋法符篆门
　　授戒章
　　师曰：按《金箓度命经》，亡过之人，须当受持九真妙戒，长生救苦真符。即得名标金格，字列玉清。是故召神有符，使其覆护，德难可胜矣。
　　戒光复性符
　　召察命童子符
　　咒曰
　　察命童子，监察身形。勿生执见，灭妄除淫。神清气爽，不入幽冥。急急如元始符命律令。
　　召护戒威神符
　　咒曰
　　护戒威神，监身受生。符命元誓，勿泄勿轻。秘受通仙。泄慢祖述。急急如律令。
　　召五帝直符符
　　　　咒曰
　　五帝直符，内外通灵。违誓者考，顺誓者生。明注阳籍，落灭恶根。元始符命，急急奉行。
　　召六宫掾吏符
　　　　咒曰
　　六宫之炁，普度生身。受化之日，不经幽庭。落减罪业，自有光明。急急如上帝律令。
　　大献章
　　师曰：大抵济度不广，岂得谓之大斋。故斋法惟在普度无间幽魂，施河沙鬼众，大献斛食，全凭符命变炼之功，是谓无量度人之大也。
　　开通五路符符用黄纸朱书，告文墨书，中文，东炁。
　　告文
　　右符告下，十方三界，五岳四渎九州，东夷南蛮，西戎北狄，中华境土，五方诸道，水陆关津，黄泉蒿里丈人，天门庭长，阡陌道路主者，冥关幽路主执神祇。咸遵符命，疾速开通五路，释放亡过某人，及六道四生，幽冥魂爽。径离阴暗，得睹光明，齐赴玄坛，获沾睿泽，乘兹妙果，上生天堂，一如告命。
　　玉清天皇宝诰符告用法如前。
　　篆祝咒
　　玉清大梵，辉耀三涂。提携六道，蕾买章宝岌，紫凤丹书。急急如元始上帝命。
　　告文
　　元始符命，普告十天三官，九府五岳五川，河伯水府，九幽无边。超度六道四生，九州分野，孤魂滞魄，已化未化，受苦绵绵。今日大化，天地长年，元皇广度，大施福田，生化普济，万罪咸蠲。今日受炼，脱苦升迁。天皇符命，速照奉行。升接阴魂，与道自然。沾享天厨，甘露流川。咸登炼化，俱步金莲，上朝玉阙，一如告命。
　　太岁　年　月　日　时告下。
　　具法位　　臣姓某，　承诰奉行。
　　召六道四生符
　　召孤魂符
　　咒曰
　　玉清灵符，拔度孤魂。茫茫酆都，累累铁城。升度亡者，上登朱陵。唵噜波摄。
　　玉旛符
　　召六道轮回符
　　召四生轮回符
　　召天道符
　　咒曰
　　玉清梵炁，普召天仙。参驭飞云，咸赴法筵。急急如元始上帝敕。
　　元始摄召汝，符命告十方。咸闻法音旨，天道应福堂。急急如律令。
　　召神道符
　　咒曰
　　玉清宣化，上摄神明。灵宝慈惠，悉离幽庭。急急如元始上帝敕。
　　成功利万物，利物应诸天。金符摄召汝，神通褊河源。急急如律令。
　　召人伦道符
　　咒曰
　　玉清大化，梵炁氤氲。普徧接引，摄召人伦。急急如元始上帝敕。
　　三界法元主，应物享无边。闻会上真语，人道俱成仙。急急如律令。
　　召三善道赴筵咒
　　玉清大献，广布酥酡。高际九霄，香环十极。咸令济化，普度法食。急急如元始上帝敕。
　　召地狱道符
　　咒曰
　　慧光洞彻，幽涂焕明。地狱悉开，永离寒庭。眷属业道，咸遂安宁。急急如元始上帝敕。
　　符命应三界，摄召神灵纷。法音含妙蕴，地道开光明，急急如律令。
　　召鬼道符
　　咒曰
　　慈爱普度，慈悲生神。饿鬼一众，咸享丰珍。急急如元始上帝敕。
　　焦枯难度却，昼夜分重轻。元始告符命，鬼道成仙形。急急如律令。
　　召畜生道符
　　咒曰
　　元始大化，普济含灵。畜生情类，来赴兰房，急急如元始上帝敕。
　　浩劫飘荡荡，苦恼日夜萦。黄华灌东井，畜生获清平。急急如律令。
　　普摄三恶道赴筵咒
　　玉清万化，解宣恶对。善道成仙，业道开通。玉皇降命，急召时升。受沾供养，上朝帝庭。急急如元始上帝律令。
　　召亡魂符
　　咒曰
　　阴阳分部，景炁潜敷。所部亡魂，符召幽魂。同享甘澎，华光徧布。溉炼阴尸，消化愆尤，平步升天。急急如元始上帝命。捉魂诀。分班。
　　摄召符
　　拔度符
　　召魂符
　　捉魂符
　　召溟涬大梵神王符此符已见经句符书门，却无咒诀。
　　咒曰
　　天皇交布，四象吁员。内有圆罗，大梵弥罗。日月焕明，化鬼爽形。左眼虚皇君，右耳大罗尊。鼻息转轮，道化甘澎。普降真王，济度幽冥。穹旻摄化，普度无穷。身分五炁，与道兴隆。细雨飞化，密雾广布。津生五内，妙降三宫。真中有真，名曰溟涬。四天门王，八大神王。玉皇降诏，十极分耀。流光下注，大梵无边。敕耀八极，降醴九泉。沈魂饥渴，甘露流川。神慧潜滋，玉皇普度。青玄济拔，左营真人。分炁上升，玉字灵舆。普济沈绵，百饱通虚。溟涬生晶，永绝饥虚。食之无尽，炁冠天厨。玉清大有，三宝金书。死魂受度，玄步天衢。急急如三宝上帝律令。
　　祝咒
　　唵咤哩咤哩喰哩喰哩。急急如律令。
　　告文
　　右请溟涬大梵灵官一百二十人，上请玉皇慈悲，吉祥甘露，飞行变化，变炼五行，造用斛食。充满十方，广大无碍，光明灌溉，香味丰盈餔饴。今来合受，度大地一切幽魂，河沙鬼众。使枯肠顿实，生意清新，永绝饥虚，成登炼境。万神禀令奉行。
　　太岁　年　月　日　时告下。
　　具法位臣　姓某　承诰奉行。
　　封皮式
　　玉清符命告下溟涬大梵灵官　法位　姓某　谨封
　　右符黄纸朱书，告文墨书，五方炁，焚符，变炼，依法存用行持。
　　灵宝生天甘露法食咒
　　太上法水，变少成多。粒食如山，滴水成河。孤魂滞魄，永免沈愈，乘兹道力，托化娑婆。
　　悉为众生开法路，十方上品度神人。急宣符命六道趣，即召亡灵赴几筵，救苦天尊宣密语。
　　甘露符
　　咒曰
　　浩浩渺渺，太上灵泉。润枯育物，流注自然。神华玉液，澄清太玄。生魂育魄，灵派源源。清泠保命，猛火绝烟。华池渺渺，莫测其源。急急如上帝律令。
　　洒甘露符
　　大献玉篆
　　咒曰
　　酆都夜壑，忽以光辉。昭一彻幽暗，来饴香糜。灵宝炼符，百骸自飞。得见妙会，仙歧知归。急急如律令。
　　万劫难遇，功缘可崇。开辟幽处，全仗真风。梯航彼岸，济会无穷。念念生因，驾景飞空。急急如律令。
　　焚符化食咒
　　谨化甘露法食，一斛为十，十为百，百为千，千为万，各各普褊，以少为多，以隘为广，速化无遮，广大供养。
　　赫赫煌煌，戴天地履，阴阳含四炁，合三光，太一敕命增长。急急如律令。东北炁，吹食中。
　　离怖畏符
　　咒曰
　　上帝敕命，赦汝罪魂。九幽罢对，罗邓开昏。万鬼生灭，黄华荡形。道合自然，受炼更生。急急如律令。
　　离寒庭符
　　咒曰
　　太上九光，真华之黑。流光下照，洞彻九幽。上帝有敕，普救幽魂。幽牢苦爽，速离寒庭。急急如律令。
　　先变神为青玄，存东方青炁而下，左右青玄童子、青华玉女，青衣朱履，持破地狱符玉旌至顶上，执笔，念前咒，书了祝咒。
　　当愿亡魂众，永辞长夜苦。寒庭摧刀剑，光明普皆睹。太一大慈尊，哀悯长夜苦。幽魂离寒庭，法桥当大度。
　　右法玉清诀，艮炁吹，想幽魂出狱也。
　　破地狱符
　　先存鬼户、天一北狱、酆都罗山，黄道开明。次左手卯文，太阳光明，直四指，垂手，光照破地狱，众魂睹见光明，变炼形质。收手，曲入掌胸，想众魂随光，皆到道场。左手掐寅文，念酆都咒，存山高黑暗，幽魂悲叫，师运宝光烛破，七祖九玄随光悉到，并乘香云，舆坐青莲座，乘光生天。
　　开业道符
　　又
　　生魂符
　　育魂符
　　灵芝无根
　　三光法炁符
　　浩晶生法气
　　三光八会流精符
　　妙道生一炁
　　二光降婴符
　　玄绝九炁中
　　三光玉阳符
　　玉阳正真炁
　　三光云华符
　　咒曰
　　引炁郁罗外，九芒结蕾买华。七神高上道，三景耀朱霞，捧香服晨精，功满解世罗。炼化尘劫尽，亿龄不为多。落籍三界庭，结友太上家。控景御玄斗，八极何足赊。急急如律令。
　　三光导仙符
　　咒曰
　　自然至真道，妙极玄华玄。万天朝玉陛，九老参华轩。三光有灵炁，所度惟圣贤。勤行道仙业，燕御吞华根。神形合三象，渺渺归本原。皇乌翔于天，飞举不原还。急急如律令。
　　三光九玄符□
　　咒曰
　　迢迢三天上，落落九玄台。真童采芝集，玉女持华回。天宾抱仙家，俯仰升瑶阶。天河处东井，宝炁萦空来。咽纳嗽玉津，此劫不复哀。矫首三清路，振衣何足哉。急急如律令。
　　三光定光符
　　咒曰
　　至矣上真道，妙哉灵宝言。吸景道玉皇，咽嗽存华芒。流晶灌百体，皓晶凝雪霜。洞达照关外，尘滓都消亡。丰肌不复老，契此名定光。尔宴大明馆，斯为不夜乡。摄边归本根，九转凝空常。急急如律令。
　　变斛符
　　化食符
　　咒曰
　　天然真味，妙用无方。食之无尽，永作威光。急急如五帝真老律令。阴阳炁助，卫拘千灵。变化多方，普周法界。急急如律令。
　　除热恼符
　　右符书时，念玉皇大天尊。
　　变食符
　　又
　　右二符书时，念灵书中篇。
　　太上九变食符中黄炁
　　咒曰
　　太上神光，九变无方。上朝大罗，下及泉乡。无穷法味，甘露难量。变化亿千，上朝玉房。唵嗡啰哩，长参陀他尼，佗耶多伽，弛弥陀。急急如律令。
　　变酒宝浆符
　　咒曰
　　冥冥长夜，幽幽罪魂。饮之还生，速登上境。急急如律令。
　　解冤章
　　师曰：凡人处世，多因燥心害物，或欠命负财，积诸克结，以致阴讼牵连，无由托化。既承天恩开度，得领荐修，但其间怨无切齿，因邂逅恐生紊乱。当依斋法，用符文随事与之解释，使回心向道，解结和冤，庶可同登乐土矣。
　　和释冤对符
　　解冤符
　　咒曰
　　冤结解脱，罪苦咸宁。愿早化生，大慈广救。急急如律令。以神合形，五行相并。脱彼幽冥，处此家庭。领受符命，游宴玉京。急急如律令。
　　解冤符上帝诀，天门炁。焚符水内洒。
　　咒曰
　　大罗慈悲主，消灭此冤尤。寻声得救度，飘飘神乡游。急急如律令。瑶泉之水，百全之清。洒涤身光，出秽变澄。急急如律令。
　　解释冤债符卯文，比炁，吹，以剑划地。
　　三星煌煌 解赦冤憎 七祖幽魂解冤和对 敕命不停
　　咒曰
