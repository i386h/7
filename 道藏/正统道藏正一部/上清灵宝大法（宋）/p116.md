<!-- { "loadSidebar": true } -->
　　牒请详备去事理，火急互相关报，将各案罪籍，逐一检校。其所荐合会亡魂，并幽魂苦爽，或以积业重深，冤仇执对，未曾结证。请遵
　　赦恩，普行该放。差泰山神吏同承行官将部领前来，以凭开度。谨牒。
　　年　月　日牒。
　　牒泰玄真一本际童子
　　合符破狱用先发。
　　灵宝大法司。牒泰玄真一本际童子。
　　当司今据入意同前上谢
　　洪恩。今则玄坛初启，妙范将陈。切念北都九幽深处郁绝，铁城坚固，未易开宣。仰惟泰玄真一童子百二十人，誓愿弘深，法力广大，爱从浩劫，普救众生。恭准
　　十方救苦天尊传降　宝符，付授童子，许令合契，摧破幽关。所颁十天玄化真符，除分一半，扣期如方遣发，须至预行专牒者。
　　牒请慈悲不倦，拯济为先。以今月某日某时，随召来临，执
　　诸天之宝杖，持符合契，破九狱之重关，昭示
　　天恩，开明罪爽。敢希依应，速为奉行。谨牒。
　　年　月　日牒。
　　童子合牒十二道
　　临破狱时逐道发。
　　灵宝大法司。今准
　　玉清敕命，告下神符金简者。
　　贴符
　　贴左一半，与九狱牒合同。
　　右符宝光童子真众，请据破狱
　　金简，执诸天飞云宝器，径诣
　　东方风雷地狱，合符赦罪，如
　　律奉行。
　　年　月　日牒。
　　仙乡童子，东南方铜柱地狱。
　　金光童子，南方火翳地狱。
　　紫虚童子，西南方屠割地狱。
　　真定童子，西方金刚地狱。
　　上智童子，西北方火车地狱。
　　渊明童子，北方溟泠地狱。
　　慧日童子，东北方镬汤地狱。
　　妙真童子，中央普掠地狱。
　　玉山童子，上方火坑地狱。
　　法云童子，下方粪秽地狱。
　　本初童子，大铁围山无间地狱。
　　右十一道牒，并同上文。
　　九狱合同牒十二道
　　此牒随正表见发去。
　　灵宝大法司。
　　今准
　　玉清敕命，告下神符金简者。
　　贴符贴右一半，与童子牒合同。
　　右符东方风雷地狱主者，请候宝光童子真众到狱，合符依
　　律，遵奉赦罪施行。
　　年　月　日牒。
　　牒九幽地狱都司主者
　　或分作九道则随方更易。
　　灵宝大法司。牒上束方风雷地狱主者。
　　当司今据入意同前须至专牒者。
　　牒候到，请
　　详备去事理，行下管内诸狱，上遵敕旨，仗
　　太上慧光，烛破重阴。根刷亡过某等，及狱内罪魂，不以罪业拘囚，普行放释，交付泰山神吏，同承行官将管押到坛，承
　　恩超化，事须遵奉，不请有违。谨牒。
　　年　月　日牒。
　　南方火翳地狱主者，西方金刚地狱主者，北方溟泠地狱主者，东北方镬汤地狱主者，东南方铜柱也狱主者，西南方屠割地狱主者，西北方火车地狱主者，中央普掠地狱主者，酆都三十六狱主者，酆都三元二十四地狱主者，酆都大铁围山有间无间地狱主者，酆都内外宫洞诸狱主者，五岳地狱主者。
　　已上十三道牒，并同上文。
　　牒三涂五苦主者
　　灵宝大法司。牒上　三涂五苦主者。
　　当司今据入意同前须至专牒者。牒请详备去事理，火急互相关报，上遵敕旨。仗
　　太上慧光，开泰阴扃，括责在会亡魂下元苦爽，其有三涂责役，五累牵缠，未离业报者，并行释放，交付泰山神吏管领，前来躬承开度。其受炼之时，经由所治，并与斩灭三尸，飞度五户，乘制魔而保举，使随品以注生。谨牒。
　　年　月　日牒。
　　牒血湖内外诸狱
　　灵宝大法司。牒上　血湖内外诸大地狱主者。
　　当司今据入意同前须至牒者。
　　牒请详备去事理，移文转告，以次诸大秽狱去处，上遵
　　帝旨，仗
　　灵宝慧光，烛开长夜，破荡血光，背为异境。根括诸狱所管产死血尸，并杀伤应干带血横亡苦爽，不论已未经劫，曾未出界，尽该
　　赦放。转送净波大神，荡除秽恶，交付承行官吏，并差委善导神吏，同共部领到坛，伺候召摄，医治盥沐，得遂参朝，承
　　恩托化。谨牒。
　　年　月　日牒。
　　峡石地狱主者。
　　右一牒同上文。
　　牒净波大神
　　灵宝大法司。牒　净波大神。
　　当司今据入意同前须至牒者。
　　牒请详备去事理，移文关报血湖诸狱
　　去处。上遵符赦，开泰泉扃，括责狱内应干产死，及杀伤非命血厌死魂，不以罪业拘囚，普行
　　释放，拔出秽狱。即请引赴净波，浣濯血腥，解其系滞，消平冤对，整具形神。差善导神吏同承行官将，引领到坛，听候召摄，监生就浴，躬承开度。谨牒。
　　年　月　日牒。
　　牒东岳掌亡人案
　　灵宝大法司。牒上　东岳掌亡人案
　　当司今据入意同前须至牒者。
　　牒候到，请详事理，关示所属曹掾。将亡过某等，及下元苦爽，积世业簿，子细考校钻结，上呈岳府。遵奉
　　赦恩，尽与削除罪目，放遣前来，躬承开度。谨牒。
　　年　月　日牒。
　　四岳掌亡人案，同上文。
　　牒东岳掌孤魂案
　　灵宝大法司。牒上　东岳掌孤魂案。
　　当司今据入意同前须至牒者。
　　牒请照应，火急关报所隶去处，括责九州十道，应系有主无主孤魂，囚徒苦爽。不问新久远近，有无冤对，普行放释。差神吏部押前来，交付聚魂所掌管，以听
　　开度，各获受生。毋或拘留，有妨斋事。牒至准式奉行。谨牒。
　　年　月　日牒。
　　牒东岳掌冤仇案
　　灵宝大法司。牒上　东岳掌冤仇案。
　　当司今据入意同前须至牒者。
　　牒请详备去事理，将在会受度亡魂冤债文籍，逐一考校。其有积世欠命负财，损人害物，冤冤相报，尚系执对，及有传尸伏连，冢讼咒誓，递相干执，未得解分者。请遵大斋功果，
　　上帝赦恩，并与毁抹簿籍，免再检举。仍传示拘囚去处，放释神魂，交付承行官吏，部领到坛，承
　　恩超化。谨牒。
　　年　月　日牒。
　　牒东岳掌咒咀案
　　灵宝大法司。牒上　东岳掌咒咀案。
　　当司今据入意同前须至牒者。
　　牒请详备去事理，指挥曹吏，取索诸处所管咒誓文籍，逐一点勘。或恐所荐亡魂，内有生前与人争竞，妄起无名口咒，喑立咒誓词状，并与钻结，上呈岳府。咸遵大斋会
　　普天赦恩，尽行焚毁，和解牵连，括责应系，执对冤魂，交付泰山神吏部领到坛，躬承
　　开度，仰希依应，速为奉行。谨牒。
　　年　月　日牒。
　　牒东岳掌亡人功德案
　　灵宝大法司。牒上　东岳掌亡人功德案。
　　当司今据入意同前须至牒者。
　　牒候到，请详备去事理，上体斋功，同推济度。俟本坛受度亡魂孤爽，受炼事毕，赍执
　　符箓牒据，前诣
　　贵司。即冀指挥当行曹掾，检举各亡夙昔曾有片善寸长，及殁后子孙亲属所作荐严功果，并今来大斋良因，并与行使，毋致违留。落灭恶根，标题紫策，移文托生案，保明申
　　黄箓院，照会以听，注受生方。庶使苦爽均超，仁恩溥博。谨牒。
　　年　月　日牒。
　　牒东岳掌托生案
　　灵宝大法司。牒上　东岳掌托生案。
　　当司今据入意同前须至牒者。
　　牒请详备去事理，遵承
　　帝旨，垂念幽沉，候本坛受度亡爽，执持
　　符箓牒据，到日请照功德案举行善果，普为增善灭恶，斩绝地根。即与保明，申
　　黄箓院照会，随其品格，注受生方，毋令复滞迷涂，有妨开度。谨牒。
　　年　月　日牒。
　　牒六道都府案
　　灵宝大法司。牒上　六道都府案。
　　当司今据入意同前须至牒者。
　　牒请照应，疾速差拨六道主管官将，遍行关报九州十道，幽阴等处，预期团结，发放前来，伺候普召，同承开度，受化更生。谨牒。
　　年　月　日牒。
　　牒酆都变生府
　　灵宝大法司。牒上酆都变生府。
　　当司今据入意同前须至牒者。
　　牒请上体好生，垂仁广济，应本坛受度孤爽，其有业报所缠，堕三恶道，幸因
　　斋会，得被
　　天恩，请遵
　　敕赦简箓，并与蜕脱异形，返生人道。飞潜蠢动，有识无情，俱仗斋功，永离恶报。敢祈依应，即为奉行。谨牒。
　　年　月　日牒。
　　牒善恶二部判官童子
　　灵宝大法司。牒上　善恶二部判官童子。
　　当司今据入意同前须至牒者。牒请详备去事理，将亡过某等，及受度孤爽，已拘录生死善恶簿书，送
　　黄箓院考校罪福主者，不问有无罪恶，曾不积善，普该大斋赦恩，尽行焚毁，日后更不再行检举。使恶根断绝，善运来资，不坠苦轮，更生福境。谨牒。
　　年　月　日牒。
　　牒转轮六道大将军
　　灵宝大法司。牒上转轮六道大将军。
　　当司今据入意同前须至牒者。
　　牒请详备去事理，应本坛受度六道之众，其有增修未至，业累牵缠，展转轮回，无由出离。请遵大斋赦恩，使恶道升为善道，善道跳出六轮，咸证上乘，直超浩劫，庶得幽明俱利，功果周圆。谨牒。
　　年　月　日牒。
　　牒分配四生使者
　　灵宝大法司。牒上　分配四生使者。
　　当司今据入意同前须至牒者。
　　牒请照应，同沐
　　好生。所有胎卵湿化、鳞介羽毛之众，既由庆幸，获该
　　赦恩。仰遵
　　黄箓院斋功，并与蜕脱异形，不遭罗网，超离恶道，仙化成人。庶使动植怀生，幽明俱利。谨牒。
　　年　月　日牒。
　　牒酆都掌亡人案
　　灵宝大法司。牒上　酆都掌亡人案。
　　当司今据入意同前须至牒者。
　　牒请详事理，指挥曹案，检校亡过某等，及幽囚苦爽积生罪簿。不论有无过恶，普该
　　赦恩，并行毁抹。括责见囚魂识，差导善神吏，引领赴坛，承功托化。谨牒。
　　年　月　日牒。
　　牒地府十宫掌亡人案
　　灵宝大法司。牒上地府十宫掌亡人案。
　　当司今据入意同前须至牒者。
　　牒请照应，检校见受度男女亡魂孤爽宿昔罪簿，不问已未经由，曾未结证，咸仗
　　天恩，尽行焚毁。放遣神魂，交付泰山神吏，同神虎官将部领到坛，承功超化。谨牒。
　　年　月　日牒。
　　牒水府掌亡人案
　　灵宝大法司。牒上　水府掌亡人案。
　　当司今据入意同前须至牒者。
　　牒请照应，将所度亡魂宿昔过簿，子细考校，不问有无冤业，已未报对，成该赦宥。拔出沉沦，交付承行官吏，引领到坛，承恩托化。谨牒。
　　年　月　日牒。
　　牒水府掌孤魂案
　　灵宝大法司。牒上　水府掌孤魂案。
　　当司今据入意同前须至牒者。
