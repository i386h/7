<!-- { "loadSidebar": true } -->
　　斋法莫难於炼度，乃超凡入圣，脱胎换质之道。苦魂沈九夜，乘晨希阳翘。得其理则水火交济，阴尸秽质一时生神。不得其法，则依科读诵，徒负幽冥，此高功第一事也。师登炼度坛，存用酒净霞光五彩，郁绕上下。先立水池，亥文，北炁，至申上发诀，飞北斗罡，念灵书，搅水念十二河源三十二遍，取北方炁天河水入池，焚真水符、主水将军符、水炼符，存官君环绕。次立火池，午文，南炁，飞南斗呈，念灵书，布火。又念掷火万里三十二遍，取南方火炁入池，焚真火符、主火将军符、火炼符，存官君环绕，化景如丹天世界。存定，师化身充天塞地泥丸，存三天境额上，九天三十二天境，各有台殿。左眼日宫，右眼月宫，七窍皆星斗，颈后为郁罗萧台，口为天河，项为十二重楼，心为朱陵火府，脊骨为天阶，左肾水池出玉水，右肾为火池出玉火，尾闾为阴关，一身变化与天地同。身囿于天地之内，天地囿于一身之中，不知自己形相，只心中丹元君，承元炁上升泥丸，化为元始天尊，端坐洞房，施化上道。左右官君、玉童玉女侍卫，各处皆有官君。元始放大光明，下烛阴关豁开，无限鬼魂尽入包荒之内。师运天河之水，灌下东井，注下左肾水池之中，右目月光直注水池，水光明皎。次运丹天之火，注下右肾火沼之内，左目日光直注火沼。火光炎炎。水火交光，莹洁明白，指挥主水大将军、水池官史，引魂入水池。所谓水者，乃真一之精，阴灵入水涤荡尘垢，童颜玉光。次焚水炼诸符，再命主火大将军、火沼官史，引魂入火沼冶炼。所谓火者，乃真阳之炁，阴魂一入火沼，魂如火枣融化，阴尸反胎易质。次焚火炼诸符，诵隐语，取四方炁生成。又焚五帝全形符，使五脏六腑一时生神。再存童女各持生天诤衣，授与亡魂，想其魂各着衣服，容貌光彩。官史引魂自脊骨天阶而上，登朱陵火府。师焚度桥符，存诸魂度桥而去，再为阳光所炼，骨相不凡。火沼中有无限火龙，各乘载婴儿上升，郁罗萧台，随品受生。师咽液，纳所出水火真炁，各还本官。毕下座焚化。
　　九天炼度
　　师定息凝神，取生炁一口，直入胞元命门，运九天之界灌溉，融聚化婴儿，与己形相似，内外握固，余光遍覆天地。再运五脏五色之炁，如云自下而升，戴婴儿自天阶而上至泥丸，化为元始天尊，五脏真炁结成师子。元始放慧光圆如宝珠，元始悬坐五色狮子之上，百宝光芒，洞焕诸天诸地，明彻内外。左日右月，玉童玉女侍卫。元始召炼度官君，行炼度事，无限鬼魂悉屯于阴关之内。次存水火二池内外相映，炼度官君分列左右。次第引魂入炼，魂入火沼，真阳融化，魂如火枣。次引魂入水池，荡涤凡尘，身有光明。此乃玉眸炼质，黄华荡形。水火炼毕，行九章炼元始。诵章一过，运脾一黄之炁，灌胞命元以生胞，使胞元宣通。诵章二过，运心中二赤之炁，灌胎命元以生胎，使胎结解根。诵章三过，运小肠中三淡红炁，灌魂命元以生魂，使魂门炼仙。诵章四过，运肺四白之炁，灌魄命元以生魄，使魄户闭关。诵章五过，运肝五碧之炁，灌脏府命元以生脏，使脏腑清凉。诵章六过，运膀胱六苍之炁，灌灵府命元以生灵府，使胃管生津。诵章七过，运肾七黑之炁，灌元府命元以生元府，使孔廉开聪。诵章八过，运大肠八绿之炁，灌华府命元以生华府，使三部八景整具形神。诵章九过，运胃九紫之炁，灌岳府命元以生岳府，使三关五脏，六府九宫，金楼玉室，十二重门，紫户玉门，三万六千骨节，根原本始，一时生神。炼毕，应诸罪魂凡尘尽荡，本性昭然，解结除冤，超几入圣。官童各与生天净衣，飘香楚楚。师存水火二池，结为流火之庭，在心府官君。次第引魂，上登流火之庭，运化无限火龙。此乃龙负长庚瓶，各载婴兄上升，郁罗萧台，乘光高举，随品受化。事毕，归真元宫，定息咽液，下座书符存用，更不赘迷。
　　明炼度生尸生神之本源
　　夫行炼度之法，须明采纳吞服三光正炁，日精月华，吐故纳新，自身集召阳神，炼除阴翳，方可明炼度亡魂之法。且人寿至三万六千日，神尽归太阴则曰鬼，鬼曰归也。而生前罪咎，损炁抛神，自取死怀，故有不满天年而亡襁褓者，神炁不全，而形不固。死者至阴之魄，渺渺冥冥，何缘得生阳世。故假真水真火，日精月华，聚九阳之炁，混合亡者五神，返本生尸。古法以九师各立一天炼一炁，行九炼变炼生神，聚灵於太一之庭，炼质於朱陵之境。往往行持之士，不识修炼秘文，止假朱砂，好篆符形，徒用水火，不识朱陵之炁，取用之方，东井黄华之位，全无存想。默运五府，混合成真，一夜炼在，甚处成人。
　　明真水
　　夫真水者，是阴中之一炁，是为天一生水，乃号皇极。何耶，盖太极以一象中，其一则为元炁。一炁既萌，形质已具，太素又变而成，以涤阴垢，以为黄华，乃太阴之真精。此为真水，流入天河。却运天河之水入东井，须降黄华入於东井，是为水泛於木。以水流通，水上火下之功。此乃杀水，其色黑浊，何能溉育婴兄，长养百神。混兮辟兮，其无穷耶。清阳之炁，升浮则为天焉。元阴之炁，条下则为地焉。天地本於阴阳，而天地动静之理，是为运黄华於东井之上，聚天一之灵，生地二之火，故为水上火下，流入三宫也。
　　取真水法
　　诀曰：凡取东井黄华神水，以月内井宿之日，用月将加临宿直之上，逆数看井宿在何方，便於本方上取之。以亥为正月，月将戌为二月。月将逆转，看当井宿直日，假如正月井宿在卯，以月将亥加卯，上顺数至未上，得卯字，乃井宿之方，是天河灌东井，取此中水用之。
　　法曰：取水侯天拂明，日方离搏桑时，於东井中人未汲者。先以青纸，用雌黄书请水符，化於井中，搯乾文，西北炁入，执烛垂光照耀，下入水中。次汲水入净器内盛之，两手乾文，右瞬目三次，运两肾炁，自夹脊升上至顶，取西北炁，自两鼻入顶交媾，运出水内，想水上火下，此是真水也。
　　明真火
　　夫明真火者，是阳中之火也。其火能辟除阴滓，冶炼成婴，然后运自己之炁化合。次求外真而运内真，混合为一，是为阳中之阳。天之一元真炁，纳入丹田，运内炁而炼成一团，是为紫金。假如南方火杀火，北方水黑浊之水，二物焉能生化。且南炁红，北炁黑，皆杀炁，何以育养。今之行炼度之士，以讹传讹，殊无治善之心。考究今南炁以东南炁，北炁以西北炁，东南乃朱陵宫，此火能育物，可以生化也。西北乃天门，故天一生此水，能育物，乃天帝之治所，号日雨露。雨露既沾，则枯骨重荣，天炁澄清，则日炁可取。阴晦中夜，方炼度烧符取炁。
　　取真火法
　　诀曰：凡欲取阳精真火，先以杨柴炭，用苦竹当日午面日，截竹取火，下用印香引之，俟火着，却以绯纸朱书请火符，搯巳文，取东南炁入，以符引火烧炭用之。
　　法曰：兆回视左肩，想心中赤龙，自左耳出，右眼流火光，肩背龙乘火飞上入火中，此是真火耶。
　　用水火法
　　至晚行炼度立坛，火池用圆炉盛真火，水池用方器盛真水，立水池火沼二牌，火池用绯幡，水池用黄幡，五方用五色幡，书五帝符于上。
　　水火炼度坛法
　　兆先於上帝前跪奏，点三十二天灯，南斗口安火沼，北斗口安水池，后列南极大帝、九天生神上帝，中列三十二天灯，左日右月，十方飞天神王，天道功曹，十方天真大神，黄箓院宫童直日，受事官属，天医六职，十方飞天使者，金龙茭龙驿吏，方起灵升座。祝香，召十方飞天神王，十方天真大神，请三十二天帝君官童，下临坛所。此是众真监度，十方临轩也。次引魂受炼，按科行事。
　　明五劫开化
　　凡迁拔亡魂，第一次建斋立功赎罪，名曰拔度。第二次曰升度，第三次曰超度，第四次曰增崇品格，第五次曰济度。夫拔度者，亡人乍入阴府，罪累缠缚，拔出地户，随品受生，行三光炼。夫升度者，虑亡魂生存之日，功少业重，人道有三十六品类，恐生於贫穷下贱，是故作诸功德，用资升度，行南昌炼。夫超度者，恐亡人生於中品，孝心哀切，建立普度，广济六道四生，集兹殊勋，超升高品，行生尸九炼。夫增崇品格者，或亡人受生人中，不皈正化，是故增崇品格，行灵宝炼。夫济度者，恐亡人三生七世，宛家债主，负命欠财，虽承太上符命受生，恐克家执对，未遂逍遥，故名济度。行广度沈沦，飞升冶炼，是为五劫开化也。
　　三光炼
　　夫三光者，天之正炁，日月星也。乃是天三奇日月星，地三奇乙丙丁，人三奇精炁神，三合成九，阳数也。
　　谢恩醮
