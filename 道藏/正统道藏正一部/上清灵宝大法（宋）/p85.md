<!-- { "loadSidebar": true } -->
　　高上玉文，化炼生尸。黑帝流行，禀质中幽。脉络遍布，滋运神通。元始有命。生化丹虚。与道元穷，上步天衢。
　　生精符
　　右符青地朱书，子文，北玄炁。
　　咒曰
　　精君精神元阴君字祝祝，吾奉玉清敕，速降元炁成摄。
　　玉清洞阳，生化元除。内外充溢，表裹洞虚。永劫长存，安镇君居。精神明朗，荣固元虞。上天玉符，万宝金书。混成帝一，中元不除。
　　生炁符
　　右符黄地白书，中指上文引至下文，辰炁。
　　咒曰
　　炁君炁神无英君字毳毳，吾奉玉清敕，速降元炁成摄。
　　高上玉清，道化生三。炁形神具，与天安神。万梵长存，反覆天真。无英祖毳毳化颠。
　　生神符
　　右符青地朱书，中指根引至上节，巽炁，又巳午未文，中元炁。
　　咒曰
　　神君神神天生君字灵父，吾奉玉清敕，速降元炁成摄。
　　玉清宝符，混合万神。生化神真。天生万灵。永保长生，上升帝廷。
　　生元命符
　　右符白地青书，中指根引至上节，巽炁。
　　咒曰
　　命君命神正中君字长生，吾奉玉清敕，速降元炁成摄。
　　高上大帝，玉符生命。命神天冲，景炁长存。使形受化，炼保天根。魂神内守，永镇天居。玉清梵炁，上升福堂。　
　　告文
　　玉清大洞金玄羽章飞空秘符。
　　书符
　　右符告下脑神泥丸赤文混洞君，目神通光君晨婴君，舌神腾阳君，心神玄珠君，肝神青帝君，脾神紫庭君，肺神皓洞君，肾神太渊君，阴神续命君，胞神元常君，胎神含生君，结神九华君，节神杳皓君，血神中幽君，精神元徐君，炁神无英君，神神天生君，命神正中君，速降真炁，炼化亡过某等，委炁聚形，全神复性，一如玄科律令。
　　上部符
　　上 天 虚 无 元 洞 九 五 太 上 阿 房 总 御 灵 户 王 衡 摄 炁 脑 华 元 睹 统 御 上 部 通 神 达 古
　　中部符
　　赤 明 开 真 三 炁 洞 和 洞 纳 阳 光 五 藏 不 怙 三 炁 所 保 朱 宫 庄 苏 纳 凉 流 泉 生 兀 无 徂
　　下部符
　　黄 中 理 炁 无 生 自 尊 胃 管 幽 通 六 府 俱 存 白 炁 公 桃 桃 康 命 淳 养 育 朱 丹 洞 神 往 还
　　上部八景符
　　脑符
　　发符
　　皮肤符
　　目符
　　项髓符
　　躬符
　　舌符
　　鼻符
　　中部八景符
　　喉符
　　肺符
　　心符
　　肝符
　　胆符
　　左肾符
　　右肾符
　　脾符
　　下部八景符
　　胃符
　　穷肠符
　　大小肠符
　　司中符
　　胸腹符
　　两胁符
　　左阳符
　　右阴符
　　三尸符
　　上尸符
　　中尸符
　　下尸符
　　上尸符咒曰
　　上尸爱欲，自号彭琚。受化九种，鸟头蛇躯。混沌无心，或沉或浮。贪欲滋味，华色自居。走人魂魄，司人过咎。断人命根，气散神游。放荡三宫，小虫无劬。真人甲乙，书篆灵符。色欲已断，死路已除。元始有命，请灭尸头。三台监形，速出元留。灭根绝种，勿使余遗。亡者炼真，三宫清虚。五帝监映，太乙定书。吉日沐浴，冠带行畴。飞
　　度天界，流景玉舆。逐景上清，乘空遨游。一如告命，上升玉京。
　　中尸符咒曰
　　中尸彭瓆，号曰中黄。爱欲自居，倚腹逃藏。沉浮变化，形无常方。执人魂魄，走作三宫。赤子驰骋，使人发狂。欲性丧神，罪由小虫。真人甲乙，上帝已征。身佩玉符，玉文金章。列名元图，三欲已亡。元始符命，斩灭尸形。断根绝种，勿使飞扬。亡魂受炼，五府清冻。真仙安镇，脏内生光。五帝监映，太一列行。中元沐浴，冠带衣裳。解形变景，流景玉光。飞升上清，食息太空。长保自然，天地元穷。一如告命，上升玉京。
　　下尸符咒日
　　下尸彭矫，贪欲自荣。白色混沌，体无常形。依人两足，悦动人情。言我得失，走作魂灵。三宫搅乱，赤子不宁。贪欲小虫，假备幽冥。真人甲乙，三炼已清。欲门闭塞，不受邪精。元始急令，三台临庭。速出元隐，及尔弟兄。九种子孙，一时斩形。五帝度真，太一记名。下元沐浴，冠带羽青。去度三界，上饮元精。解形遁变，流景上清。飞玄步虚，三界齐明。一如告命，上升玉京。
　　九炼生尸符章
　　师曰：夫九炼生尸法，最为上道。人始受生，皆从虚无中来。莫不资其昔业，会遇今缘，取象乾坤，含怀日月，变化阴阳，神识往来，万化之中，三焦潜凝，九天冥运，皆以九天生神之炁合和为生。一月为胞郁单天炁降为之，二月为胎禅善天炁降为之，三月魂具梵监天炁降为之，四月魄成寂然天炁降为之，五月化胆波罗尼密不骄乐天炁降为之，六月化腑洞玄天无降为之，七月明窍灵化天炁降为之，八月景附高虚天炁降为之，九月降神元想元结元爱天炁降为之，身中神万八千，内外相合，三万六千神一时生身，金楼玉室，紫户灵布，匝绕身中，表裹相应，声尚神具，三元养育，九炁结形，昼夜不停，布化转变，黄神受质，故入在胞胎中。人之受生，莫不禀九天之炁而生。今将九天之炁摄化，布在於八方，则死骸返生，枯朽发烟，罪累荡除，九天混合，万神具全，神识瞭然。则魂独超於三天，法天象地，含阴吐阳，生神布化，各有法诀。累行炼化可以升入元为。
　　九炼生尸法者，按百单八数。三十六天，三十六混元，将三十六，亡人身中一元二仪，三光四象，五行六律，七政九宫，共百八数。乃阳九百六之数，聚天地之炁，更生成人。以天之炁生神，以九神之炁生九窍，上通天门，声尚神具，上应九天。九炁出乎太空之先，隐乎空洞之中，无光无象，无形无名。九无列正，日月星宿，阴阳五行，人民品类，并受生成。天地万化，自非三元所育，九炁结形。是故九月神布炁满，五神备具，则成人身，化生三十六，上应三十六天，下有三十六地，莫不备焉。除日月二炁覃照万国，是一百单六数，乃应阳九百六之灾，甲申大期也。
　　九天炼度阳符
　　郁单无量天魂精开阳上符
　　混合元炁 胞源通玄 大道通玄恶根化消 灌溉命门 阴阳炁交 元君遏尸 灭度轮转形与神同
　　书混合空洞炁章
　　右谨上请帝真胞命元元一黄演之炁九重，奉为亡过某等缠其胞。使胞元宣通，上彻於天以生成，一如告命。
　　太岁　年　月　日
　　法位　臣姓某　承诰奉行。
　　上上禅善无量寿天魂精明阳上符
　　洞冥紫户 开度飞玄 结胎黄房 断死斩根 禅善灵炁精炼成容 务玄尚生 列备明堂 混合相和 胎结解根
　　书无量结紫户章
　　右谨上请帝真胎命元洞冥紫户之炁九重，奉为亡过某等魂缠其胎。使胎结解根，下响於地以固灵，一如告命。
　　梵监须延天魂精始阳上符
　　须延三云玄玄炁分 坤仪定位 乾象着分 炁炁反根 九开绿道 胎生炁元 魂生摄炁九转成仙
　　书须延总三云章
　　右谨上请帝真魂命元长灵明仙之炁九重，奉为亡过某等魂，缠其三魂，使魂门通神以达真，一如告命。
　　寂然兜术天魂精太阳上符
　　寂然无色灵化景分 砀尸演由空洞生神 骞爽合成九转景灵 魄户闭关婴儿欻歌
　　书寂然元色宗章
　　右谨上请帝真魄命元阳尸冥演由之炁九重，奉为亡过某等魂，缠其七魄，使魄户闭关，天王降仙以安宁，一如告命。
　　波罗尼密不骄乐天魂精上阳上符
　　采集空景 回房命灵 总录具形 开度生魂 炁炼元藏紫户生仙 众真交会 圣母庆年 章洞幽灵 天地始分帝朝真
　　书翻翻五帝驾章
　　右谨上请帝真脏腑命元五仙中灵之炁九重，奉为亡过某等魂，缠其五脏，使五脏清凉，五帝朝真以存神，一如告命。
　　洞玄化应声天魂精元阳上符
　　回化无影三炁冲融 斩伐胞滞 心超上京 炼胎反初魄壮魂强 混化元一伏诺魔王
　　书应声无色界章
　　右谨上请帝真灵府命元高真冲融之炁九重，奉为亡过某等魂，缠其六腑，使胃管生津以纳和，一如告命。
　　灵化梵辅天魂精正阳上符
　　玄炁混梵 列序真仙 务猷运灵 琼房妙韵冲心自怡 遨玩五神 爽魂返根星宿朗明
　　书玄会统无涯章
　　右谨上请帝真元府命元高仙洞笈之炁九重，奉为亡过某等魂，缠其七窍，使孔窍开聪，星宿朗明以开通，一如告命。
　　高虚清明天魂精通阳上符
　　清明重霄 真灵化凝 焕落景霞 空洞振音 去留解带明识生神 超神方外整具形神
　　书清明重霄上章
　　右谨上请帝真华府命元真灵化凝之炁九重，奉为亡过某等魂，缠其八景，整具形神，使幽夜开光以全身，一如告命。
　　无想无结无爱天魂精明阳上符
　　玄玄虚中 冥心清神 灵感太虚潜凝神登 内外无形 称为真人
　　书无结固无情章
　　右谨上请帝真岳府命元自然玄照之炁九重，奉为亡过某等魂缠其身，使三关五脏，六腑九宫，金楼玉室，十二重门，紫户玉合，三万六千机关，根源本始，一时生神全神布炁。炁满能声，声尚神具，毛发生身，诸天下临，以保其生，一如告命。
　　右九阳符，并以黄纸朱书符，墨书文，外作封函。
　　上清灵宝大法卷之五十二竟
　　经名：上清灵宝大法。原题宵全真授、王契真慕，出朴南宋。系宋元符篆道派道法总集之一。凡二十七门，六十六卷。底本出处：《 正统道藏》 正一部。
　　上清灵宝大法卷之五十三
　　洞微高士开光救苦真人宁全真授上清三洞弟子灵宝领教嗣师王契真纂
　　大炼符篆门
　　九天炼度阴符
　　郁单天符
　　三炁尊神 含生九炁 出乎太空 隐呼空洞
　　禅善天符
　　无光无象 无明无形 无色无绪无音无声
　　梵监天符
　　开辟玄通 三炁混沌 乍存乍亡
　　寂然天符
　　炁清高澄 炁结凝滓 九炁列位并受生成
　　波罗天符
　　三炁所育 九炁所导
　　洞玄天符
　　三元育养九炁结形 九月神布 炁满能声
　　梵辅天符
　　九天称庆太一执符 帝君品命 司命定算五帝监生
　　高虚天符
　　男则万神唱其恭 女则万神唱其奉
　　无想天符
　　男则司命敬其器 女则司命敬其顺
　　九符告文
　　太祖金字玉文九炁阴符，拔度亡过某等魂，土立天堂，一如告命。
　　九天生神本炁符
　　右符凡行九炼，用黄绢造旛九首，阔九寸，高八尺一寸，顶上书本炁符，旛身篆九天阴符，两手分写告文，分安於九天坛中。
　　郁单天符
