<!-- { "loadSidebar": true } -->
　　五色丝为之，上下五层，悬竿头上，金凤衔绶带。
　　殊妙宝翣一对
　　珠锦玉佩，金凤衔之，悬竿。
　　五明羽扇一对
　　以木刻成，金彩装饰，上布日月星斗，中列五岳，下缯海岳，竖以朱竿。
　　鹤羽一对
　　以木刻成鹤翅，坚以朱竿。
　　灯烛
　　行道礼诵，灯烛为急，非惟启奏所须，抑亦消禳所用。经科具有多寡，要在随力所营，或止依金录简文所载，然之照耀诸天，续明破暗，下通九幽地狱，上映无极福堂，功德之中，此最为上。或兼诸香液，杂以兰膏，各令合仪，自然降福。然灯者所以续明照夜，若太阳已出，当令侍灯依式灭之。今世亦然，灯烛所当除革。
　　坛幕章
　　师曰：礼天地，通真灵，当建坛以伸至敬。三洞斋仪坛格，各有等差，规范不同，各见本法。今专叔黄录斋坛，故不泛及，具式如左。
　　灵宝升度玄坛式　
　　按《下元黄录简》，又灵仙品曰：拔度罪根威仪，当於中庭开坛四面，当择吉地建立，要在洞天福地，名山靖庐，玄坛官观，不经兵阵战场，屠坊刑狱，生产冢墓，坊圈秽恶之地，乃为吉地也。要取方位端正，坐北向南，若所在屋宇基址坐向不同，当以方位定其四方，或偏或背，却所不论，切不可取屋之端正，而易坛之坐向也。建坛之法，或垒以宝砖，或砌以文石，或竹木暂结，或筑土创为，务合规程，以崇朝奏之礼。或建立天宝之台，取法上境，建斋行道，以坛为先，如朝会玉京山也。其法当露於三光之下，以竹木架构，用茅盖顶，坛心之中，上开天井，备雨屋以防风雨，若晴明则勿用也。杜广成有曰：常情以露坛为宜，然诚之所感，则九天非遥，志所不通，则珪步为隔。若丹禁动於真灵，注念合於神明，岂屋宇之能蔽乎。且敕坛之后，尚不可坛内逆行，及外人干犯真灵，科禁甚严。况晴雨不常，倘或关奏之际，风雨骤至，失雍容庠序之规，有勿遽奔驰之乱，首尾既紊，诚敬全亏。故儒家沾服失容不祭，盖虞於此耳。以此论之，则坛在屋下，终始周旋，固无失於礼容，自可期於通感。
　　《黄录简文》云：坛之上层，四方四角，上方下方，合作十门，方阔二丈四尺。於十门之外，开天门地户，日门月门，四角合作一门，方广三丈二尺，名四界都门，安八卦纂榜。盖经中所载，止云两级，乃法天象地之义也。今按《广成仪范》，立坛三级，上层方广二丈四尺，中层方阔三丈二尺，下层方阔四丈。或上层一丈八尺，则中层二丈八尺，下层四围止阔三尺，亦可。盖中层欲拜跪，不可狭也。每层各高二尺三寸，或一尺二寸，或一尺五寸，或九寸为则，倘地形窄狭，不可从科，未免随地之阔狭，屋宇之高低，先量起为则，方可定其大小高下之规模耳。或就平地，立上下二级，亦可。务在变通，不可胶柱。上层十门，用长纂二十枚，短纂一十枚，门牌十面。中层西门，用长纂八枚，短纂二十枚，门牌四面。下层八门，用长纂一十六枚，短纂一十六枚，门牌八面。三层通计长纂四十四枚，短纂五十四枚，长者各高一丈九尺出上，短者各高七尺六寸入土，长短总九十八枚。张清都科只用六十四枚，盖止两层，坛外正列八卦纂耳。纂之长短不然，只随屋宇之高低，定其长短，亦可。若分列其纂，亦随地之阔狭施设，但要疏密相似。其纂并用朱漆雕木为额，漆画作莲花火珠之形，门之两旁并镂刻日月瑞云之像，务在精巧。其门牌总二十二面。各广三寸三分，长二寸四分，随方用五色装之，上书门额。三层并於两纂之间，安一灯纂头，并造五色莲花灯，互相交间，遇夜然灯，共九十八碗。纂之三层，用绛绳，或青绳，三度摩之。第一度自长纂花头下，连门通拦之。第二度自短纂花头下拦之。第三度去第二度二尺来许拦之。要与第二度绳高低相似。其第二第三度正斓空处，勿拦门也。长纂之头，并十字交加，棚绳悬挂小婶枝花之属。旛花相间，三层一同。坛面上铺捆席，共用三十八副。坛外二层，以黄布十二缣围之，上下整饰，务在精严。上层门外四面，挂三十二天婶，旛随方色分之。坛心顶上悬三天婶，随方挂五方卫灵婶。坛内施帐座宝盖，列太上三尊之位。中安神经，四围安十方洞案，随方分列镇信香花，铺置如法。又安科案二只，止於乾方天门，开一门出入，乃法天也。中层分布六职众官位，次止开束南巽方地户出入，乃象地也。应登斋行道，并自地户出入，余门不可往来。下层於正面开离宫一门出入，坛外四围如法铺灯。坛上随方，以仪卫诸符标揭。三层之外，别立花柱，各高三尺，或五尺，护净隔几。中开一门出入而已，余悉以青绳潦之。每坛一面，分三人执威仪，立共一十二人。常行整肃，不可疏密。遇步虚旋逵，亦各依次而旋行之。坛前左右，分立六幕，十二堂陛，分司治事。若小小斋事，不铃筑坛，止於道场行事也。夫登坛以代元始应化，故先造威仪，以制万天。今依大法，立诸门熙四围灯图，详具于后。
　　上层十门
　　东方卯地，青华元阳门。用青榜朱书。
　　南方午地，洞阳太光门。用赤榜黄书。
　　西方酉地，通阴金阙门。用白榜黑书。
　　北方子地，阴生广灵门。用黑榜赤书。
　　东北寅地，灵通禁上门。用黄榜白书，一云黑书。
　　东南辰地，始阳生炁门。用黄榜白书，一云朱书。
　　西南申地，元黄高晨门。用黄榜白书。
　　西北戌地，九仙梵行门。用黄榜白书。一云青地黄书。
　　上方亥地，大罗飞梵门。用白榜青书。一云青地朱书。
　　下方巳地，九灵皇真门。用青榜黄书。一云黄地青书。
　　又本以日门，奏东北角，月门奏西南角，合为十二门。
　　日门。用红榜黑书。　月门。用黑榜白书。
　　中层四门或八门
　　亥上天门，黑榜青书。张清都云：黄地黑书。
　　巳上地户。赤榜黄书。张清都云：黄地赤书。
　　寅上日门。青榜黄书。
　　申上月门。白榜黄书。
　　又本以日月门，嗅上层两角，於中层立八门。
　　乾宫天门。黄地青书。坎门。黑地青书。
　　艮宫鬼户。黑地青书。震门。青地黑书。
　　巽宫地户。黄地青书。离门。红地黑书。
　　坤宫人门。□地白书。兑门。白地红书。
　　下层八门或十二门
　　震宫洞青之炁，正东卯地。黄榜青书。
　　离宫洞阳之炁，正南午地。白榜朱书。
　　兑宫少阴之炁，正西酉地。青榜白书。
　　坎宫洞阴之炁，正北子地。赤榜黑书。
　　艮宫少阳之炁，东北寅地。黑榜青书。
　　巽宫梵行之炁，东南巽地。黑榜黄书。
　　坤宫梵阴之炁，西南坤地。黑榜黄书。
　　乾宫梵通之炁，西北乾地。黑榜黄书。
　　本立十二炁门
　　子，元阳之炁。红地黄书。
　　丑，洞阴之炁。白地黑书。
　　寅，少阳之炁。红地青书。
　　卯，梵元之炁。青地红书。
　　辰，梵行之炁。黄地青书。
　　巳，洞阳之炁。红地黄书。
　　午，梵阳之炁。青地朱书。
　　未，梵真之炁。红地黄书。
　　申，洞青之炁。青地黄书。
　　酉，少阴之炁。白地黑书。
　　戌，灵梵之炁。青地白书。
　　亥，梵通之炁。青地黄书。
　　内坛门牌篆式
　　长华元阳门
　　洞阳太光门
　　通阴金阙门
　　阴生广灵门
　　灵通禁上门
　　始阳生炁门
　　元皇高晨门
　　九仙梵行门
　　大罗飞凡门
　　九灵皇真门
　　中坛门牌篆式
　　天门 地户
　　日门 月门
　　人门 鬼户
　　又本以日月二门居上层，以天门户人门鬼户居中层，故并存之。
　　外坛十二炁门牌篆式
　　洞阳之炁
　　梵阳之炁
　　梵真之炁
　　洞清之炁
　　少阴之炁
　　灵梵之炁
　　洞阴之炁
　　元阳之炁
　　梵通之炁
　　少阳之炁
　　梵元之炁
　　梵行之炁
　　上清灵宝大法卷之三十一竟
　　上清灵宝大法卷之三十二
　　洞微高士开光救苦真人宁全真授上清三洞弟子灵宝领教嗣师王契真纂
　　斋法坛图门
　　下层坛图式
　　中层坛图
　　上层坛图
　　总坛图
　　四围灯式
　　道户灯二。本命灯二。随生年随十二支转。行年灯七。男一岁起寅，女一岁起申。太岁灯一。随本年方。大墓灯三。宫羽辰，商丑角，未征戌。小墓灯五。宫羽戌商未角丑征辰。七祖灯七。西南方。九幽灯九。又日分八方安，中央、东北方寄西南，上立九狱牌。夹门灯二。与道户灯相对，列门之左右。二十四炁灯二十四。东南方。八卦灯八。分八方，各立牌。九宫灯九。分八方安，中央寄坤，依豁落斗分九宫。十方灯十。分十方。二十八宿灯二十八。自东方起，逆布转各方，七宿自角起。三十六天灯三十六。天门上。五岳灯五。分四方，央寄西。
　　已上灯总一十有六，合一百五十九灯，各随方安，并已细注在前。各灯立一牌，书灯名云：道户灯，角宿灯，东方风雷地狱灯，一宫灯，东方灯，东岳灯之类是也。本法以七祖九幽灯，然於中庭，恐妨行事。方位已具于前，又田居实先生斋坛图，有六甲八节，十直五腊，日宫月宫诸灯，全无经据。《 金录简文》 亦无礼祝之法。又五岳七祖诸灯，各有碗数图式，与此不同，不欲革去，今并存之，以伺博学高人，自为可否。又以二十八宿，各依星像之数然灯，则通前共三百一十三盏。丰俭当随其力。大抵烧香然灯，为斋功之首。其余事可增城，却所不论。惟法天象地於灯烛，宜从厚也。谨砍天文而出其图，幸深详之。广成曰：或坛席狭处，不可铺灯，宜就别所安之，亦依法祝也。
　　诸灯像
　　日宫 月宫 十直巽 六甲 五腊 八节坤 太岁 本命 行年 九宫 东狱 南狱 西狱 北狱 大墓乾 小墓 二十四炁 三十六天 七祖 九幽 角 亢 氐 房 心 尾 箕 斗 牛 女 虚 危 　室 壁 奎 娄 冑 昴 毕 觜 参 井 鬼 柳 星 张 翼 轸
　　玄师幕左一
　　灵宝玄师为三天化主，乃阐教之师，应宣行斋事，当先关启，证明斋功，张帐幕，设圣像几案，香花崇奉如法。　
　　五帝幕右一
　　五老上帝主人天功过之录，证质斋功。按古仪在五方案上。广成仪令就三师位之北别设，与玄师相对，帐幕几案铺置如法。
　　天师幕左二
　　正一天师为三天法主，乃出法之师，应有斋修，皆当关启，敷阐如法。
　　三师幕右二
　　经籍度三师为开度之宗师，资存念之旨，敷蒇如法。
　　三官幕左三
　　三官主三元考校之籍，证录斋功，敷蒇如法。
　　监斋幕右三
