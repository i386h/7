<!-- { "loadSidebar": true } -->
　　玉清诀，如召五岳，拾五灵诀。任意存想，十方神只即时而至。或在耳如松风之声，或假童子通传，万无失一。秘之。
　　灵宝开天二十四玉契
　　师曰：契者，券也，上天之合同也。天尊颁诏得仙之子，先赐玉契，以俟飞升，过度天门。此之玉契，诸天宫分，如人间官曹所治，各有拘遏，安可便造。故上天立此玉契，以付学仙之士。或数尽身归太平，得此玉契，便可径还所治。奉上天诏命，背土凌空，亦资此契，以度刚风。左社右稷，扶助登真之人，全凭玉契。自非己参斗领职，不可轻付。违者天诛。慎之。
　　九天玉契一名太一契
　　凡开天门，生死魂神飞升超度，及诣九天、十天、三十二天，天曹天师天门三将军，用之。
　　亶 臻 答 员 南 邅 云 宫 刀 都 阿 仙 玃 天 沙 人
　　九仙玉契一名司命契
　　凡开地户，超技神魂，断地逮役，及北阴邓都、地府应干地道，遣用。
　　昙 臻 门 员 前 邅 轮 宫 堂 斗 首 仙 玄 天 珍 人
　　南极玉契
　　凡诸南天南方、南斗南曹、南昌上宫、南院、天枢内省、天枢院、朱陵火府，用之。
　　音 须 云 飞 诜 梵 鶱 那 通　　　 宛 由 九 乾 坤 鲜 碧
　　北极玉契
　　凡诸北方北天、北极北曹北院、太玄都省、天枢内省、北阴泉曲，用之。
　　吟 华 玄 河 十 眇 容 　馥 嵎 易 神 玉 云 　飞 真 元
　　东华上相青童道君玉契
　　凡诸东方九炁木德扶桑官、太一青宫、青灵始老宫，用之。
　　元 首 忽 丽 答 都 回 耀
　　南丹郁明玉契
　　丹诸南岳魏夫人，及南方三炁丹台、南上南陵，及丹灵真老宫，用之。
　　玉 空 绿 丑 云 馥 揽 变
　　西龟素曜玉契
　　凡诸白玉龟台太素真人、皓灵黄老、西方七炁宫，用之。
　　婆 色 景 寂 阿 辩 浮 桑
　　北郁玄明玉契
　　凡诸北方五炁诸宫、五灵玄老宫分，及北冥北海水府等司，用之。
　　九 覆 眇 丑 沙 黎 洞 漠
　　中天总真玉契
　　凡诸蓬莱瀛洲等治，用之。
　　荟 无 浮 玉 猷 婆 育 九
　　日君玉契
　　音 须 诜 梵 通 宛 乾 坤
　　月君玉契
　　门 无 输 霐 首 无 珍 恶
　　北斗玉契
　　昙 稼 前 泽 堂 流 玄 陀
　　上元天宫玉契
　　亶 昙 南 前 刀 堂 玃 玄
　　中元地宫玉契
　　稼 门 泽 流 首 陀 珍
　　下元水宫玉一契
　　臻 员 邅 宫 都 天 人
　　天蓬玉契
　　凡东方七宿，用之。
　　亶 昙 稼 臻 答 门 无 员
　　天猷玉契
　　凡南方七宿宫，用之。
　　南 前 泽 邅 云 轮 霐 宫
　　翊圣玉契
　　凡西方七宿宫，用之。
　　刀 堂 流 都 阿 首 首 仙
　　玄武玉契
　　凡北方七宿宫，用之。
　　玃 玄 陀 天 沙 珍 恶 人
　　青帝玉契
　　凡东岳真君、束岳泰山宫，用之。
　　音 须 吟 华 云 飞 玄 阿
　　赤帝玉契
　　凡南岳真君、南岳衡山宫，用之。
　　诜　　　 梵　　　 千　　　 眇　　　 那　　　 容　　 馥　　　 鶱
　　白帝玉契
　　凡西岳真君、西岳华山宫，用之。
　　通　　　 宛　　　 嵎　　　　 易　　　 由　　 　九　　　 神　　　 玉
　　黑帝玉契
　　凡北岳真君、北岳怛山宫，用之。
　　乾　　 坤　　　 云　　　 飞　　　 鲜　　　 碧　　　 真　　　 元
　　黄帝玉契
　　凡中岳真君、中岳嵩山宫，用之。
　　云　　 　阿　　　 前　　　 馥　　　 堂　　
　　玉　　　 玄　　　 元
　　右二十四玉契，各只用天篆，以植板长五寸，阔二寸四分，朱书奉玉皇诰。或归真日，佩而用之。即得迷归本处，无有拘遏者。若遇发上件宫府文檄，亦可用。可以轻薄纸片，用云母为粉，八辰砂，拾上帝诀，书之。取东南炁吹，从中间剪为两片，以左片贴公文上之首，更不必用印。以右片烧作灰，用东南方香水调服，无不达矣。
　　上清灵宝大法卷之七竟
　　上清灵宝大法卷之八
　　洞微高士开光救苦真人宁全真授上清三洞弟子灵宝领教嗣师王契真纂
　　斋戒禁忌门
　　师曰：修奉大法，依诸天吉日，净斋，则天帝书名，九玄七祖俱登南宫，一身清吉，长生不死，功满成真，庆及宗门，所向如愿，鬼神稽首，万真朝身。
　　三元
　　正月十五日，七月十五日，十月十五日。
　　三会
　　正月初七日，天曹举迁赏会。
　　七月初七日，地府庆生大会。
　　十月初五日。水府建生大会。
　　已上三元三会，皆普度考校之辰。
　　五腊
　　正月初一日。天腊。五月初五日。地腊。七月初七日。道德腊。十月初一日。民岁腊。十二月内。遏腊日为王侯腊，乃纳音五墓用。
　　凡腊日，按天尊所说《父母恩重经》，此日宜斋戒，祭祀先亡祖考，诵经行道，技度亡者，名为孝子。余日祭祀，非缘淫祀，亦亡者不祭，所祀不获其福。
　　小三会日
　　庚申，尸神白人过。甲子，太乙简阅神祇。本命日，百神朝身，计人功行。
　　八节日
　　立春，春分，立夏，夏至，立秋，秋分，立冬，冬至。
　　已上日八方天真朝集，校量罪福功过，於上元八景宫中。按《真诰》云：此日皆当净斋谋善，以营於道之方内，秋分日不谢过也。不可以其日忿争喜怒，及行威刑，皆天人之大忌也。
　　节会日
　　甲午，天节会。甲申，地节会。甲辰，四时节会。甲子，人节会。甲戌，五行节会。丙午，天会。壬午，地会。庚午，日会。庚申，月会。辛酉，星辰会。丁卯，仙真会。三日，斗辰会。本生日。本命神会。
　　已上节会，宜醮祭作福诵经，即真降福应也。
　　五卯日
　　乙卯，丁卯，己卯，辛卯，癸卯。
　　凡卯日，受斋，入室东向，心拜，存神养炁，期感神明，亦通意而陈，常行则玉女降符。
　　十方天尊天君下降日
　　初一日，东方天尊并九炁君降。初八日，南方天尊并三炁君降。十四日，西方天尊并七炁君降。十五日，北方天尊并五炁君降。十八日，东北天尊并梵炁君降。二十三日，东南天尊并梵炁君降。二十四日，西南天尊并梵炁君降。二十八日，西北天尊并梵炁君降。二十九日，上方天尊并一炁君降。三十日。下方天尊并九垒皇君降。
　　小月退二十七日。
　　诸真下降日
　　初一日。西北方北斗降。初八日。北斗月煞君降。十四日，东北方太乙使者降。十五日，三官降。十八日，东南方太一降。二十三日。南方太一八神使者降。二十四日。西南方北辰降。二十八日。西方太一降。二十九日，下方中太一降。三十日。上方太一降。
　　已上出《业报因缘经》，凡此日宜祭祀真灵。
　　四始日
　　正月初一日，四月初一日，七月初一日，十月初一日。
　　日望日
　　初一日，旦。十五日，望。
　　或十四十六日合朝修。
　　太上大道君登玉霄琳房日
　　正月初四日，二月初八日，三月十五日，四月初八日，五月初九日，六月初六日，七月初七日，八月初八日，九月初九日，十月十五日，十一月初三日，十二月十二日。
　　已上日乃太上大道君，登玉霄琳房，四盻天下。有志节远游忘者，至其日平旦日出时，北向再拜，亦可於靖中自陈本愿了，咽液三十六过。又云东海青童君，常以丁卯日，登方诸东华台四望，以此日向日出时行之，可因此以服日精。
　　避忌日
　　三月初九日，六月初二日，九月初六日，十二月初三日。
　　已上日当入室，不可见女人，六尸乱则藏血扰溃飞越，三神失守，神凋气逝，积以致死，所以忌此日，非但遏塞淫泆而已，将以安女官。女官在申，男官在寅。寅申相刑，刑杀相加，是日男女三尸，出於目朱瞳之中，女尸招男，男尸招女，祸害往来，丧神污正，虽人不自觉而形露矣。损由三尸战于眼中，流血于泥丸也。子至其日，虽至宠爱之女，亲爱之令妇，固不可相对。我先师但修此道，而仙矣。复不至亲无心者，此乃仙人刘摇妻女仙也，口授之诀。
　　又别条云：凡甲寅庚申之日，尸鬼竞乱，精神躁秽之日也，不可与夫妻同席，及方语会面，当清齐不寝，警备其日，遣诸可欲。
　　月忌日
　　正月初二日，又庚申。二月初九日，又辛亥，一云辛卯。三月初十日，又甲戌庚戌。四月初一日，又癸亥。五月十一日，又壬子。六月初十日，又癸丑。七月十二日，又甲寅。八月十二日，又乙卯。九月十三日，又甲辰。十月初八日，又丁巳。十一月十五日，又丙午。十二月十三日。又丁未，一云乙未。
　　已上忌烧香，每日常行者不拘。
　　帝煞日
　　已小字注在前。
　　圣忌日
　　丙寅丁卯，道父忌。壬辰丁酉，道母忌。丙申壬戌，北帝忌。戊辰戊戌，南帝忌。绝日，本命绝日。岁星，行年到日。六害，本命对日。月晦日，月穷日。
　　已上日不宜行道烧香。
　　受死日
　　正月，戌。二月，辰。三月，亥。四月，巳。五月，子。六月，午。七月，丑。八月，未。九月，寅。十月，申。十一月，卯。十二月，酉。
　　龙虎日
　　正月，巳。二月，亥。三月，午。四月，子。五月，未。六月，丑。七月，申。八月，寅。九月，酉。十月，卯。十一月，戌。十二月，辰。
　　月将选时
　　天罡，太乙，胜光，小吉，传送，从魁，河魁，登明，神后，大吉，功曹，太冲。
　　已上阳日起大吉顺行，阴日起小吉逆行，皆以本日支遁起。
　　空亡日
　　甲己日，申酉。乙庚日，午未。丙辛日，辰巳。丁壬日，寅卯。戊癸日。子丑戌亥。
　　天门开闭时
　　阳日：阴时开，阳时闭。子寅辰午申戌，为之六阳。
　　阴日：阳时开，阴时闭。丑卯巳未酉亥，为之六阴。
　　已上时上章奏，选开时用。
