<!-- { "loadSidebar": true } -->
　　师曰：此文乃太一天尊之睿旨，拔罪救苦之灵章。凡告行，以黄素高九寸，朱书其符，外用可漏封函，亦黄素丹书。又法，以梓木简，高九寸，阔三寸六分，厚三分，以头青装之，正面书符，背书告文，以青纸作封皮，或以碧素朱书，封题如式。法曰：凡书符，於靖中面束，焚香九拜，跪奏，存太一在青宫百宝祥光殿内，九色云霞，绛羽青华龙文之被，顶玉清宝冠，乘五色九头狮子，共捧七色金莲宝座，狮子口吐火焰遍这，太一在火焰中，现出九色圆光，如虹蜺状，项生圆光，如卤在顶中，出白毫相光，如剑戟锋芒。座下又有二小莲花，乘太一二足。太一左手执碧水晶宝锺，如鼎状，右手执空青花枝。金容玉相，慈悲慧目。左有大惠真人，右有救苦真人、侍从。金刚神王，力士天丁，金童玉女，灵官侍从。太一八十一位神君，五方太一吏兵，俱为侍卫。兆存在五色云中分明了，次默奏情旨，持念太一睿号八十一遍。存太一命左右真人，开紫阳玉匮九光宝蕴，出示龙文凤篆与兆，并敕降九龙使者随身。兆受符讫，九拜，存太一洒甘露於十方，良久天地如百宝光明，倏忽忘形。方染朱笔，念太一号九遍，取东炁入笔，书之。毕，又祝睿号九遍，玉清诀，东炁，入符。次於告文后天尊衔位之下，书青玄破邓都真形符，依散形祝之。次念十方天尊号，每号九遍，共九十遍，取十炁吹。又祝睿号九遍，再取东炁吹方於香上，祝遣。若临坛宣告，亦如前论降存用，宣读焚之，祝九龙使者随符而行。
　　大九龙符
　　小九龙符
　　日出东方青帝太阳 左玄太一右玄永昌 九天玉皇救苦十方 五方四维魂离毒汤 九龙青简救苦真光 冥狱罢对上朝三皇 三天正炁万炁混康 千灵稽首昊天旻苍
　　炼度九龙符
　　东华东极九炁青宫 九老仙台天帝敕命 太一天尊救苦符命 九龙使者乘驾九龙 五方五老炼育死魂 九天九炁三宝丈人 生炁随身开度死魂 上帝慧光曲湛寒庭 重泉主者救苦奉行 有违有拒速送天刑有功有济列言上清元皇诰命万神敬听善功死魂罪随此赦乘斯符命超度南官急急如上帝敕
　　祝曰
　　注天尊救命，青一玄至尊。九龙乘御，甘露济阴。幽府地司，济沾死魂。元极运化，生炁摄云。一魂魄普度，身轻上升，急急如青玄上帝敕。
　　运真合灵会，宝－敕召诸神。六天垒重阴，酆都九幽狱。典吏部冥洞，三官统九府。主典神吏兵，一切狱主者。拔度善功魂，出离三涂苦。
　　东宫九龙符，照开诸地狱。炉炭生青莲。刀剑作骞树。火池化寒池，镬汤为春浦。救度长夜魂，往生极乐国。
　　告文
　　东极青玄救苦九龙符命，告下三官九署，十二河源j五岳四渍，九州八蛮，酆砖都六洞，十宫九幽，泉曲河源，五道都府，九州社令，冥关幽扃，诸大地狱一切主者。咸领符命，拔度亡过某等，及下元幽爽，囚苦罪魂。俓度阴翳，永离幽冥，地狱消苦，开泰泉扃，火翳灭焰，刃毒摧锋，下明黑暗，上生朱陵，超度三涂，宿对停输，一如告命。
　　太岁　年　月　日　时告下。
　　法位臣　　姓　某　承诰奉行。
　　东极宫中大慈仁者太一救苦天尊。书真形符。
　　内封式面书
　　东极青玄救苦九龙符命，具位臣姓某奉行谨封。
　　内封皮背书
　　拔度亡过某等魂。
　　外函式
　　东极青玄救苦九龙符命告下三界十方九野地司阴曹万神　具位臣姓某谨重封
　　东华青宫生德开光宝符
　　告文
　　上东青林太皇万福道宫，东华青宫生德开光宝符，告下十方无极世界，三官九府，百二十曹，五帝考官，酆都岳府，泉曲九幽、溟冷五道大神，河源水官，冥关主者，拔度亡过某等，出离地狱，原赦罪尤，荡释冤愆，上生东方太皇黄曾之天，一如告命。
　　太岁　年　月　日　时告下。
　　法位　　臣　姓　某　承诰奉行。
　　右简高一尺二寸，阔三寸二分，用青妆朱书
　　元始符命金箓白简长生救苦二符
　　师曰：三天上有元上盟真玉匮，今箓玉简救苦真符，乃元始之威章，帝之曲恩。实医救沉沦之法药，开悟愚暗之法音，灌沐身心之法雨，阴覆群灵之法云，照烛幽昏之法炬，汲引亡人之法门。始因北帝启陈，虚皇演教，曲湛宸恩，广度无间。召十天之合契，破九地之灵文。承之则俓出昏衢，立登霄汉。奉之则回骸更生，位补真人。度三灾九厄尘世，除千罪万业於北都，岂曰小补之哉。
　　玉策云：众生领祖太元，灵源清净，从虚禀气，构形受神。幸睹晨辉，不能自贵。炁缘物假，妄起尘情。神鬼用谋，心劳日拙，气凋神逝，难复本初，五累牵缠，受毒幽壤。或在五岳大川，九幽都府，城隍社庙，泉曲河源。或托孤荫，依仗邪物，游踪野遁，附巫兴妖，执系妄心，罔悟宿命，境缘业对，形异神迁，心与形俱，旋循不息，巍巍人道，推此自穷。太上慈七，常善救物，颁符曲府，昧爽咸恩。息烙火山，解负宿命。宸波曲湛，更炼还人。
　　皇人曰：夫人之沦亡，乃三尸九虫之所制也。皆在五行之所运，故入五苦轮回之门。故太一先甩三界之光，破九幽狱。书九星之界，以荡尸秽。五藏内明如日，则阴阳返其魂魄也。故书旸尸冥演由之炁，然后布八卦之星，玄象分形，二仪交泰，三炁流通，以镇三田。心主坎鸡，上朝三清，然后九官罗列，真炁充溢，万神敬听，九幽隳毁，混成一炁，回尸返生，故书曲敕。
　　皇人曰：夫阴灵迷执三涂，既蒙道恩拔度，须得丹天炼形之符，化生宝光，超升阳明之境。至士当修炼，假二一田之光，而接九天之界。是以阴藉真阳，神合太真，转轮不灭，便得神仙矣。
　　又曰：夫罪魂拘闭，皆北斗所掌。故书元上七元九幽等字，吹三光炁，照耀十方，三台焕烂。故书玄象之光，以照八狱，五岳五帝、监生大神运灵。次书合日月之明，三光所照，紫策标名，帝君执符，度命华庭秦山。天元之炁，灌注南斗，三官禀敕，九地之下，九水之中，九阴之境，皆睹光明。
　　师曰：自非玄契佩此灵章心纯九戒者，不得告救苦符。如专荐拔，非七德九功修真之士，不得告长生符。固非失慈悲之教，盖多罪下鬼，难擅宸恩。此由狱囚获伪赦，徒误幽冥。兼非忠孝贞康仁慈，无功及物，无升腾南官之格。虽行告下地司，只执白简，随业受化也。此简非凭三宝之力，其功不普矣。
　　师曰：兆已佩九龙符戒文，宜心映南昌炼真之箓，乃长生符也。盖高上灵策紫微宝章也。练简丹文，明霞结蕴，神光焕落，召降晨华，保炼丹心，养育赤子。凡受者，取阳月奇日，备青素高九寸，阔二寸五分，丹篆其符。符成，作八坛迭，以降囊方寸，悬带当於心前。每日烧香了，出户束向。若遇风雨晦冥，可就寝静之所。凝心虚形，面东圆罗，鼻引赤雾，洞浃一身，高下三宫。一尘不立，念极良久，乃叩齿三通，咽液三过，微音咒曰：
　　司命受炼，相火成罡。梁为天宰，洞感炎光。枢机辅弼，星列玄章。育精大明，赤章浚芒。炼化神符，表裹俱昌。急急如律令。
　　咒毕，再叩齿三通，咽液三口而止。如是行之三年，后施上法，则不陈风飓，克御翘晖倒景，流耕紫虚，盻春高清，玉京可步也。
　　玉策云：月阳，谓六阳月也。子寅辰午申戌。奇日，谓甲阳也。后上法，谓上法诸法，非行策三年，始营佩符揖景烧香。出户，谓出庭户行持，非依朝真格出巽户也。青素明洁，非指白为素也，如道呼紫青绛为三素云也。玉策曰：世有救恤贫乏，济度天人，奉戒修齐，供养三宝；或炼真养神，功未充足，会穷灭度，经由太阴者。方可曲行赦命，告救苦真符，次告长生灵符，擢简帝堂，炼神火府。若罪魂无功於天人者，不可滥受炼真之录。但得睹见神晖，更生阳界，亦幸矣。
　　又云：若夫普为九幽孤爽，亿祖宗支，大醮天地，皈命玄真者，师当为启奏三境，申闻玄师，关告地司，方可告符。
　　法曰：凡诸济度，以相木作简，长九寸，阔二寸四分，厚二分。玉策云：阔二寸五分，厚四分。植木者，取其芳洁素白，有生炁之象。玉策以梓木作救苦符，栢木作长生符。九寸者，法出九幽重泉，而乘九阳九炁，以升天也。阔二寸四分者，象三部八景二十四神灵炁也。厚二分者，体阴阳全备，天地造化之理也。尺寸合用古玉尺，比今之涮尺，每寸当增二分地。旨曰：凡书篆时，先於靖室中焚香，朝奏通诚，内诵洞章。以香案面东，置简案上，先面西北，长跪启奏元始至尊，存玉相乘五色狮子百宝金台莲花之座，外映金光，口吐瑞炁，降入丹砂及简木之上。次起立，面东，掐震文，咒曰：
　　玉诞长桑，梧空度仙。丹华曜木，度魂升天。黑映白简，金光自然。永劫长存，安镇寒泉。幽魂开度，长保劫年。急急如元始上帝律令。
　　咒毕，取生炁九口，存作日华之光，吹布简上。如普度简多，可堆迭案上，亦如前取炁九九八十一口，吹简上。存日华周市无边，方以丹砂染笔，掐玉清诀，默念三天隐讳，霐澄明天地人。下笔依散形书之。
　　旨曰：凡书长生符，朝奏法式如前。但取甲日或寅日，书篆露一宿，请降下临，方可行用。口诀云：木首金头吉，金龙度益通。丹光双运火，露宿贯神峰。所谓木首者，甲也。金头者，庚也。苦然则庚辰日为上也。玉策云：面书符，背书告文，作五行。旧本有六行，第六行乃上皇甲申岁运告行，犹今所书岁次甲子是也。今欲依旧本，入年月为六行。但以天篆缺支干等字，又不敢擅以世书，混间真笔。不然权移年月告下一行．书，於简背青纸封皮之上。以元始符命告下十方无极世界，作两行书衔位之左右。
　　法曰：或普度简数至多，书篆不迭。当以金银叶，作镂空符文之板。依法存思染笔，随文涂刷於白简之上，贵使数广易成，不致劳冗神智也。若同志之士能协力篆写，不惮劳苦，以图济拔之功，又胜於符板也。更或不然，则依符文刊为印板，以白薄纸，以丹砂刷印，糊於简上。次依法存思染笔，随符窍念咒而润色之，亦可类於篆写。若苟简印造，不如法行持，则徒用心哉。
