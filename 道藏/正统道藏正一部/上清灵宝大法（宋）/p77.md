<!-- { "loadSidebar": true } -->
　　灵宝大法 洞玄九炁 梵阳之炁 赤阳之天 始清碧落 离合自然 太阳纯化 元始真身 立降敕命 九垒遵承 察命度籍 灵符度魂九真妙炁 归命天尊 时刻升迁不得停留
　　告文
　　灵宝符命，九幽白简，告下罗酆北府，岳渎九幽，长夜冥曹，土皇九垒，十王案掾，狱吏考官，六洞阴魔，九宫主者，溟泠大神。拔度亡过某等魂，消平冤对，洗涤深愆，得离三涂，永辞五苦，身超丹阙，得睹阳光，悟道闻经，逍逼真境，乘此白简拔度功德，上生天堂，一如告命。
　　太岁年　月　日　时告下。
　　法位。
　　外封式
　　九幽白简灵符告下酆都九垒岳渎九幽冥曹主者  具位臣姓某谨封
　　天官玉简真符
　　玉虚九天九日道乾 九霄祖炁 大梵开张 明炁四骞 弥罗大千 洞妙自真 执符把箓 总监上天 普受开度 死魂生身
　　告文
　　灵宝符命，天官玉简，告下上元天府曹主罪仙官，天牢地狱，考吏执法神拔度亡过某等魂，出离天狱，赦除大罪，得升梵炁之天，不堕重泉之地。主者敬听，一如告命。
　　太岁　年　月　日　时告下。
　　法位。
　　外封式
　　天官玉简真符告下上元九府三十六曹考官　具位臣姓某谨封
　　地官玉简真符
　　风泽洞虚金刚乘天 幽廓溟漠 大宪通幽 太上敕行解涤冤仇 斩绝地根洞开阴塞 神功大范解除热恼
　　告文
　　灵宝符命，地官玉简，告下中元清灵三府，洞阳左宗天宫，酆都右阴天宫，九幽泉曲，岳渎冥司，主生死罪灵官，四十二曹，考司典吏，掾尊神，拔度亡过某等魂，拔出地户，永免幽囚，乘沐阳光，俓生妙乐，乘此灵宝符命拔度功德，上生天堂，一如告命
　　太岁　年　月　日　时告下。
　　法位。
　　外封式
　　地官玉简真符告下中元三府四十二曹考官　具位臣姓某谨封
　　水官玉简真符
　　阳华真一 太和妙炁霐净宣明 十二河源 明烛幽都 紫云覆蔽 接举身超魂飞天内
　　告文
　　灵宝符命，水官玉简，告下下元旸谷三府，清泠右南水宫，酆都劫量，泉曲河伯，水狱冥司，主生死罪箓灵官，四十二曹，考司典吏案掾等神。拔度亡过某等，永辞北都寒池泉曲，苦海溟波，沐睹阳光，径生阳界，乘此灵宝符命功德，上生玄天，一如告命。
　　太岁　年　月　日　时告下。
　　法位。
　　外封式
　　水官玉简真符告下下元九府四十二曹考官　具位臣姓某谨封
　　上元玉清三天赦罪玉简真符
　　师曰：玉清三天君白简，乃三天之玉箓，高上之神章。若告行，当以植木作简，高七寸三分半，阔四寸半，厚三分，以粉屑粒以木，书符於面上，背书告文并年辰，作六行。外以青纸作封。此符专荐帝王后妃公侯者如亡者，已三经拔度，方可用之。
　　法曰：凡书符，面天门跪告，默奏三天。存三素炁降，默祝三天隐讳曰，霐众一炁七遍，取炁入笔书之。毕，再祝九遍取素炁三口吹之。弹玉清诀。
　　三炁勃烟 明炁四骞 亿曾万祖幽魂苦爽 运应灭度身经太阴 计日炼度便得神仙 罪福禁戒宿命因缘普受开度身得受生 魂神暂灭即得返生
　　告文
　　玉清玉文，告闻高上之天，左右狱卒，案掾尊神，天狱主者，主罪神灵。拔度亡过某等，永辞长夜，消灭大罪，塞遏邪源，形神升度，谒帝天关，福智自生，骖侍龙辕，真道长存，一如告命。
　　外封式
　　玉清三天赦罪玉简真符告下三界十方主罪考主狱万神  具位臣姓某谨封
　　右符用一道，专度帝王。外封云：升度九州分野古代帝王神魂。九州用九道，外封云：告下九州分野主者。并用黄纸朱书。外用十道告十方，外封云：告下东方天地水界掌狱执曹主者。东青地朱书，南赤地黄书，西白地黑书，北黑地青书，中黄地白书，东北青地紫书，东南碧地绿书，西南绿地苍书，西北紫地碧书，余并黄地朱书。若度帝王，以白玉屑或粉书之亦可。上度功德末满之人，下度帝后宗支之人也。
　　中元金书九天紫府内音宝诰
　　师曰：此符乃九天之正炁生化之真文，上帝灵命，超度苦魂。若普度，只依此式书之，若专行荐悼，须用亡者生死年命，书於姓名之下，入简中添书之。若告行，以相木为简，高九寸九分，阔三寸九分，厚三分，以白粉为地，用朱书篆之。一行篆八字，若作四行，计三十二字。背面亦书告文。外以青纸作封，以朱题之。此乃大臣官僚可以告行。又法，以黄素丹篆，黑写告文，外以绫锦表背，如世之诰敕。於炼度时，给与亡者收执，宣告如式。凡书符时，焚香，面西北默奏九霄上帝，存九帝皆衮冕绛绡，飞羽华裳，具白情意。次祝九天炁一遍。
　　帝真胞命元元一黄演之炁，帝真胎命元洞冥紫户之炁，帝真魂命元长灵明仙之炁，帝真魄命元码尸冥演由之炁，帝真脏腑命元五仙中灵之炁，帝真灵府命元高真冲融之炁，帝真元府命元高仙洞笈之炁，帝真华府命元真灵化凝之炁，帝真岳府命元自然玄照之炁。
　　祝毕，取九霄九色之炁，入笔书之。毕，再祝一遍，玉诀，依前取九炁入简中。
　　告文
　　上帝符命，宣告三官天牢地狱主司大神。超度亡过某等，咸领符命，部卫形魂，祇受宝诰，上朝帝庭，罪仇和释，与道合并，神登玉阙，受炼长存，一如告命。
　　太岁　年　月　日时告下。
　　法位。
　　外封式
　　中元金书九天宝诰告下天牢地狱阴曹主司大神　具位臣姓某谨封
　　右符用一道，专度古代将相大臣，九功七德名贤用之。即云拔度九州分野官品亡魂。九道告九州十方，并同玉简式。
　　下元救苦斗中登真度命出离生死灵符
　　师曰：此符乃玉清之赤书，紫庭之金文，度命登真，出离生死也，乃度黎庶亡魂用之。凡告下，当以梓木简，高九寸九分，阔三寸九分，厚三分。以白粉刷地，正背皆朱书，外用青纸作封袋，并用前式。此符用一道，专度庶士。九道告九州，十道告十方。并用黄地朱书。
　　法曰：凡书符，焚香面西北跪奏，存中斗之上有白玉京山，百宝祥光，洞焕一身，照彻内外。祝咒曰：
　　元洞玉历，止身得受生。右咒一遍，取西北炁，入笔书之，玉清诀。书毕，再祝一遍，取炁吹简上。
　　赤文命魔度命幽冥 三天敕赦咸济苦魂 出离生死度脱死魂 斩根死户东井炼形 大慈玉敕赦宥幽灵 三台炳耀六炁齐并 九幽阴翳尽睹光明 得转五道风火无停超登天堂得证仙真
　　告文
　　玉清赤书玉文，上通紫庭。天慈赦宥，三界冥狱，九幽罪魂。拔度亡过某等，亿曾万祖，苦爽游精。削除罪簿，落灭恶根，速赴生方，炁识闲宁，上登天堂，澄质炼真，心开洞明，荡除阴翳，入道升真，一如告命。
　　太岁　年　月　日　时告下。
　　法位　臣　姓某　承诰奉行。
　　外封式
　　斗中登真度命出离生死灵符三界十方九幽酆都主者  具位臣姓某谨封
　　玉清金简灵符
　　告文
　　神霄符命，玉清金符，宣告诸道地狱，一切考官，司禁执罚，典录司刑。开度亡过某等，炼魂澄神，升入玄关，削落罪书，道备功圆，上生无极之境，无为自然，一如告命。
　　太岁　年　月　日　时告下。
　　法位　臣　姓　某　承诰奉行。
　　外封式
　　玉清金简灵符告下诸道地狱一切考官　具位　臣　姓某谨封
　　神霄金简真符
　　明梵玄景开度穷阴 阴阳象交火炼成人 大帝阳堂号八灵君 魂生摄炁九转成仙 五炁皈身混合百神 九开禄道 明道回轮 得证无为身乘紫云
　　告文
　　神霄金简，宣告狱官司禁执罚，典录刑司。拔度亡过某等，永辞长夜，炼魂澄神，升入玄关，削落罪咎，果备功圆，上生神霄高上之天。真境无为，一如告命。
　　太岁　年　月　日时告下。
　　法位　臣　姓　某　承诰奉行。
　　外封式
　　神霄金简真符告下司禁执罚典录灵司　具位臣姓某谨封
　　神霄玉简金符
　　玉简金书 怡灵警神 苦魂滞爽即得更生 八门通关无影无形 魂升金阙游宴玉京 三景自然敷落真神 幽关治狱咸睹光明
　　告文
　　神霄玉简，三天符命，上开八门三十六狱。执法治官，速谒帝轩，赦宥夙罪。超度亡过某等，上升神霄玉阙之天，复还治职，炁入玄玄，一如告命。
　　太岁　年　月　日　时告下。法位　臣　姓　某　承诰奉行。
　　外封式
　　神霄玉简金符告下天狱执法治官  具位臣姓某谨封
　　本治天堂玉简金符
　　五文开廓普植神灵 永度三涂祸消九冥 疾除罪簿落灭恶根 死魂受炼 时刻升迁 身度我界体入自然 倾光回驾监真度生 神识洞了身乘紫云
　　告文 同前
　　外封式
　　神宵玉简金符告下东岳上生本治天堂  具位　臣　姓　某谨封
　　师曰：夫点九神灯，须行本治之简，付亡人收执，俓诣生天堂，无有障碍也。
　　法曰：书时存九天帝，降九炁入符，焚时咒曰：
　　九阳运真炁，炼化即神功。焚符速告行，昭感自冥通。急急如九炁帝君律。
　　金液炼形诰
　　三宝君敕亡过某灵魂炼度亡过某三魂七魄 灵光遍体幽夜开明 升迁魂魄还聚本形
　　告文
　　金液炼形，与道合真。开明三景，是为天根。无幽无极，无始无终。元皇九丑，灵魔绛宫，紫云飞天，身乘六龙。水上火下，流入三宫。神皈阳明，大道自通。一如告命。
　　玉清九天度魂雷文宝诰二十一字，出神霄法雷文部。
　　径 华 极 天 正 弼 皇 罡 雷 蚀 ( ) 毛 结 冲 德 疆 雨 电 云 满 野
　　篆祝咒
　　高上玄穹、玉清宸宫。神霄雷府，火陵之中。南阎洞浮，雷令推前。火府隐奥，炼度自然。长生大君，韩君丈人。四司五帝，掌籍火陵。魂魄受度，百神混成。普得沾济，身登紫庭。玉府雷令，破摄北酆，皆睹光明。急急如律令。
　　拔度告文
　　玉清九天度魂雷文，告下三官九府，百二十曹，九幽地府，十八地狱，北阴酆都，牢槛去处，地狱主者。拔度亡过某等，罪苦咸原，幽牢罢对，重泉黑暗，咸睹光明，承兹赦命，出离地狱，上生天堂，一如告命。
　　太岁　年　月　日　时告下。
　　法位　臣　姓　某　承诰奉行。
　　外封式
　　玉清九天度魂雷文告下三元九府百二十曹 具位　臣姓　某谨封
　　炼度告文
　　玉清雷篆，火府隐文。关告冥曹，普度幽魂。上登紫府，升赴朱陵。开泰苦爽，炼度登真。中有元极长生之尊韩君丈人，消解罪戾，风火无停，三界闻之，咸登紫庭，一如告命。
　　又
