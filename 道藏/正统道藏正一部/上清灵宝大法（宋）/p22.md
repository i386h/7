<!-- { "loadSidebar": true } -->
　　玉清风火征伐大将军，左手四山，至巽挑离始。
　　剪截鬼秽大神，中指根，艮文挑。
　　明检鬼营大神，坤离巽，中指中文丑挑。
　　金马驿程大神，自午十二文复离，至午挑。
　　列言上清录事。中指三清诀，至五方复上清诀挑。
　　已上十二大将，召驿诛斩魔精，摧伏妖孽，并用西北炁。
　　三天灵司
　　经曰：侍经五帝玉童玉女，各二十四人，营卫神文，保护受经者身。
　　东方青灵启道童子，二十四人。
　　南方丹灵启道童子，二十四人。
　　西方皓灵启道童子，二十四人。
　　北方玄灵启道童子，二十四人。
　　中央黄灵启道童子，二十四人。
　　东方九炁青灵玉女，二十四人。
　　南方三炁丹灵玉女，二十四人。
　　西方七炁皓灵玉女，二十四人。
　　北方五炁玄灵玉女，二十四人。
　　中央一炁黄灵玉女，二十四人。
　　已上各一百二十人度。
　　经曰：召出臣身中三五功曹，左右官使者，侍香金童，传言玉女，五帝直符，直日香官，各三十二人。
　　三天自然更生功曹，三天自然传言功曹，三天自然飞香功曹，三天自然奏事功曹，三天自然玄妙功曹，五帝五等功曹。
　　已上并如前，各三十二人。右三五功曹，有二端神化，各司灵局，有三元五德功曹，乃太清洞神之所隶也。此乃三天五帝功曹，亦非胎化有形之类，皆三五自然真炁所化。以天真道炁，召录身中三田五脏正炁，造化而成。灵神用功曹，有所执之曹局，故曰功曹。
　　左官使者，右官使者。
　　二使者，只阴阳通达之神，五官举意之先也。
　　侍香金童三十二人，传言玉女三十二人。
　　右侍香金童，乃阳初精洁之炁，玉女乃阴本净谨之灵，传言飞香，皆四品之元真也。
　　东方青帝直符，南方赤帝直符，西方白帝直符，北方黑帝直符，中央黄帝直符。
　　已上直符，乃五帝内真炁，符合道德之炁所化也。
　　直日香官三十二人。
　　右香官是六十甲子之日，三皇之子孙也。曰有三十二人，以直芳香之炁，散秽招真，是效职男安本生，六甲之炁所化也。
　　凡诸百灵，非止三十二人，但召奏止用四方天数，三十二人。是一天有三五功曹二人，左右官使者一人，侍香金童一人，传言玉女一人，五帝直符各一人，直日香官一人。每一天计一十二人，三十二天统有三百六十人。其诸一人，功曹二人，谓三天五帝各一人，上应千二百官君，下合三万六千神炁也。
　　师曰：玉清灵虚宫、灵宝天仙内院，有仙曹分降，以给官中仙官，使令皆自上清下降。
　　辩魔部
　　辩魔玉女二人。
　　仙卿之上给四人。
　　八威治魔都领五人。
　　仙卿之上得给十人。
　　神慧杀鬼都伯史。
　　仙卿之上得给十人。
　　宝章部
　　诸天符宝真人，扶宝记天文郎二人，译符书真宝记真官二人，扶掌诸天宝记天文玉女二人。
　　承受部
　　三天承受玉女一人，十天承受玉女一人，五帝承受玉女一人，三十二天承受玉女各一人，玉清上奏灵官一人，上清上奏灵官一人，太清上奏灵官一人。
　　主职部
　　灵虚掌印灵官，灵虚掌法灵官，灵虚对定灵官，灵虚发放灵官，灵虚监狱灵官。已上各十二人。
　　天医部
　　天医上药仙官二人，主辩形候。
　　天医上药灵官二人，主随病处药。
　　天医上药神吏二人，主修命制炼。
　　生形博士二人，主生形腹肌。
　　三五治病功曹二人，切脉论病，请药疗病。
　　砭石小吏二人，针砭煮烙。
　　敷药灵官二人，收毒将军使者二人。
　　仪卫部
　　护道神王二人，伶华仙官三十二人，伶华玉女三十二人，玉清主职功曹一十二人。
　　切原天真，司於上境。鬼神主於幽冥，固非世人所可测。然行持之士，亦须少达天地之正理，粗晓教法之源流。既不通古今，又不考经，岂可妄意测度，迷误后学，可不痛哉。且夫奏申所及，析请所关者，必有所据，而可以言也。当观四十九品法中，以三境上帝为三师，救苦天尊为真师，又称玄师，与旧颇有不同。且有施用仙曹、赫奕仙曹、三界所向仙曹等目，并以经中一句作一司，且如不得拘留、逼合鬼群，经中自谓应度之魂，出离幽境，不得复行拘留，逼合鬼群之中，是承上文之义耳。今却取一句为一司。又如无所不辟等句，此言中篇之功用能如此，今却不详经意，并取为司。断章破句，全无理义。然三洞四辅数千万卷，若皆取为司局之名，不亦多乎。王升卿所编灵宝大法考证甚多，其於此一端，失於删去，深为未善。今既诸方流传久矣，亦只得并存之。中间可取，仅赫奕一曹，稍有粘缀。子细推之，亦是称魔王之威德也。如掌醮司、降圣司之类，亦未稳当。自古及今，所传罗天醮圣目，包总备具，亦无此等司治。天枢院居三天门下，详见拜章科典，乃故称南极天枢院。自北极为中天，过北极方至天门。南极则入地户三十六度，与北极相对。今却颠倒错谬，不知南北，凭此关申，得不违戾也。故今先叙玄穹主宰，以明三炁之源。绝之以三界官曹，以备关申之目。济生度殁，皆可类考。所是仙曹玄司，虽不尽去，切不可承谬而用，要亦参酌，以理行之。
　　上清灵宝大法卷之十竟
　　上清灵宝大法卷之十一
　　洞微高士开光救苦真人宁全真授上清三洞弟子灵宝领教嗣师王契真纂
　　降真召灵门
　　师曰：天皇降真符，虚皇召灵符，乃三天飞玄正炁，自然之章，以召三元众真万灵。兆司清官仙阶，位治灵虚真品，欲降百真，役使千灵，当以青绮七尺二寸，中以朱书降真符，飞黄书召灵符，安於靖中。映黄锦或黄缯作席，用醮礼祭之。百日有降真召灵使者玉女金童，各三人，随祭下降，直卫真文。所召千真万灵，并降于室。学不笃信，五岳试人。轻露秘密，所召不神。凡请三天仙真灵神，并遵符而届前，无神文乃为妄召。虽精思苦彻，万无一降。或有降者，多作魔试。受者依玄都宪格，斋三素缯，随年尺诣有经之师，以画空而心记，不载於文章，恐鬼神禽畜　窃视漏泄矣。二符中有符吏一十二人，监临坛所。如建坛用此二符，化金阙梵行之界，方始行事运化，内朝三天金阙，降真召灵之道。书时用玉清诀，天□ 门炁三口，吹篆而成。
　　元皇降真青华真符
　　开明三景 是为天根 玉山上京 大罗玉清 三华离便 大有妙庭 大行梵炁 无无上真 与道合同
　　召天真诀亦用召真符
　　天真大神，辰，妙行真人，酉。至真大神，亥。度人不死之神，申。南极长生之君，午。好生韩君丈人，午。南上司命，寅卯中中，丑四中离。回骸起死，巳。十方飞天，十方诀。长生无量大神，未。五老帝君，中中。诸天丞相，玉诀。监生大神，子。三官帝君，中中亥子。东方八天，卯。南方八天，午。西方八天，酉。北方八天，子。束斗注算，卯。西斗记名，酉。北斗落死，子。南斗上生，午。中斗大魁，中中。青天魔王，卯。赤天魔王，午。白天魔王，酉。黑天魔王，子。黄天魔王，中中。千和万合君，四指过中上掐至卯。长生大君，子亥。执符把录君，子丑。保命生根君，大指甲。中理五炁，中中。混合百神君。卯酉中中。
　　玉虚召灵紫英真符
　　天中之天 渺渺劫刃 混沌之中 无幽无冥 无形无影 无极无穷 梵炁弥罗 万范开张 泛景太霞 十转回灵 契体合真
　　敕咒
　　元始符命，总召万灵。灵光普照，二界通明。玉符飞降，合契帝庭。令臣奏启，上朝玉清。云霞飞步，时刻无停。径升玉阙，与道合真。急急如元始上帝敕。
　　右法玉清诀，周匝三宫，剔午，出东炁。
　　上清灵宝，玉虚召灵。神光妙化，亿万齐临。急急如元始一帝敕。
　　总召诸天君吏亦用召君吏符
　　神功受命君，普扫不祥君，八威吐毒君，猛马四张君，天丁前驱君，大帅仗幡君，掷火万里君，流铃八冲君，金铁前戮君，巨天后刑君，屠割鬼爽君，风火无停君，千千截首君，万万前形君，明检鬼营君，金马驿程君，元洞玉历君，混沌赤文君，敷落五篇君，赤书玉字君，八威龙文君，旋斗历箕君，上开八门君，飞天法轮君，欲界大魔王，无色界魔王，色界大魔王，束送妖魔君，斩咸鬼锋君，敕制地祇君，历关诸天君，普告三界君，魂度朱陵君，受炼更生君，消诸不祥君，保举上生君。
　　已上三十六官君，皆属法部中之驱　役者也。
　　降真符
　　召灵符
　　灵宝召真符
　　玉京神光 众妙之宗 神光万道 枢冠玄都 玉清上帝 玉女秉敕 速召来临
　　召集万神启运符
　　右青缯朱书，灵宝诀，元始祖炁布，可以召集万神。
　　召十方飞天神王符
　　大梵无上 亿劫化身 星宿停阙 元始演化 无量度人 敕召飞天受事神王速降
　　敕召十方无极飞天神王，长生大圣，齐驾降临。
　　年　月　日　具位姓某　符召。
　　东方神王咒掌兖州分野
　　七静道生，七观无生。元始观身，飞晨玄真。东方神圣，秉劫无停。急急如灵宝大法律令。
　　南方咒掌扬州分野
　　灵都九通，万炁交中。神敕一下，靡敢不从。急急如灵宝大法律令。
　　西方咒掌豫州分野
　　仙司总录，玉宝虚中。玉敕一下，莫有不从。急急如灵宝大法律令。
　　北方咒掌冀州分野
　　建元玄虚，寂妙入无。神敕振伏，走雾云衢。急急如灵宝大法律令。
　　东北方咒掌青州分野
　　安阳昌灵，保黄飞群。直符所制，万神敬听。急急如灵宝大法律令。
　　东南方咒掌梁州分野
　　绛力隐微，太冥玄珠。敕命所制，风马奔驱。急急如灵宝大法律令。
　　西南方咒掌荆州分野
　　空寂晖晨，含景玉虚。符命所遣，黄龙踟躇。急急如灵宝大法律令。
　　西北方咒掌徐州分野
　　显得总持，静梵玄英。玉符一下，不得留停。急急如灵宝大法律令。
　　上方咒掌雍州分野
　　圆盖法输，扶搏耀乾。玉佩桂旌，直造帝前。急急如灵宝大法律令。
　　下方咒掌五岳府冥曹
　　岳渎沧淇，家真崇灵。圣真勃遣，何敢不遵。急急如灵宝大法律令。
　　总召十神王咒
　　洞玄宗先，灵枝之元。太一君吏，御炁飞姻。雍雍侃侃，一表服飞仙。一瞬十极，总御万天。阿褴那易，娑步昙延。远落那愿，厥沦孛连。乘命玉晨，付令侍坛。为宣化度，如律如编。急急如灵宝大法律令。
　　总遣咒
