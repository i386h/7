<!-- { "loadSidebar": true } -->
　　洞微高士开光救苦真人宁全真授上清三洞弟子灵宝领教嗣师王契真纂
　　镇禳摄制门
　　混洞赤文章
　　师曰：太极妙化神灵混洞赤文，昔天真皇人降玉隆腾胜天，授虚皇天尊灵宝大法，谓东华上卿洞神大夫，领下元生籍。左官及诸仙官曰：九霄总梵，八帝治天，非混洞赤文，不能摄化九阳而明度。是以神霄玉清虚皇天，泛上灵景华九阳清真虚梵之　炁，而成天境。丹霄南极玉文天，泛丹灵妙华洞阳景真元梵之炁，而成天境。碧霄太虚真极天，泛广灵太华上阳元真灵一之炁，而成天境。玉霄玉灵素华天，泛玉灵素华纯阳至真元一之无，而成天境。太霄太灵真元天，泛太灵洞华三阳九真太一之　炁，而成天境。琅霄素灵皓元天，泛素灵皓华六阳洞真至一之炁，而成天境。紫霄元灵上极天，泛元灵紫华清阳妙真天一之炁，而成天境。景霄妙灵宝华天，泛妙灵宝华景阳真精虚一之炁，而成天境。青霄玉华元极天，泛青灵玉华元阳天真纯一之炁，而成天境。此九霄九天，皆混洞赤文之所开化。明焕妙梵，清英紫丹，上灵之秀，而成天篆真文矣。故赤文化混洞，混洞化弥罗，总天元九炁之道。下复九因，至八梵真玉官，亦此文之所化也。是以太丹天内，有赤帝官，宛利城弃贤世界梵宝丹灵，皆赤帝君所理。中有朱陵之府，流火之庭，太炎之官，赤明之馆，丹丘火池，元始天尊炼真文之所，乃混洞赤文之所化梵也。
　　玉篆七十二字
　　混 洞 赤 文 章
　　元 始 启 运 太 玄 肇 灵
　　虚 极 无 象 一 炁 流 形
　　化 生 二 景 五 纬 凝 精
　　混 合 目 然 恒 除 结 婴
　　总 真 布 景 焕 赫 乙 清
　　炎 持 廓 爽 七 纪 齐 并
　　祈 师 卢 浩 丹 天 耀 晶
　　朱 光 炼 度 赤 霭 散 明
　　三 华 郁 秀 耀 映 帝 晨
　　元洞玉历章
　　师曰：昔混洞淇津，大梵弥罗，诸天未分，阴阳冥合，三因九转，六变七徊，元始肇形，五劫初化。乃命梵元祖晨道君，笔录天元运乘五劫，故元洞者以名祖炁，王历者以记天元劫运。乘五周复归其一，自一炁化分，三因成九。若龙若蜓，蟠曲九道，漠漠无极，总九阳祖炁之元。太上以三九运梵，三五乘元，合四十二炁，以开始青天元祖炁。东方始青之元，应九阳木王之初，故东方得以九　炁，以分天境，劫号龙汉。次九因重复阳炁，开明赤文，流光敷落，五度开图丹书，太上以三乘五，三转朱英，合二十四炁。以开南丹天一祖炁，明南方丹光之元，应三阳火王之初，故南方得三炁，以分天境，号赤明。次复九因重积，中黄化元，天纬周缠，梵元，以开中皇天一祖炁，明中灵黄华之光，应五阳土主之初，故中央得一十二炁，以分天境，劫号上皇。次九元复因，素景肇阳，七明焕梵，五纬乘天，太上以七五三乘，合三十六炁，以开素灵天元祖炁，明西华皓景之光，应七阳金王之初，故西方得七炁，以分天境，劫号延康。次复九因周竟，混化归本，一炁肇明，太上以二五乘十三积元阳，合三十炁，以开北玄天祖元炁，明玄冥上景之光，应一阳水王之初，故北方得五炁，以分天境，劫号开皇。是以五劫既周，昊天成象，一炁混道，八境流光，三积九乘，八方开景，八帝示形，九霄分化。故元始天尊命天真皇人，以玉历纪元洞混化之初，劫运流复之本，诸天分境，结化洞正阳之炁，为玉历，以纪天真天民劫运功绩升进之道，明九圣九品之阶。
　　玉篆六十四字
　　真 阳 开 化 梵 炁 流 通
　　金 阙 在 上 玉 府 居 东
　　郁 结 五 文 焕 散 九 空
　　妙 炁 自 然 蕴 奥 难 穷
　　三 灵 共　 贯 万 圣 散 宗
　　参 稽 上 学 标 纪 真 功
　　以 神 俱 契 与 道 合 同
　　安 镇 帝 箓 亿 劫 无 终
　　东方龙汉始青玉历宝章四十字
　　开九阳天元梵华之炁
　　九 阳 回 妙 起 三 景 散 元 精
　　碧 霭 浮 灵 篆 青 林 粲 数 英
　　迢 遥 玉 清 府 辽 邈 蓬 莱 瀛
　　真 化 通 无 阅 神 风 滋 万 生
　　南方赤明丹光玉历宝意四十字
　　开三阳天元梵灵之炁
　　浩 劫 开 神 运 龙 文 泛 赤 霞
　　八 威 奔 电 激 九 凤 破 凶 邢
　　炼 度 丹 星 室 飞 升 元 始 家
　　炎 明 常 继 照 灵 庆 袭 农 华
　　中央上皇灵玉历宝章四十字
　　开五阳天元梵宝之炁
　　混 黄 生 一 气 感 化 结 真 形
　　上 德 持 柔 顺 含 光 洞 杳 冥
　　建 中 该 九 极 执 本 统 三 辰
　　炜 烨 天 端 上 飞 芒 耀 五 灵
　　西方延康素灵玉历宝章四十字
　　开七阳天元梵英之炁
　　贵 老 储 灵 粹 金 精 耀 斗 威
　　六 天 威 馘 灭 万 宝 复 幽 微
　　爽 气 浮 高 阙 寒 光 霭 素 辉
　　空 同 披 玉 勒 华 丽 九 霄 飞
　　北方开皇玄上玉历宝章四十字
　　开一阳天元梵混之炁
　　五 炁 符 元 妙 诸 天 混 太 冥
　　辰 精 飞 羽 炁 玉 女　 散 华 青
　　紫 丹 封 天 宝 玄 光 凛 帝 庭
　　群 魔 钦 至 化 万 国 保 安 宁
　　五文开廓章
　　师曰：赤明开图，运度自然，元始安镇，敷落五篇。赤书玉字，八威龙文，保制劫运，使天长存。此乃是元始天尊大梵祖炁，化生玉字，出书度人也。而《 灵书中篇》 在开图之初谓之中者，中和之炁，融而成书。故日中孝道明王主之。五炁分而列五位，於是赤书玉字五篇敷落，故五老上帝主之。所以中篇着於末者，取生物首下之义。故赤书先之然，而真文呢诀出於古书。后之学者，难可施行，故高上着笔，以解曲滞，开演古文微妙元辞，诸天尊披诵玉音，十方遥唱，上天设礼，神魔降伏。故能成天立地，开张万真，安神镇灵，生成兆民，匡御运度，保天长存。上制天机，中检五灵，下策地只，啸命河源，运役阴阳，召神使仙。此至真之文，妙应自然，致天高澄，使地固安，五岳保镇，万品生存，可谓功用无穷。学仙之士，宜於元旦之始，朱书黄素，佩以朝真，则制魔保举，度呈破垒，神奥莫测，若度下世亡魂，遇节腊而开焚之，咸睹真光，化生天仙之境，永断轮回之道矣。
　　东方青帝赤书玉篇真文
　　东 方 九 炁 始 皇 青 天
　　碧 霞 郁 垒 中 有 老 人
　　总 校 图 箓 摄 炁 举 仙
　　已上二十四字，书九天玄台，主召九天上帝，校神仙图。
　　岁 星 辅 肝 角 亢 镇 真
　　氐 房 心 尾 四 景 回 旋
　　箕 主 七 宿 正 斗 明 轮
　　乘 炁 捕 非 扫 除 灾 群
　　已上三十二字，书紫微宫东华殿，召星官，正天分度。
　　东 山 神 咒 摄 召 九 天
　　赤 书 符 命 制 会 酆 山
　　束 魔 送 鬼 所 诛 无 蠲
　　悉 诣 木 宫 敢 有 稽 延
　　已上三十二字，书东华月灵之馆，主摄鬼魔，正九天炁。
　　下 制 东 河 溟 海 水 神
　　大 劫 洪 灾 蛟 龙 负 身
　　水 府 开 道 通 达 百 千
　　上 帝 敕 文 风 火 无 开
　　已上共三十二字，书九天束北玉阙丹台，主摄东海水帝大劫洪灾，召蛟龙及水神等事。
　　右合一百二十字，皆元始自然之书，一名生神宝真洞玄之章，一名东山神咒八威策文，东方安宝华林青灵始老帝君所掌也。
　　南方赤帝赤书玉篇真文
　　南 方 丹 天 赤 帝 玉 堂
　　中 有 大 神 号 曰 赤 皇
　　上 炎 流 烟 三 炁 勃 光
　　神 仙 受 命 应 运 太 阳
　　已上三十二字，书九天洞阳之馆，召九天神仙，图籍金名。
　　荧 惑 辅 心 井 鬼 守 房
　　柳 星 张 翼 统 御 四 乡
　　轸 总 七 宿 回 转 天 当
　　召 运 促 会 正 道 驿 行
　　已上三十二字，书三熙丹台，主召星官，明度数，正天分。
　　北 摄 酆 山 东 送 魔 宗
　　符 校 所 讨 明 列 罪 源
　　南 山 神 咒 威 伏 八 方
　　群 妖 灭 爽 万 试 推 亡
　　已上三十二字，书於西南玉阙，主制北酆，以正鬼炁。
　　南 河 水 帝 太 伯 龙 王
　　神 咒 流 行 普 扫 不 祥
　　洪 水 飞 灾 上 召 蛟 龙
　　开 除 水 径 千 道 万 通
　　敢 有 干 试 摄 送 火 宫
　　赤 书 所 告 莫 有 不 从
　　已上四十八字，书西南正阳玉阙，主南海水帝，大劫运交，洪水四出，主召蛟龙水神事。
　　右合一百四十八字，皆元始自然之书，一名南云通天宝灵拎，一名九天神咒，一名赤帝八威策文，南方梵宝昌阳丹灵真老帝君所掌。
　　中央黄帝赤书玉篇真文
　　中 央 总 灵 黄 上 天 元
　　始 生 五 老 中 皇 高 尊
　　摄 炁 监 真 总 领 群 仙
　　典 箓 玄 图 宿 简 玉 文
　　推 运 上 炁 普 告 万 神　已上四十字，书太玄玉宝玄台，主神仙玉简宿名，总仙炁也。
　　镇 星 辅 脾 回 度 北 元
　　魁 □ 主 非 截 邪 斩 根
　　□ □ □ □ 扫 秽 除 氛
　　□ 正 玄 斗 明 度 天 关
　　九 天 符 命 金 马 驿 程
　　已上四十字，书玄都玉台，主摄星官，正天度数。
　　勑 摄 北 帝 遏 塞 鬼 门
　　剪 除 不 祥 莫 有 当 前
　　已上一十六字，书玄都玉台，主摄北帝，正天炁，检鬼精。
　　中 山 神 咒 召 龙 上 云
　　制 会 黄 河 九 水 河 源
　　不 得 息 纵 善 恶 悉 分
　　千 妖 万 奸 上 对 帝 君
　　莫 有 干 试 太 阳 激 焚
　　赤 书 玉 字 宣 告 普 闻
　　已上四十八字，书玄都玉台，主摄中海水帝四泉之水，洪灾涌溢之数，召水蛟龙事。右合一百四十四字，皆元始自然之书，一名宝敕洞清九天灵书，一名黄神大咒，一名黄帝威灵策文，中央玉宝元灵元帝君所掌也。
　　西方白帝赤书玉篇真文
