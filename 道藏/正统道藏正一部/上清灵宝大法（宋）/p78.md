<!-- { "loadSidebar": true } -->
　　玉清玉府，玉篆雷文，关告冥曹，开泰亡爽，炼度登真。火府灵官，南昌典主，千五百，神君，火帝火官，把箓当前。九炼死魂，疾便受形，玉文一下，不得久停。司命司马，左右司录，司生奉行，一如告命。
　　元始上帝削死上生灵符
　　师曰：夫生身受度，须得削死上生之符，方能身与太虚合德，延寿长年也。其法以梓木简，长九寸，阔二寸四分，厚二分，以粉青为地，朱书符，以袋盛，同升天左右二券焚之。若度亡亦用。
　　元始上帝敕 罪消北府子名上南宫午 死魂受炼午仙化成人坤 仙道潜通雷八 已昭彰妙道 削死上生卯升入无形串
　　告文
　　元始敕命，赦罪宥愆，解仇释结，削死上生，名刊玉简，位列玉阶，真光接引，慈慧敷开。金莲捧步，紫炁度关，三变九炼，易容返颜。三天魔王，保举制仙，真心洞明，福智自生。骖侍龙辕，受炁长存，一如告命。
　　太岁　年　月　日　时告下。
　　法位　臣　姓　某　承诰奉行。
　　外封式
　　元始上帝削死上生灵符告下三界十方注生合属真司  具位臣姓某谨封
　　焚符咒
　　生生得帝心，名会重户内。紫房混五神，魂魄常保贵。七阙受仙晖，五脏元玉炁。俱过水火天，披建四和蔚。上皈皇一子，共兆魂相对。急急如上帝敕。
　　上清灵宝大法卷之四十六
　　上清灵宝大法卷之四十七
　　洞微高士开光救苦真人宵全真授上清三洞弟子灵宝领教嗣师王契真纂
　　斋法符篆门
　　进简投龙章
　　师曰：夫元始安镇敷落五篇，故五老上帝受赤书真文，安天之根，镇地之源，下镇五岳，以奠五方。斯实灵宝之根宗，度人之枢纽。上学之士希道求仙，传中盟之经，佩灵宝之箓，皆以赤书真文，於种木之简，面写告文，投之山川及住宅，关盟三界，削落罪根。及於五岳投龙进简，灭过消愆，乃其本旨也，事见玉字真文诸经中。
　　科曰：凡建黄箓大齐，解坛事毕，则用山土水简，以金龙金钮玉璧附之，所以纪勒斋功，关告三元也。其法实本於五老之赤书，自唐张承先法师编叔斋科，已详言之矣。至杜广成编集黄箓齐科，则备述赤书之本末，投简之典格，可谓坦然明白，无可疑者。近世有於三简各篆一符，且各人所传符形异同，岂知投简本意，舍赤书其可行之乎。今姑迷三简之咒，开明其略。且山简咒有曰：玄上开明，元始监真，上帝五老，敕书丹文，天地本始，总领三元。水简咒有曰：
　　元始五老，上帝高尊，十方至真，太华灵仙，赤文告命，无幽不闻。土简咒有曰：天地开张，九炁分灵，三元洞府，十方朗清，五老上帝，开真领生，丹书赤文，元始上清。再详三咒之旨，皆明指五老赤书也。若易以他符，则与本旨大相违背。又咒文全不相合，可不稽考也。今依经旨，於简后用五老赤书玉字篆之，以义取之，用为投简之信。此乃出於正经，却非后世私师之比。倘所传各有宗派，而此格次不可易。况投简正涉三官之府，罪福所系，尤宜审思之。所有赤书玉字，已具镇禳摄制门。今恐检阅不便，遂就中间摘取合用，再具于左，未免有重复之兼。其有三符，虽不当用，亦俾存之，以何上学者之所证验云。
　　诀曰：简者，记也。纪世之功，告盟上真，上下正方，各长一尺二寸，阔二寸四分，厚二分。国家以玉为之。盖玉有九德，礼天地之信也。以下皆以擭木或栢木为之，丹界五行，丹书国号年辰，建斋之所，及高功姓名。投於名山大洞，灵泉龙穴，及埋齐坛之中。告天地水三官，使着明斋，事奏于上境也。每简辅以金龙各一条。龙者，使负简誊信於三官府也。每简又各辅玉璧一枚。故山简用苍璧，圆形虚其中。土简用黄璧，方形虚其中。水简用玄璧，六出形虚其中。并径二寸半。又以金钮二十七枚，各径九分，圆其外如环之形。每一简用九钮，同龙璧并以青丝缠之。青丝以代割发，金钮以代敌血，上告三官也。济生度死，修真学道，皆一理耳。但易其文与咒，当细详而行之，无误幽明矣。
　　山简正面告文
　　本贯某州某县某乡某里斋主某，奉为亡某，於某处修建黄箓大斋几昼夜。满散祇设清醮几分位，仰答恩光。斋坛解散，恭依法式，谨诣某洞天灵山，投送金龙玉简。伏愿天官赐福，地府除愆，酆山削罪，幽狱停冤，注名朱府，运度自然，见存得道，往逝生天，缯璧效信，金龙驿传，一如告命。
　　太岁　年　月　日　於某山洞府告下。
　　法位　　臣　姓　某　承诰奉行。
　　背书东方赤书二十四字
　　土简正面告文
　　本贯某州某县某乡某里斋主某，奉为亡某，於某处修建黄箓大斋几昼夜。满散祇设清醮几分位，仰答恩光。斋坛解散，恭依法式，谨就黄箓斋坛，投送金龙玉简。伏愿地官赦罪，罢对罗酆，刀山断刃，剑树摧锋，中黄戊己，上奏苍穹，有情众类，普度南宫，见存得道，亿劫无终，效信缯璧，传驿金龙，一如告命。
　　太岁　年　月　日　於某处灵坛土府告下。
　　法位　臣　姓　某　承诰奉行。
　　背书中央赤书四十字
　　水简正面告文
　　本贯某州某县某乡某里斋主某，奉为亡某，於某处修建黄箓大斋几昼夜。满散祇设清醮几分位，仰答恩光。斋坛解散，恭依法式，谨诣某灵渊，投送金龙玉简。伏愿水官解厄，告命重泉，五湖四海，十二河源，疾除罪簿，息苦停冤，亡魂受炼，超度南天。功加一切，注籍金篇，缯璧效信，金龙驿传，一如告命。
　　太岁　年　月　日　於某处灵泉水府告下。
　　法位　臣　姓　某　承诰奉行。
　　背书北方赤书二十四字
　　告文变用式
　　若学士佩受中盟，求仙削除告文。
　　臣以某年某月某日，谨诣三洞法师某，受灵宝五老真文赤书灵篇，三部八景诸天内音，神仙二箓八威策文，五帝符杖中盟众经。传授事毕，山简云投简灵山，水简云投龙清泉，土简云投简中宫，金龙驿传，乞削罪籍。
　　若为国家士庶建功告文
　　今谨有某人，上为家国，下及存亡，请福祈恩，首愆谢罪，修建黄箓大斋。若修真之士，於三元八节，谢罪祈祯，投赤书简文，出真文玉诀。
　　山简告文
　　法位姓某，　年　月　日本命属某帝，名系某岳。愿神愿仙，长生度世，飞行上清，五岳真人，至神至灵。乞削落罪籍，上名九天，谨诣灵山，金龙驿传。
　　土简告文同前
　　法位某，愿神愿仙，长生度世，飞行上清，中皇九地，戊己黄神，土府五帝。乞削落罪录，勒名太玄，谨诣中宫，投简记名，金钮自信，金龙驿传。
　　水简告文同前
　　法位某，愿神愿仙，长生不死，三元同存，九帝水府，十二河源，江河淮济，溟泠大神。乞削落罪籍，记名丹篇，谨诣水府，金龙驿传。
　　右三简并如前法。第一次，每简用金钮九枚。第二、三次，只用龙不用钮也。
　　外有道士投简节度，详见镇禳摄制
　　山简符
　　太上三天 天帝玉真 三光鉴映威制山灵 五帝回运 仙道常兴 真炁贯浩 山狱藏烟
　　土简符
　　太上三晨 大罗居中 九地坤载 土府呈祥 万神朝合永祚绵昌
　　水简符
　　太上三元 敕制水源 九江四渎河伯育祥 天河回运 削罪九玄
　　上清四季投简真符
　　春       夏         秋       冬
　　　　升度契勘门
　　师曰：亡魂受炼既毕，当出给诰箓符券，与之收执，前去所司呈验合同，以凭注生，由世之诰敕凭据耳。若无此则，经由所至拘阻，难遂超升
　　太乙救生救死救苦超度朱陵真符
　　法曰：凡书此符，先面东焚香。三拜跪奏，存太乙乘五色九头狮子，金光闪烁，口吐青玄之炁，心存九拜，启奏讫，掐玉诀，敕笔咒曰：
　　元始玉帝，敷法至灵。道法施惠，授符超生。如有愆罪，急以除分。汝现玉言，万神咸听。
　　祝了，取天门炁入笔。次掐卯文，念太乙号八十一声，取太乙口中炁入纸笔。又咒曰：
　　奉太乙救苦天尊敕行。
　　亦念八十一遍，取炁入笔。又念八十一声，取青玄炁，随炁下笔书之。
　　元始符命开度死魂元皇大范度命朱陵灵符拔度升入金门 上开八门 金光散晖 救度苦爽飞升紫庭 玄炁开度 飞度五户 无苦声升玉清 南昌上相 玉宸元敕 救拔死魂 上生朱陵
　　祝咒
　　三天大罗，高上玉清。元始灵书，太上真文。玄元大道，敕降玉晨。天洞天真，主领魂神。九幽主者，六洞真灵。禀受真符，拔度幽魂。天王律令，阴曹速行。急急如律令。至圣神人，已成天真。三皇之裔，太上之孙。亿曾万祖，苦爽幽魂。天尊大法，十转回灵。赤书成章，告下泉冥。玉文一下，摧毁铁城。符光洞焕，赫奕重阴。刀化宝树，剑变骞林。炎火生莲，冰消雪扃。三涂五苦，八难超陵，魔王阴官，稽首送迎。玉清元命，一如奉行。
　　急急如元始上帝敕。
　　右法玉诀，东炁。
　　告文
　　天尊救苦，仙道贵生。上开八门，飞天法轮。普受开度，死魂生身。上清丹霞，炎光世界。朱明国土，重阳宫中。朝谒天君，超度朱陵。流火神庭，火炼池申。火膏冶炼，荡除尘垢。受化更生，红莲花上，得成初学天人，一如告命。
　　太岁　年　月　日　时告下。
　　法位　臣　姓　某承诰奉行。
　　太乙救生救死救苦度厄天尊青玄上帝。
　　盟真玉匮度魂韩君真箓
　　唵咤哩吽 韩君司马南昌丈人度命起死 速消恶垢 总监上天 生神毓质 超度三天
　　右给付亡过某魂，执此箓命，永为身宝，所注生处，永为证据者。奉上清北极大帝敕。
　　九幽赦罪超生金箓
　　无上虚皇敕 宝箓降泉扃 超度穷劫魂 速生朱陵府 太上宏慈悲 济生度死轮转 日月左右照下入开光门
　　右箓奉敕亡过某灵魂，执此随愿往生。准祖师上清北极大帝敕。
　　太乙玉帝托生箓灵宝大法司。
　　今月日奉
　　玄诰托生宝箓，给付拔度久滞幽阴，不得托化，沉魂乘此符命者。
　　青玄救苦 拔度重阴 慧光所至 廓照寒扃 过度三界升入无形 金龙负驿风火无停 四天门王接魂上生
　　右托生宝箓，超度托化，人间天上，随业受生，一如告命。
　　太岁　年　月　日　时告下。
　　法位　臣　姓　某承诰奉行。
　　玉清合同升天大券
