<!-- { "loadSidebar": true } -->
　　五炁顺度 玄光合真 溟冷变温幽曹奉行
　　五炁玄精，玄上玉晨。九和阳光，普济灵魂。清香周布，秽恶敬倾。冰戈霜刃，消除无根。九天道炁，永除寒肩。罪考解脱，径上南宫。告文五炁苍华，光彻淇泠。玉晨慈尊，冰消雪城。温生寒廓，毒汁澄清。魂获妙果，飞升香林。
　　东北方仙真梵炁符
　　梵炁定极斗运旋行 镬汤停沸九夜除名
　　镇劫保运，神景慈尊。化形救苦，度仙上圣。慧泽流布，镬汤灭衅。沸煮火烂，复形端正。汤化甘冻，莲生清柄。永出苦狱，普登元应。一如灵命，鬼官敬听。
　　告文
　　梵炁晨华，彻照擭汤。度仙上圣，应感无方。沸涌澄息，化甘泉浆。亡爽生神，径升天堂。
　　东南方度真梵炁符
　　斗禀四度 真炁混康 铜柱摧折 阴府消愆
　　生化梵阳，一炁好生。度命大圣，普度无穷。焦烂生肌，热恼散冲。炎然铜柱，永灭无荧。苦除罪考，上升仙宫。
　　告文
　　生炁炁之华，下照东南。铜柱摧落，炎焰息闲。好生度命，普济无间，苦魂解脱，升度玉坛。一如告命。
　　西南宝真梵炁符
　　六合分治 回户返生 屠割停考阴府咸原
　　坤蠡虚皇，太灵高尊。景色元辉，下照幽宫。风刀割切，摧刃判锋。罪魂零落，肌体复充。永离荼毒，随证仙宗。
　　告文
　　黄华月辉，透降坤维。铁城摧毁，屠割停威。虚皇慈尊，保度浮黎。罪魂登苏，剑刃悉摧。一如告命。
　　西北方命真梵炁符
　　九炁肇运 咸睹阳光 火车俱降万灵振降
　　乾灵玉真，无量太华。元元正炁，廓照无涯。火车毁输，消灭踪瑕。溃烂腐魂，变形玉葩。神聚魂凝，上诣仙家。
　　告文
　　玉清祖炁，罢对幽堂。三星煌煌，元始开光。有罪无罪，得赦某方。宝光照映，普登天堂。
　　此九符，书幡顶上，两手写咒，两足写告文。焚九狱符，掐上帝诀，东炁，存元始，九炁弹入狱中。
　　东方狱牌符
　　咒曰
　　青阳青帝，震宫之精。流光下照，洞彻幽冥。摧破地狱，风雷悉停。急急如上帝律令。
　　南方狱牌符
　　咒曰
　　南炎赤精，离宫耀明。下照万重，无幽无冥。火翳除焰，除热得冻。急急如律令。
　　西方狱牌符
　　咒曰
　　白帝刚骑，诛斩妖魅。乘炁驱驰，飞戈走吏。下破金刚，救护一切。急急如律令。
　　北方狱牌符
　　咒曰
　　重阴冥冥，炁龙持符。径达重泉，罪无久拘。北帝有令，上帝律令。违者必诛。急急如律令。
　　东北方狱牌符
　　咒曰
　　重阴之境，罪业之门。镬汤煮渍，考掠罪魂。符命一下，善恶悉分。急急如律令。
　　东南方狱牌符
　　咒曰
　　九龙符命，下入重泉。积劫滞魄，无路可宣。铜柱之苦，咸蒙赦原。急急如律令。
　　西南方狱牌符
　　咒曰
　　三光普照，幽冥阳关。积衅不原，万劫可哀。魂离屠割，获登天台。急急如上帝律令。
　　西北方狱牌符
　　咒曰
　　炎炎之心，重重之罪。火车轮转，受此苦会。符命下达，九幽罢对。急急如律令。
　　中央狱牌符
　　咒曰
　　乾坤交泰，二炁咸通。元始符命，万圣咸从。一切地狱，永扇慈光。急急如上帝律令。
　　右九符，书九狱牌上。
　　毁锁符
　　太上符命，普度幽魂，出离苦夜，径超玉清。
　　右符黄纸朱书，升天普度，诀东炁。
　　张门符
　　贪巨禄文廉武破运七星炁入 先天先地先人 日月之光照耀三界 真元所化神之最灵 大浮黎间 一用同更 三尸守户与神合并 七曜开门万神咸听
　　洞中玄虚，光彻狱户。神光破暗，狱吏淮符。铁城开毁，劫柱清虚。威灵猛将，昊通启达。摄召幽魂，来诣坛所。急急如律令。
　　二符告文
　　具位臣某，为某修建黄箓大斋，拔度某人。以今点烛九狱神灯，颁告玉清宝箓、破地狱真符。准今符命，时刻升迁，天牢地狱，冥关幽肩，长夜泉曲，一切冥司主者，敬听上玄符命，开关启道，毁锁张门，放诸罪魂。九州十道一切亡魂，不以罪业深重，释放部卫前来。制魔保举，度品南宫，死魂受炼，仙化成人。生身受庭，劫劫长存。随劫轮转，与天齐年。永度三途五苦八难，超陵三界，逍逼上清，一如告命。
　　太岁　年　月　日　时告下。
　　具法位　　臣　姓　某承诰奉行。
　　右二符，临破狱，先於灯上烧，击灰手上，存想，次布於九狱中。
　　回光符
　　元始一炁 散耀诸天 灵宝阳晶郁仪之君 光回九地辉映八冥 太玄阴景结璘之神 炎光热恼廓照生明 引日月星 合精炁神 六合内外破暗生明
　　青玄天尊救苦酆都赦罪真符
　　大明出东浮罗阳光 紫炁郁秀变化皇老 天宝君灵宝君神宝君 太一青玄九龙正炁破狱灭考 十方天尊混合成形上有三十六天下有三十六泉 分形散景变化亿千 玉圭所指铁城摧毁罪业消蠲 九色圆象徧照诸天魂神受度敕降青玄急急如律令
　　凡破狱，预以青纸书青玄破酆都符。阳日朱书，阴日用墨书。依九龙符，存用吸炁入符，临破狱怀於心前，每狱焚一道，至普掠狱，指招灵宝诀，取中祖炁，默祝化形咒，同回光符焚於普掠狱中。再心咒曰：敕咤哩现光明。念三遍，暝月存灯光化成百宝祥光，上达九天，下彻九地，存前符化无量天尊，遍诣诸狱，救拔罪魂，秉光而出幽冥也。
　　化形咒
　　吾师救苦天中尊，常行化形十方界。
　　以此威神兴大慈，救彼众生无量苦。
　　九夜重昏幽暗府，普令廓照生光明。
　　牛头狱卒尽升仙，万苦沉魂俱解释。
　　三途五苦诸囚系，万苦停闲上紫清。
　　见闻有识及有情，感此皆成无上道。
　　祝符破酆都咒
　　玉清大道，流化寒庭。青玄太乙，分散真形。照烛罗酆，幽狴幽精。罪消亿劫，考灭三涂。魔王敬命，禀令三清。阴官鬼吏，并不忧惊。冰炭炉火，永使幽冥。擭扬剑戟，原宥俱停。元始万神，救苦罪刑。径升太一，受炼朱陵。
　　破酆都告文
　　太上玉清，宝光梵真。元始威章，拔度宝录。道君有命，救付昆仑。破毁铁围，罗酆幽阴。十方三界，泉曲神乡。三官九署，十二河源。解释亡过，亿劫罪源。落灭恶根，疾除罪簿。不得拘留，时刻升迁。万神护送，径诣南天。随品受化，更生福乡。一如告命。
　　太岁　年　月　日　时告下。
　　具位　　臣姓某承诰奉行。
　　封皮式
　　太上破酆都赦罪真符告下十方三界罗酆泉曲何源主者　具位臣姓某谨封
　　右符如破酆都，可用黄纸朱书，告文墨书，青纸作封套，朱题其面。
　　北酆章
　　师曰：北都罗酆有山，高深莫测，万劫炁暗，四围上下，分布幽狱，囚击罪魂，备受诸苦。既建大斋，当推心普济广度沉沦。宜依酆都山真形，设象然灯，以赎亡者之罪。用诸符命，开泰幽肩，拯拔无间矣。
　　玉清净酆都开幽夜宝诰
　　此书十方救苦天尊符，符见破狱章告文。
　　玉清大洞，宝录颁宣。真灵奉令，救拔寒庭。符火洞朗，赫弈重泉。冤仇释留散，业累咸原。十天诏命，普救无边。河原泉曲，幽夜开宣。冰池消化，剑戟为骞。魔王鬼吏，俱变为仙。拔度亡魂，永断扳援。疾除罪簿，不得拘连。死魂受度，与天齐年。元始玉符，生化自然。一如告命。
　　太岁　年　月　日　时告下。
　　具位　　　臣　姓某承诰奉行。
　　宗师朱陵度命天尊，
　　真师寻声救苦天尊，
　　祖师统天元圣天尊。
　　玉清宝诰关告下北都罗酆主者。具位　姓　某谨封
　　玉清净酆山开东方诸大地狱宝诰
　　告文
　　玉清元命，蠲破寒泉。阴冥重漠，昼夜无边。承符肆烛，永散成原。罪魂升度，鬼官升迁。真王有命，斩断冤愆。拔度亡人，酆山摧罢。永劫长年，一如告命。
　　太岁　年　月　日　时告下。
　　具法位　　　臣姓某承诰奉行。
　　玉清净酆山开南方诸大地狱宝诰
　　告文
　　元始玉符，普烛酆山，昼暮炎池，广生阴精。真王帝命，酆关荡形。制魔保举，罪恶散形。慈光肆朗，业罢寒庭。敢有违命，时刻无停，拔度亡人，魔王阴官。稽首送迎，不得拘留。径升上清，一如告命。
　　太岁　年　月　日　时告下。
　　具位　　　臣姓某承诰奉行。
　　玉清净酆山开西方诸大地狱宝诰
　　告文
　　三天玉篆，大罗灵章。铁关摧戟，炎户绝烟。魔王拱命，鬼吏升仙。玉符焚烛，永破酆泉。灵光接引，罪考俱原。悉变净围，绝酆山缘。拔度亡人，罪魂升度。莲浦飞仙，如告命。玉清有命。时刻升迁，一如诰命。
　　太岁　年　月　日　时告下。
　　具位　　　臣姓某承诰奉行。
　　玉清净酆山开北方诸大地狱宝诰
　　告文
　　玉清玉篆，普照塞庭。幽狱重城，黑黑朗明。宝慈慧光，洞焕照清。慈云广布，秽恶芳馨。罪灭酆山，尽境超升。永辞楚毒，径升帝庭。超陵三界，宥对停轮。真王降命，魂升上清。一如告命。
　　太岁　年　月　日　时告下。
　　具位　　　臣姓某承诰奉行。
　　玉清净酆山开中央诸大地狱宝诰
　　告文
　　玉清梵宝，符火灵章，五黑玄通，中制重阴。酆山罢对，万劫冤囚。违天者赦，逆罪者恭。祖真亲韶，普度无穷。拔度亡人，重阴鬼吏。径上南宫，一如告命。
　　太岁　年　月　日　时告下。
　　具位　　　臣　姓某承诰奉行。
　　青玄上帝总开酆山诸大地狱真符
　　告文
　　玉清符命，告下酆山。诸大地狱，主者冥关。厚土牢槛，主考去处。原宥亡魂，径辞考对。速赴玄坛，上升道境。逍遥十天，衣食自然。受诸快乐，一如告命。
　　太岁　年　月　日　时告下。
　　具位　　　臣　姓某承诰奉行。
　　青玄上帝开酆都上方诸大地狱真符
　　告文
　　太玄宝诰，太一玄章。告下酆都，诸大地狱。冥关主者，九垒水府。肩夜郁单，无极神乡。金刚无际，冥冥长夜。幽关去处，原赦亡魂。疾除罪簿，落灭恶根。上升仙府，受炼自然。长登快乐，一如告命。
　　太岁　年　月　日　时告下。
　　具位　　　臣　姓某承诰奉行。
　　青玄上帝开酆都下方诸大地狱真符
　　告文
　　玉清宝诰，太一青章。告下酆都，诸大地狱。冥官主者，九天曹局。十方六洞，原对亡魂。亿劫重罪，不得拘留。逼合鬼群，受炼南宫。上升仙境，快乐无为。一如告命。
　　总篆祝咒玉清诀，东炁
