<!-- { "loadSidebar": true } -->
　　南昌上生火炼真君度，
　　南昌上生流火真君度，
　　南昌上生保命真君度，
　　南昌上生生根真君度，
　　南昌上生保制真君度，
　　南昌上生保全真君度，
　　南昌上生判生真君度，
　　南昌上生度魂真君度，
　　南昌上生护命真君度，
　　南昌上生注福真君度，
　　南昌上生注寿真君度，
　　南昌上生炼化真君度，
　　南昌上生反救世业真君度，
　　南昌上生一及愍真君度，
　　南昌上生混成真君度，
　　南昌上生运炁真君度，
　　南昌上生超界真君度，
　　南昌上生升仙真君度。
　　伏望同垂巨泽，受度亡过某，上资往生，径陆南宫，化生人天，魂神解悟，咸乞真仙，一合来降护持。
　　神符白简
　　上帝符命，告闻诸天左右狱宰，案掾尊神，拔度亡过某魂，消减大罪，塞遏邪，形神升度，谒帝天关，福智自生，骖侍龙辕，永契无为，真道长存，一如告告命。
　　神符丹简
　　上帝符命，宣告三官天牢地狱主司大神。拔度亡过某，承领符命，部卫形魂，上朝帝庭，罪仇和释，与道合并，神登玉阙，受炼长存，一如告命。
　　神符碧简
　　上帝符命，赤书玉文，上通紫庭，天慈川赦宥，三界冥狱，九幽罪魂，亡过某亿曾万祖，苦爽游精，削除罪录，落灭恶根。速赴生方，气息闲宁，上登天堂，澄质炼真，身心洞明，荡除阴翳，与道合真，一如告命。
　　神符玉简
　　上帝符命，上开八门三十六狱。执法治官，速谒帝轩，赦宥夙罪，超度亡过某。上升三天，复升治职，炁入玄玄，一如告命。
　　神符金简
　　上帝神符，宣告狱官司禁执罚，典录刑司，开度亡过某。炼魂澄神，升入玄关，削落罪书，道备功圆，上升三天，真境无为，一如告命。
　　右箓奉行，普告三界无极神乡，泉曲之府，北都罗酆，三官九署，十二河源。上解亡过某，并及祖考亿劫种亲，疾除罪簿，落灭恶根，不得拘留，时刻升迁，告以筹文，风火驿传。
　　太岁　年　月　日吉时於黄箓大斋坛传授。
　　法位　臣　姓　某　承诰奉行。
　　保举师，
　　监度师，
　　传度师，
　　主箓南昌上宫可韩司丈人真君，
　　度箓南昌上宫炼魂真君，
　　南极长生大帝君。
　　灵宝长生度命黄箓
　　太上洞玄灵宝长生度命无上黄箓。
　　维大明某年，太岁某月某朔某日，乡贯某人入意，仍就黄坛，乞传授太上洞玄灵宝长生度命无上黄箓一阶。付某灵魂宝执，过度三界，超升九天。谨按经云：
　　元始天尊昔在九清妙境三元宫中，与诸大圣众，敷弘至妙，开化人天，标纪善功，注名黄箓，金格玉简陈列三清，一一地狱皆见十方。救苦天尊入於九幽，拔度诸苦。天尊普告四众，汝等若能受持金箓白简，九真妙戒，长生灵符，救苦真符，当消九幽大罪，标名九宫。察命童子，护戒威神，五帝直符，六宫掾吏，自当随逐简文，覆护受戒亡灵。今当为汝显说九真妙戒，金箓白简受持功德，拔难济苦，神力难思。众灵稽首，伏受教命。
　　天尊告曰：
　　一者敬让，孝养父母。二者克勤，忠於君主。三者不杀，慈救众生。四者不淫，正身处物。五者不盗，推义损己。六者不嗔，凶怒凌人。七者不诈，谄贼害善。八者不骄，傲忽至真。九者不二，奉戒专一。
　　东极青宫救苦九龙金箓
　　元始符命金箓白简救苦真符，告下十方无极世界，三官九府，百二十曹，五帝考官，九幽地狱，巨天力士，执罚神兵，司录司命，司功司杀，牛头狱卒，三界大魔。拔度亡过某，出离地狱，永辞长夜，睹见光明，万罪荡除，冤仇和释。乘此九龙符命功德，上生天堂，一如告命。
　　百二十曹官
　　南昌紫微流金炼真之箓
　　元始符命金箓白简长生灵符，告下南方丹天世界，朱陵火府，南昌上宫，长生大君，韩君司马，司命司录，延寿益算度厄尊神，回骸起死监生大神。超度亡过某，上登朱宫流火之庭，玉眸炼质，黄华荡形，书名紫策，受化更生。乘此金箓度命功德，时刻升迁，一如告命。
　　回骸起死尊神
　　监生大神
　　受度亡过某灵魂，即日恭诣黄箓斋坛，拜受太上洞玄灵宝长生度命无上黄箓一阶。如法受持，永充济拔，人间天上，敬信奉行，一如玄科律令。
　　太岁　年　月　日某处黄箓斋坛给。
　　度师法位姓某　押。
　　保举师。
　　监度师。
　　太上洞玄灵宝长生度命无上黄箓，止正度用之，其余不给可用。黄素朱书，以彩色绘画人物，方注亡人之客，乃正度者。次当流火亭符火炼符，并有散形。在火炼符篆门亭中人物，乃火炼符是也。印押了，可以青紫红黄绫锦之属表背，用经带轴头，一如宗坛箓样。此出蔡致虚黄箓仪也。又玉堂本谓之金箓，却用青素金书，余并同式。纸可高一尺一寸，上空二寸，下空一寸，入纸二寸九分书之。
　　上清灵宝大法卷之四十八竟
　　上清灵宝大法卷之四十九
　　洞微高士开光救苦真人宁全真授上清三洞弟子灵宝领教嗣师王契真纂
　　大炼符篆门
　　师曰：夫幽冥之乡，苦魂滞魄，身形秽浊，执滞泉扃，若非得天地正气炼度之功，何能超化。是以太上慈悲，传流火冶炼之文，黄华灌沐之法。使行持之士体元始化身，集阴阳玄元之炁，和合三田之炁，假南方三炁火，升降清浊，斩绝鬼户，涤除秽垢。使内外莹彻，百骸流光，然后始证无为之道。故追魂先用北斗之书聚魂魄，去其死户。而后以南极之篆，监簿上生。故知南辰北斗，陶魂铸魄，即得返形，游行太空。此灵宝之上道也。
　　三光炼化宝坛
　　南昌练度宝坛
　　九练生尸宝坛
　　灵宝生仙练度坛
　　飞升炼度门式
　　师曰：飞升炼度坛，炼度水池，须缚一门，立池之侧，上书五字，次用符於门度过水门。其火池亦用一门，立池之侧，上书五字，亦以符度过火门。
　　水门符
　　右符青缯黄书，子文北黑。如度过门受炼，可召本司，灵通有感。南昌上宫水炼池守卫吏项志庄，字直失，身长六尺二寸，紫丝中青绣袍，执斧立水门。召咒曰：
　　三天有敕，大神敬听。毁门度魄，承济水门。玉清严令，急炼幽灵。神吏奉符，不得留停。急急如上帝敕。
　　火门符
　　右符红缯黑书，午文南炁。如度门时，可呼本司，变形雄猛，复体还生。火炼池守护天吏卢存，中，字臣字，身长六尺二寸，黄巾红绣抱，仗剑立火门。召咒曰：
　　大帝有命，使者须听。超魂火门，度魄南堤。开门启道，毁锁张扉。玉清敕命，敢有故违。神吏奉符，升度无为。急急如上帝敕。
　　水池火沼式
　　师曰：凡立水池，用壬癸日，以石造成，内方外圆，下中心成坎卦，方圆五尺，内凿符，上立牌号流汨沼，安束北角上。凡立火池，用丙丁日，命工以石刻成，内方外圆，下中心成离卦，方圆阔三尺，上立牌号冶炼池，池中凿符文，安束南角上。二池上并悬旛，伺引魂至，法师依式建立。
　　流汩沼水沼符
　　火池符
　　水沼旛符
　　太上三真合炁交并 天河灌溉 九魂炼形 月晶黄华 三灵流云 神魂真魄往来玉京 九龙拔度离合上清 运度太阴
　　右水沼旛，用黄绢造，身书此符，顶上朱书天河东井君，两手分写咒四句：
　　玉女灌五香，圣母庆万年，三界并欢乐，稽首礼天尊。
　　火池旛符
　　三天太上上应台真 宝辉太华太极金铃 紫炁游往 丹天度魂 晶灵奔衔 莹星内明神归大道 应运太阳
　　右火池旛，以红绢造，身中书此符，顶上以粉书朱陵火府君，两手分写咒四句：
　　炁炼元脏府，紫户自生仙，数周众真会，启阳应感繁。
　　金木二旛
　　师曰：二旛玉符，乃木公之祖界，金母之元华。自天地肇分，二仪配合，运化成形户故以混变魂爽，结胎成梵。木公用青旛，金母用黄旛，二旛安於帝垣东西二天。
　　东华木公扶桑太真元阳大帝符
　　西极龟台玉真金母玄晶圣后符
　　建水池炼度玉符
　　咒曰
　　元始符命，炼胎返真。黄华荡形，仙化成人。魂升东井，逍遥上清。急急如元始上帝敕。
　　告文
　　太阴水帝，五炁灵君，水炼童子，东井夫人，一合下降，炼度亡魂。百骸九窍，五脏万神，荡形去秽，入道升真，一如告命。群灵敬听，炼度亡过某等魂，黄华荡形，仙化成人。
　　太岁　年　月　日　时告下。
　　法位　臣　姓　某承诰奉行。
　　建火池炼度玉符
　　咒曰
　　真王梵炁，玉眸炼质。流火大炼，丹境生神。魂升朱府，三景陶形。急急如元始上帝敕。
　　告文
　　南方之君，赤炁之精，荧惑使者，丙丁将军，朱雀炎神，赫赫阳晶，五行造化，万物发生，天帝有救，使者须听，摄召亡魂，炼度真形。上生天堂，升入无形。炼度亡过某等魂，玉眸炼质，仙化成人。
　　太岁　年　月　日　时告下。
　　法位　臣　姓　某承诰奉行。。
　　建炼度坛召诸神降符
　　告文
　　谨召南昌炼度司水池火沼神将，玉女金童，功曹将吏，黄箓院合干官吏，一合下降，赴坛炼度亡魂，咸遂超升，一如告命。
　　太岁　年　月　日　时告下。
　　法位　　臣　姓　某承诰奉行。
　　右三符并黄纸朱书，外用可漏封之。
　　高上丹天符命
　　告文
　　丹天召真符檄，急召丹天火官飞仙，炼魂神吏，龙火飞奔，风云速降，上准符命告行。
　　书前符於此
　　真符翻帝命，龙火驿飞旋。丹霄横赤道，朱火飞炎烟。流火散凌虚，回耀照重泉。火官亿万众，秉令降瑶天。苍威大神君，歌唱消魔篇。灵灵开夜台，幽爽获升迁。落落大梵布，玄化育坤乾。炼变长夜魂，桃康合精延。一如告命。
　　太岁　年　月　日　时於炼度玉坛告行。
　　法位　臣　姓　某承诰奉行。
　　真师可韩司丈人真君，总统九天保运神霄上相。
　　右符黄纸朱书，告文墨书，於召神之际宣告，焚於火池。左手结普召万神印，向丹天弹之，其官将随符下降矣。
　　召炼度官将符
　　召炼度官君符已具降真召灵门
　　洞玄元明 三炁成真 五行所运三天敕行 急召急至万神咸听
　　召十方飞天神玉符
　　大梵无上 亿劫化身 星宿停关 元始演化 元量度人 敕召飞天受事神王速降
　　召神王咒
　　洞玄宗先，灵枝之元。太乙左史，御炁飞烟。雍雍侃侃，衮腊飞仙。一瞬十极，总御万天。阿缢那奕，婆步昙延。远落那顾，厥沦孛连。乘命玉晨，付令侍坛。为宣化度，如律如编。
　　遣咒
