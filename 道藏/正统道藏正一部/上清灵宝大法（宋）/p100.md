<!-- { "loadSidebar": true } -->
　　夫亡人滞於冥昧，衣乃阴炁缠结构合，造衣焚之，依法变用。
　　焚变衣诸符　念变咒
　　唵欣欣呜伐夷帝明都，变炼有形摄。
　　以水酒之，存炼霞彩之光，交错透衣。想仙童玉女自天门捧至，取青黄白三炁吹之，再想衣上有五色云炁缠络。
　　朝礼
　　存亡人着仙衣楚楚，左右童子随旛引入坛，三礼太上慈尊，然后享食受戒。
　　上清灵宝大法卷之五十八竟
　　上清灵宝大法卷之五十九
　　洞微高士开光救苦真人宁全真授上清三洞弟子灵宝领教嗣师王契真纂
　　斋法宗旨门
　　咒食
　　师於咒食之所，执水盂，焚变食符於内，存真无入水。次念三光阮，取三光炁入水。又念青玄宝号，取青玄之炁入水。又念隐语，取五方正炁入水。次又念青玄号八十一遍，存太一慈尊居于东方云炁，吸炁归身，化为太一慈尊，启召淇津大变神王，下降变食。次以枝水酒食，如摄召不经下幕医治，则先当与亡灵开通咽喉，胃管生津，变化法食，皆是云厨甘灵，异品珍肴。果是交梨火枣，丹奈蟠桃之类，品味香美，遍满无边，馁腹皆充，食之无尽。
　　传戒
　　宗旨曰：兆先於上帝前，三礼长跪默奏，请降披黄受道诰，救苦真符长生灵符官君，护戒神王童子，茭龙金龙驿吏，天道功曹。毕引灵至戒座之前，兆升座祝香，焚召十方飞天神王符，念咒剔诀，焚召十方天真大神符，迎请证明监度，依科说法。为亡者忏涤罪愆，传授披黄受道诰，发十方善愿，说因果证戒法，请戒师三皈依，焚授戒香符、告简传符、香符，宣救苦长生符、提纲给发真度命语、祝龙宣宝箓。
　　施食请降
　　凡欲至晚施食，此日先须炼形，存神发真，依法朝奏三天金阙。存玉皇在紫庭之左，青玄在紫庭之右，此二宫乃左右目上，出日入月之所，真道所居也。三宫脑上，乃捷神之府也。兆早朝默奏，先请降玉皇慈悲吉祥甘露，下降变炼斛食。自请降之后，举心运意，行住坐卧，皆是大献，管要心机归一，不可妄想。
　　开通鬼路
　　兆行持施食，先依法请水遍洒斛筵，次以金钱二贴焚於艮方。咒曰：
　　上天度人，至列言上清。急急如灵宝度人律令。
　　搯左手稻鬼目，右手剑诀，面艮户丁行三步，向前，以剑诀虚书摄召长夜府五字，祝曰：
　　引领鬼魂使者，地道鬼道功曹，当界土地，五道诸神，疾速为吾监引牒内所荐亡魂，及六道幽灵等众，赴坛受食炼度，吾奉上帝敕。
　　祝毕，再以剑诀向艮方书一开字，存此处黑暗，方上香召魂。
　　召孤魂
　　焚追众魂符
　　祝城隍太岁，当处土地，五道诸神祇，神虎摄召灵司天神将吏，引魂赴坛，先想聚魂，方黑雾罩暗。
　　升座
　　宗旨曰：兆暝目对座前，焚香，运变为自然五帝之境。双手发三天五帝诀，於昆仑上撒开，左右运璇玑，灵根舌一炁吹喷于外，星斗光芒无数，广布浮虚。略动左右目光，运化二仪，日月分照。次存法座高悬日月之下，如世九层云台，上垂宝盖华旛，旌幢罗列。次以身顶一元之炁，散布于上，盘结空浮，青玄上帝端坐其上，左手执琉璃水锺，右手执空青宝枝。次略动昆仑左右月户，运化真人分形，分布左右，玉女金童侍卫森列，上帝口吐金光如圆镜，似月出云之状，上下四方皆见金光，莹玉之精照彻无边，至於斛筵，悉皆随炁升化，参于云汉之表。上接光炁，方左旋升座举身，顷然登宝座之上。兆身与至尊混合一身，左右侍真，并如所想。暝目一心，再如前思，运龙烛凤灯星散十方上下，万神亿乘，齐临班列云界，证明接引，方按科行事。
　　宣天皇宝诰
　　召六道
　　焚天道符
　　子文，存天道仙众，自天门乘宝光驭飞云，罗列旌幢彩仗，浮空而至于上。
　　焚神道符
　　丑文，存神道眷属，自地户乘梵炁白华，接引驾风马云车，浮空而来至于左。
　　焚人道符
　　寅文，存人道眷属，自人门乘宝光洞焕，引导欣颜改志，来至于右。运化秘咒：
　　玉清大献，广布酥酡。高际九霄，香环十极。咸令济化，普受法食。
　　此天道、神道、人道，谓之三善道。并班列朝礼上帝，闻法受食。
　　焚地道符　鬼道符　畜道符
　　地申鬼酉畜戌。一心运念，布出灵炁，双手玉清诀，引炁如河路之状，鼻出二炁交合，却运青玄圆象之光，自上而下，同布于三恶道之中。烛破各道阴冥之炁，其三道幽魂，徐徐乘光炁来至坛下，形影并无阴翳，举手朝礼跪立。
　　普摄三恶道赴筵朝上帝咒
　　玉清万化，解宣恶对。善道升仙，业道开通。玉皇降命，急召时升。受沾供养，上朝帝廷。中文，东炁。
　　召亡魂
　　焚召亡魂符
　　存元始圆象之光，洞烛十方，照破幽阴，俱成皎日。孤魂等俯，俱乘宝光，齐赴斛筵。
　　搯提魂诀，分班，变食，先焚符，念启请咒，手结五岳印，请五方炁入水中。
　　三光炁
　　日魂朱景，照韬绿映。回霞赤童，玄炎飓象。
　　引左目边日光九芒，吹食上。
　　月魄霭霄，芬焰翳寥。苑虚灵兰，郁华结翘。淳金清莹，炅容台摽。
　　引右目边月光十芒，吹食上。
　　□□□□□□□
　　引黄芒之炁，吹食上。又念三尊号，取三天炁吹食上。
　　焚变食诸符，祝咒：
　　食满十方，通关充虚。食之无尽，飞升玉都。急急如律令。
　　左右手玉清诀，存身为元始，引天门三炁降接兆身，以炁吹符焚水盂中，以杨枝酒水，诵诸秘咒，旋绕依法存变，焚符诵咒。
　　咒献
　　兆运发丹宫真人，上香叩齿，面天门请降金光道炁，百千万重布前。暝目，运日月之光，交接金光下临，似云霭蒸布，法食异香，丰盈炁满，十方无不沾。既先以供养千真万圣，咒施之后，然沾溉众魂。祝曰：
　　天仙沾供，神明沾享。人伦享味。善道升迁。
　　秘咒
　　溜溜昆仑泉，泛泛王清炁。青玄舍左右。幽香彻天地。玉女灌真浆，仙真降祥瑞。食之亿万年，体身悉如意。拔度亡过媿，永离大报地。急急如元始上帝律令。
　　灌化
　　焚溟涬大梵神王符祝咒
　　玉字普告，百饱通虚。溟涬生晶，永绝饥虚。食之无尽，味冠天厨。
　　上帝诀，祖炁，焚水盂中，请降玉皇慈悲吉祥甘露，下哺官君一百二十人，沾酒行用。兆灭灯，一心端严，左手搯辰文剔去，次左右手威德印，搯玉清诀，左仰右覆，双手玉清，八指相合升起，存想变銢，运玉皇至尊浮虚，宣降溟涬大梵神王，身长万丈，状若龙虎君，四目，五色云炁拥盘，手足尖皆出毫光，化现灵官一百一十人，乘黑云自天门浮空而下，各持枝水，遍酒甘露法雨，一如细雨密雾，四合沾溉。一洒一滴，其斛广大丰盈。次运净霐之府，出一真光，双手玉诀，左右瞬目，升降上下，心祝玉字大咒。一念不动，秉如清明之府，并无一虑。引五方之炁交接，结为一团，莹如宝镒，照彻无得。自圆鉴之中道生一，一生二，二生三，三生九，九化八十一。次化无穷，遍满十方，其斛自下升高，参于天表，广化益大，有虚炁灵烟周旋丹界，洞焕灵坛，所施斛食随心随化，无遮无得，异香周回十极，法味充塞世界，斛食虚悬其中，致於斛筵内外，郊野山川溪谷，遍世满然，悉是斛食。次发十天诀，引玉女童君，数若沙尘，哺咍接引众魂受食。
　　五厨经
　　夫五厨经之旨，则令五脏充满五神。正五脏充则滋味足，五神静则嗜欲除。则此经是五脏之所治，如求衣食於厨，故曰五厨耳。
　　长生秘章卯文，青炁
　　一炁和太和，得一道皆太。和乃无一和，玄理同玄际。
　　不饥秘章离文，赤炁
　　不以意思意，亦不求无思。意而不复意，是法如是持。
　　不热秘章中文，黄炁
　　诸食炁结炁，非诸久定结。炁归诸本炁，随取当随世。
　　不寒秘章酉文，白炁
　　修理志离志，积修不符离。志而不修志，己业无己知。
　　不渴秘章坎文，黑炁
　　莫将心缘心，还莫住绝缘。心在莫存心，真则守真渊。
　　三天无量食，充满法界中。济汝饥渴者，清净无色身。三么三么，么呢么呢。帝敕帝敕，么咒三天敕么。三天敕么，三天咈。唵敕吽。
　　搯中文。念青玄宝号九九八十一遍，取炁入身，化身为太一慈尊，坐于玄局之上，旌幢华旛悬覆，左手水钟，右手执宝枝，遍酒甘露。仍存太一乘青云在空玄之中，同酒甘澍，四合飞虚，法雨慈云，沾沛无极，悉皆满溢，次诵中篇，存四方三十二天，并条光炁灌注斛食，遍满无极世界，三恶道众及亡魂孤魂等，俱享饱饮沾足。
　　圆成
　　再冥心运化溟涬符，以玉皇慈悲吉祥甘露，沾溉六道幽魂等形貌，并洗颜改相，欢听稽首，击拳瞻望慈颜，返生朝礼。次以左右手接引诀，运光炁引众魂，分列十方，咸有光明，相皈依三宝，跪受符戒。尚虑幽灵生前冤对，殁后宛尤，未能解释，当以符诰开谕，和充释对，俾归善道。
　　焚解冤结诸符　解十伤符命
　　关三十二天灯
　　告历关诸天，诰关三十二天灯，请太上三尊，三十二天帝君，三界高真，十方众圣，无极飞天神王，三界大魔王，五帝魔王，神仙玉女等众真监度。灯坛作三层，上层为无色界四天，立无色界魔王位，十方飞天神王旛；中层一十八天，立色界魔王位；下层欲界六天，立欲界魔王位。
　　灵宝大炼
