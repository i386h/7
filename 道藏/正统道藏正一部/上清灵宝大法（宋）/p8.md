<!-- { "loadSidebar": true } -->
　　诀曰：凡服三十二天之炁，并先叩齿九通，自天门入上元纲流演图，至二十八宿分步之。每天存金楼玉殿，天帝端坐，冠冕衣服，随本天之色。口降本色炁，如丝芒郁郁然，布於兆身，各从其数，吸归身中。凡有祈奏，依帝玄治罡风中默奏，立伺感通四维梵天中斗罡，皆取直宿日服，兼於四天并行。
　　玄真隐讳
　　亶娄阿荟。丁丑，豫。无和观音。戊寅，随。须延明首。己卯，蛊。法揽菩昙。庚辰，临。稼那阿奕。辛巳，观。忽诃流吟。壬午，噬嗑。华都曲丽。癸未，贲。鲜菩育臻。甲申，剥。答落大梵。乙酉，复。散烟庆云。丙戌，无妄。飞洒玉都。丁亥，大畜。明魔上门。戊子，颐。无行上首。己丑，大过。回蟅流玄。庚寅，坎。阿陁龙罗。辛卯，离。四象吁员。壬辰，咸。
　　南阎洞浮。癸巳，恒。玉眸诜诜。甲午，遁。梵形落空。乙未，大壮。九灵推前。丙申，晋。泽洛菩台。丁酉，明夷。绿罗大千。戊戌，家人。眇莽九丑。己亥，睽。韶谣缘邅。庚子，蹇。云上九都。□□，解。飞生自骞。□□，损。那育郁馥。辛丑，益。摩罗法轮。壬寅，夬。霐持无镜。癸卯，姤。揽姿运容。甲辰，萃。馥朗廓奕。乙巳，升。神缨自宫。丙午，困。
　　刀利禅猷。丁未，井。婆泥咎通。戊申，萃。宛薮涤色。己酉，鼎。太眇之堂。庚戌，震。流罗梵萌。辛亥，艮。景蔚萧嵎。壬子，渐。易邈无寂。癸丑，归妹。宛首少都。甲寅，丰。阿褴郁竺。乙卯，旅。华莫延由。丙辰，巽。九开自辩。丁巳，兑。阿那品首。戊午，涣。无量扶盖。己未，节。浮罗合神。庚申，既济。玉诞长桑。辛酉，小过。栢空度仙。壬戌，中孚。玃无自育。癸亥，未济。九日导乾。□□，乾。坤母东覆。□□，坤。形摄上玄。甲子，屯。陁罗育邈。乙丑，蒙。眇炁合云。丙寅，需。飞天大丑。丁卯，讼。总监上天。戊辰，师。沙陁劫量。己巳，比。龙汉瑛鲜。庚午，小畜。碧落浮黎。辛未，履。空歌宝珍。壬申，泰。恶奕无品。癸酉，否。洞妙自真。甲戌，同人。元梵恢漠。乙亥，大有。幽寂度人。丙子，谦。
　　师曰：此道乃元始所开之图，是玉女玄真隐讳之道。自甲子日，屯卦为首，水雷坎上震下，阳爻三十六息，阴爻二十四息。一呼三寸，一吸三寸，乃为一息也。脉来四至，一至寸有五分，四至六寸。真炁老阳，重呼阴，重吸三十二数。二十八数，促功六十时，以元炁结络真文於丹谷，自然玉文秀琼，龙章八芒，以洞阳真火冶炼成赤书。欲知此道，龟山元皇之图，此乃白日上升之法。未明至理，依修诵品，吞服一年，自然通神。以待玄真降格指叙矣。
　　胎化法质
　　皇人训曰：元始圣胎，有十月生形之数，有七首五根之道。
　　经曰：上品妙首。十五岁。无行上首。二＋五岁。阿那品首。三十五岁。须延明首。四十五岁。宛首。五十五岁。三界稽首。六十五岁。群魔束首。七十五岁。　　　师曰：上品妙首，不待九年之功。无行上首，七年可以成真。阿那品首，九年指日飞升。须延明首，一纪功满神具。宛首，十八年尸解得道，六十五岁地水之仙，名注天府，故三界稽首，七十五岁长生度世，无诸魔试。故群魔束首。已下延寿天年，群魔束首也。
　　经曰：上无色根，是为天根，斩绝地根，保命生根，落减恶根。
　　师曰：上无色根，诸尘漏净，入於无相无为之品，是为天根。未达此根，先斩绝地根，无诸业累苦债，即得保命生根，二道并以落灭恶根为首。又云：上法天根，中法地根，除於色根，落灭亚心根。
　　师曰：既知圣胎七首五根之道，方可入元始胎化也。元始圣胎生於赤文之后，碧落之先，产於大浮黎土，心胞八脉，外应九色，炼於九鼎，七首五根之先，赤文碧落之初，天地起於有数，要在口之呼吸之先。既有呼吸之，运於出入之息，昼夜三千五百息，一息脉朝四至，在呼吸之问。一呼三寸，一吸三寸，呼吸之，六寸出入。一至之脉，一寸五分，是十五分，阴阳大数。天地之体，天三地二三也。其真无入九鼎，运汞摄铅，造化元始圣胎。每一时长六千七百五十寸，十二时通长八万一千寸，共计八千一百尺，为八百一十丈真，是十二时也。每一时权机八刻二十分，十二时计九十六刻，内乾坤艮巽占四刻，通一百刻，每一时定一千一百五十息，十二时定一万三千八百息。每一息定火一铢，二十四铢乃定一两，三百八十四铢定火一斤，一万三千五百息，计真火三百十五斤二两半，八阴八阳。故天地运度定，人血周流一昼夜，百刻中每一刻六十分，一时八刻二十分，得三百六十息。一呼一吸，天地运行有六十里。一昼一夜，运行九十六万一千五百里。周天三百六十五度二十五分半，周天一百八十二度七十五分七十五杪，度一千四百六十四里六寸，二十八宿运行，皆随天地，旋斗历箕进之。每刻天地运一万八百里，每一刻六十分，一分六息。一时天地运行八万四千四里，一时长六千七百五十寸，十二时行共七十万八百九十寸。天地行而血行，阴阳运而营卫行，日月交而内交，内交而产至宝，至宝聚而成大丹，圆成凝圣胎。其走漏之道八邪所攻。造化丹之基，十干之合，配於九鼎，合於九色，成於九转也。
　　元始内观心胞八脉图
　　本始神通
　　经曰：通玄究微，能悉其章。
　　至学之士诵之，学士诵之。凡二条。供养尊礼，凡诵是经十过。凡二条。上学之士修诵，世人受诵。凡二条。正月长斋诵咏，七月长斋诵咏，十月长斋诵咏。凡三条。八节之日诵咏，本命之日诵咏。凡二条。诵之百遍，诵之千遍，诵之万遍。凡三条
　　六时行香，十遍转经。
　　天地否终，日月亏盈，至圣休否，末学疾伤。凡四条。修行香诵经十过。凡一条
　　亦当修斋，行香诵经。
　　天地运终，星宿错度，四时失度。国主有灾，疫毒流行，师友命过。凡六条。斋戒诵经，上消天灾，保镇帝王，下禳毒害，以度兆民，生死受赖。凡六条。发心修斋烧香，诵经十过。凡一条。有知其音，能斋而诵之，故诵之。凡二条。
　　师曰：已上三十八条，皆元始本行神通功德，不可思议。凡阙一条，所感无应，不得为真人矣。
　　修诵玄感
　　师曰：诵经欲知其功德，合於上玄，有一百五十种玄感。既有玄感，则去仙登空有日。若无玄感，更宜忏谢，端洁一志，以玄感昭应为祯祥
　　诸天遥唱，万帝设礼。河海静默，山岳藏云。日月停景，璇玑不行。群魔束形，鬼精灭爽。回尸起死，白骨成人。
　　上圣。十种祯祥。
　　五帝侍卫，三界稽首，魔精丧眼，鬼妖灭爽，济度垂死，绝而得生。
　　志学。六种祯祥。
　　伏御地祇，束缚魔灵，却死而已。
　　学士。三种桢祥。
　　门户兴隆，世世昌炽，与善因缘，万灾不干，神明护门。
　　供奉。五种祯祥。
　　诸天齐到，亿曾万祖幽魂苦爽，皆即受度，上升朱宫。格皆九年，受化更生，得为贵人。而好学至经，功满德就，皆得神仙，飞升金阙，游宴玉京也。上学之士修诵是经，皆即受度，飞升南宫。世人受诵，则延寿长年，后皆得作尸解之道，魂神暂灭，不经地狱，即得返形，游行太空。
　　凡诵者。十种祯祥。
　　断地逮役，度上南宫。
　　正月诵之。二种祯祥。
　　身得神仙，诸天书名，黄录白简，削死上生。
　　七月诵之。三种祯祥。
　　安镇国祚，保天长存，世世不绝，常为人君，安镇其方，民称太平。
　　十月诵之。六种祯祥。
　　九宫真人。
　　八节诵之。一种祯祥。
　　魂神澄正，万炁长存，不经苦恼，身有光明。三界侍卫，五帝司迎，万神朝礼，名书上天，功满德就，飞升上清。
　　本命诵之。十种祯祥。
　　闭目静思，身坐青黄白三色云炁之中。内外蓊冥，有青龙、白虎、朱雀、玄武、狮子、白鹤，罗列左右，日月照明，洞焕室内，项生圆象，光映十方。
　　入室诵经。九种祯祥。
　　三五功曹，左右官使者，侍香金童，传言玉女，五帝直符，直日香官。
　　玄局召使。六种祯祥。
　　洞章万遍。十四种祯祥。
　　天地运度，亦有否终。日月五星，亦有亏盈。至圣神人，亦有休否。末学之夫，亦有疾伤。
　　祈禳。四种祯祥。
　　末学道浅，或仙品未充，运应灭度，身经太阴，临过之时，同学至人为其行香，诵经十过，以度尸形如法，魂神径上南宫，随其学功，计日而得更生，转输不灭，便得神仙。
　　太阴炼尸。三种桢祥。
　　天地运终，亦当修斋，行香诵经。星宿错度，日月失昏，亦当修斋，行香诵经。四时失度，阴阳不调，亦当修斋，行香诵经。国主有灾，兵革四兴，亦当修斋，行香诵经。疫毒流行，兆民死伤，亦当修斋，行香诵经。师友命过，亦当修斋，行香诵经。
　　修斋行道。十种祯祥。
　　诸天记名，万神侍卫，右别至人，克得为圣君金阙之臣，诸天记人功过，毫分无失。天中魔王，亦保举尔身得道。
　　行功。五种祯祥。
　　飞天神王，下观其身，书其功勤，上奏诸天，万神朝礼，地祇侍门，大勋魔王，保举上仙。
　　知音诵之。六种祯祥。
　　无所不辟，无所不禳，无所不度，无所不成，天真自然之音也。故诵之致飞天下观，上帝遥唱，万神朝礼，三界侍轩，群妖束首，鬼精自亡，琳琅振响，十方肃清，河海静默，山岳吞烟。万灵振伏，招集群仙，天无氛秽，地无妖尘，冥慧洞清，大量玄玄也。二十四种祯祥。
　　说经一遍，诸天大圣同时称善，一国男女聋病耳皆开聪。说经二遍，盲者目明。说经三遍，喑者能言。说经四遍，跛痾积逮，皆能起行。说经五遍，久病痼疾，一时复形。说经六遍，发白返黑，齿落更生。说经七遍，老者返壮，少者皆强。说经八遍，妇人怀妊，鸟兽含胎，已生未生，皆得生成。说经九遍，地藏发泄，金玉露形。说经十遍，枯骨更生，皆起成人。
　　内诵十种，生元始圣胎祯祥。
　　阴丹阳丹
　　经曰：流精玉光，五色郁勃。
　　经曰：身有光明。
　　经曰：上品妙首，十回度人，百魔隐韵，离合自然混洞赤文，无无上真。元始祖劫，化生诸天，开明三景，是为天根。上无复祖，唯道为身。五文开廓，普殖神灵。无文不光，无文不明，无文不立，无文不成，无文不度，无文不生。
　　经曰：玉诞长桑，栢空度仙。
