<!-- { "loadSidebar": true } -->
　　敕门下。抚御有形之众类，廓垂无劫之丕基。阳冥在覆露之户，生死属权钢之下。物所尚者，人为贵焉。始界性之善、良，终流心於顽犷。徇六情积成三业，差一念遽入九幽。天网恢恢，宪章凛凛。羁留恶圄，囚系幽牢。赦未该原，恩无疏放。庸示劝惩之道，特颁拯拔之仁。蜷大教之宣行，悯众生之沦滞。匪加黜陆，曷表生成。锡命玄都，分符曲府。劲万神而敬听，付主者以奉行。当省据高功某，奏为斋官某人，报荐某开建升度九幽大斋，修设冥阳净醮，广崇善利，普拔沉沦。仰祈天恩，俯垂升济。伏取敕旨事牒，奉三天门下敕。大德本於好生，用广涤瑕之泽。至诚可以事帝，俯从济众之求。下宽大之敕文，布昭慈之宸贶。颁符曲府，珠爽咸恩。播告於先，要约记后。
　　一　赦文自今月某日昧爽以前。除犯诬天毁圣，冒律违科，反道乱常，阴谋劫杀，罪大恶极，律所不赦。其余罪众，已结正未结正。已发觉未发觉，已受苦未受苦，已报对未报对，并准元始符命，咸赦除之。
　　一　应囚击去处，久被严刑，深沉恶趣，虽沾恩霈，未沐赦原，或能悔过自新，屏恶向善，不以罪业探重，准今敕命，特令随品受生。
　　一　应五岳大川，九幽都府，城隍社令，泉曲河源，一郊野址墟，邪途异域，栖栖滞魄，总总孤魂，百家九流，四生五道，血湖罪庾，夭横伤亡，无倚无依，难名难状，漂流幻梅，沉溺爱河，展转输回，未能解脱，准今符命，悉与超升。
　　一　应阳间棘寺，州县狱司，厢幕市曹，战场土寨，其有靡众拘缚，致陨宽对，而终肥宪，遭刑被兵，殁阵留连。未释超脱，无由照准，敕文咸令受度。
　　一　应诸游奕之神，五通木野之类，依凭草木淫乱生灵，假借妖精妄求血祀，致干天律收摄，玄司知过，能俊并与，比附原情，咸从释放。仍仰所在里域，神司昭谕，俾归正道，以俟宠绥。
　　一　应灵坛社庙，血食神祇，卫护人民，＇匡扶境域，恢张山岳，主理川源，显立功勋，徇民祈祷，准今敕令，仰逐部保举，例与推恩。
　　一　应山林岩洞，幽谷异人，访道求师，修真炼性，拯幽拔滞，济苦恤贫，上类天心，下蜩人急，至於忠烈孝义，威武仁慈，广积阴功，众所推敬，虽终上寿，未陆仙乡，准今敕令，宜令所属，遍行根刷，速与保奏，照格升迁。
　　一应崇修黄箓，广济无边，仰三界司察灵官，黄箓院升度主者，纪录功勋，超乎正荐，并资祖弥，内外宗姻，旁及附荐，异姓亡灵，均被宸恩，同登道境，无拘地户，升险仙阶。
　　一　应临坛将帅，效职官君，监卫斋坛，辅赞道法，神功受命，随事立功，照准玄科，并与迁爵一品。
　　一　应三元九府，五岳四司，酆都九幽。泉肩以下，掌生死罪录之官，主典刑执罚之吏，城隍社令，里域土司，地道驿传等神，诸处管押将佐，依准玉格，各与进秩一阶。
　　一　应赦文该载不尽，名目繁多，律无明文，并与比类放行。
　　一　应冥司去处，辄以赦前事，再举拘连亡者，以其罪罪之於戏。奉天光而颁帝命，有感必通。塞死户而开生门，无所不度，赦书到日，主者施行。
　　右牒奉
　　敕赦如前，宣令九幽掌宰，疾速翻录，行下合属去处，遵依救令施行。故牒。
　　太岁　年　月　日。
　　具法位　　臣　姓　某　准行。
　　具列天省八相。
　　敕赦二字　玉清上帝广救无边 上清大帝释宥雠冤 太清大帝普掠重泉 玉皇上帝罪考俱原 诸天降诏罗山绝然 三途五苦九幽酆泉普皆解脱释绝攀缘急急如玉清上帝敕 无主孤魂上升三天有冤有结普皆除蠲 广救重阴与天齐年 左原沉堕男女阴魂右赦冰城悉皆开宣 冰城炉炭雪扃幽泉阳光破烛并赴十天有功有命上奏三天有恶有逆准命赦原今日敕命时刻升迁北都寒池部卫形魂制魔保举度品南宫十天告命风火无停幽关罢考炉炭绝烟不得有违冥曹合同准敕迁神急急如元始上帝敕
　　　　右三宫诀，午文出，放笔了，发十天诀，捧赦。
　　赦书
　　泰玄都省牒。
　　本省奉，二天门下 朱书，据高功某奏为入意，今准，帝旨代天奉行者。
　　书符
　　道元始符命，自龙汉之劫，方传隐韵秘文。乃浮黎之天受度，回骸起死，白骨成入，炼炁保真，丹书列字。爰从沉沦之苦，贪逐世缘。遂将澄湛之机，浸成业海。千生万死，受报阴关。十地九泉，不开长夜。致真司之列奏，祈恩霈之普施。我道至慈，在深悯恻。宜从所请，用示洪私。可颁赦下酆都，应亡过某等，从前或有所犯，违天负地，不孝不忠，不仁不义，故杀误伤，六情六欲之罪，不以轻重，成赦除之。一依符命，出离幽阴，上登福境。应九泉罪魂，三途苦爽，违天毁圣，故作误为，为臣不忠，为子不孝，纵伤物命，阴毒损人，罪无轻重，已未发觉，曾未结正，咸赦除之。其余六道四生，无主孤魂等众，随绿升度，趁福受生，解释冤仇，永资逸乐。其临坛灵官典者，将佐小吏，直符直吏。各迁爵一品。酆都长夜牛头狱卒，诸大鬼王，九幽都司，城隍里社，在时用事官将主者，各进秩一阶。从今以去，如遇修建黄录大斋，济度幽冥，一如今来格降施行。赦书行周天界，遍诣重泉，敢以赦前事告者。以其罪罪之主者，施行於戏。大道之灵，在神明之显化。至仁之德，庶幽暗之普沾。凡厥有情，禀兹元造。毋或自息，以取谴诃。施行。
　　牒奉
　　赦书如前，宜令酆都疾速徧牒施行，仍关申合属去处，牒至准敕。故牒。
　　太岁　年　月　日告下。
　　法位　　臣姓某承诰奉行。
　　列八相位。
　　封式
　　泰玄都省牒、九幽掌宰。
　　诏书
　　泰玄都省。
　　敕门下。罪疑惟轻，功疑惟重。自昔帝者之世，训迪士师之官，以虞舜之宅心，体车陶之迈德。尤重人命，深用哲刑。民协于中，欲从以治紧。尔士庶职在地司，间召二三之臣，以较大小之狱。犹虑简戒未授，新故相仍，稍加煅励之威，莫测生成之德。悉宜肆赦，成与惟新。俾会观阙之前，获闻道德之要。惟尔典宪，体予至怀，故兹诏示，想宜知悉。据某人入意，切虑亡魂生存之日，旋积罪尤，亡殁之后，必拘幽夜。虽屡伸於荐拔，恐未遂於超升。
　　一　正荐某
　　一　附荐某等。
　　一　普荐五姓孤魂，阵亡官兵等众，男子三魂七魄，女子三魂一十四魄。
　　告下考官之庭者。
　　右奉敕，宜今三界所属，考校罪魂诸司，特与省罪，疾速津发前项亡过某等魂，以今月某日前来斋所，面睹慈尊，亲受开度。盖元始上帝度人功大，风火不停，准敕如右牒，至准式奉行。故牒。
　　太岁　年　月　日时告下。
　　法位　　臣　姓　某　承诰奉行。
　　省主三天扶教正一静应真君。
　　封式
　　泰玄都省牒。酆都主者。
　　右诏书、赦书二件，非斋法所载，往往后人自撰。既诸方流传久矣，不用删去，今并存之。若用时，当於预告先行语书了，扣期却行赦书，与敕赦同时颁告。其诏赦并用高头黄纸，大字书，内有字与符命及篆文、朱书，都用缴赦牒、遣赦牒、发赦关之类。并见章奏门。
　　东极青宫太乙宝诰
　　长 乐 天 中 东 极 宫 赤 玄 光
　　内 紫 金 容 大 圣 神 道 广 度
　　沉 沦 九 幽 教 主 大 慈 仁 者
　　寻 声 赴 感 应 念 垂 慈 亿 亿
　　劫 中 无 量 度 人 大 慈 大 悲
　　大 智 大 慧 太 乙 救 苦 天 尊
　　右奉太一宝诰，伏请地狱诸可冥曹主者，连承敕下开度亡幽，俾令受度主者，敬厅恭禀诰命，准此奉行。　太岁　年　月　日吉时告下。
　　法位　　臣　姓　某　承诰奉行。
　　东极宫中大慈仁者太一救苦天尊。
　　金阙玉皇宝诰
　　灵宝大法司。今月某日，恭奉玉皇书敕颇了玄文宝诰，度脱罪魂， 超升玉京者。
　　金 关 仙 箓 监 真 度 生 玉 皇
　　宝 诰 太 上 弥 罗 无 上 天 妙
　　有 玄 真 境 渺 渺 紫 金 阙 太
　　微 玉 清 宫 无 极 无 上 圣 廓
　　落 法 光 明 寂 寂 浩 无 宗 元
　　梵 总 十 方 湛 寂 真 常 道 恢
　　漠 大 神 通 玉 皇 大 天 尊 玄
　　穹 高 上 帝
　　右奉金阙仙箓玉皇睿诰，伏请灵宝至真十方上圣，依灵宝度人之典，施回骸起死之功，敕下九幽，俾苦魂行开泰诰行诸地，令滞爽以沾恩，主者奉行，恭禀址叫命，准此奉行。
　　太岁　年　月　日　时告下。
　　法位　　臣　姓　某　承诰奉行。
　　玉皇大天尊玄穹高上帝。
　　灵宝酆都拔罪真诰
　　灵宝大法司。
　　今月某日，恭奉玄诰，拔赎罪魂，往生南宫者。
　　酆 都 受 制 令 茫 茫 酆 都 中
　　重 重 金 刚 山 灵 宝 无 量 光
　　洞 照 炎 池 烦 七 祖 诸 幽 魂
　　身 随 香 云 与 定 慧 青 莲 花
　　上 生 神 永 安 功 德 金 色 光
　　微 微 开 幽 关 华 池 流 真 香
　　莲 盖 随 云 浮 千 灵 重 元 和
　　常 居 十 二 楼 急 宣 灵 宝 旨
　　自 在 天 堂 游
　　右奉
　　太上玉文酆都符命，拔除众罪，赎命幽都，万神敬从，永无执系。乘
　　天尊之慧命，脱地狱之拘留，托质仙都，常居乐境，准此奉行。
　　太岁　年　月　日　时告下。
　　法位　　臣　姓　某　承址顺奉行。
　　右诸诰命，并用黄纸朱书，告文墨书，外用封函如式。
　　上清灵宝大法卷之四十四竟
　　上清灵宝大法卷之四十五
　　洞微高士开光救苦真人宁全真授上清三洞弟子灵宝领教嗣师王契真纂
　　斋法符篆门
　　东极青玄救苦九龙符命
