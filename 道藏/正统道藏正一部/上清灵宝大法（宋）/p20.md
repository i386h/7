<!-- { "loadSidebar": true } -->
　　清明何童天帝，号元育齐京，讳大觉，主敷布政教度人，居九晨宫，治在北方壬之西，系室宿炁，名太阳，青色，稼那阿奕，忽诃流吟，分欲界。天民寿数三千六百万岁。
　　玄胎平育天帝，号刘度内鲜，讳育元，主召魔举仙，居九景宫，治在北方壬之东，系危宿炁，名清阳，赤色，华都曲丽，鲜菩育臻，分欲界。天民寿数七千二百万岁。
　　元明文举天帝，号丑法轮，讳梵云，主通行元炁，居广寒宫，治在北方癸之西，系虚宿炁，名洞阳，苍色，答落大梵，散烟庆云，分欲界。天民寿数一亿四千四百万岁。
　　上明七曜摩夷天帝，号恬懀延，讳玉真，主开玄度难，居太阴宫，治在北方癸之东，系女宿炁，名通阳，黑色，飞洒玉都，明魔上门，分欲界。天民寿数二亿八千八百万岁。
　　色界一十八天
　　虚无越衡天帝，号正定光，讳无上，主明无上道，居太玄宫，治在北方丑之西，系斗宿炁，名建阳，碧色，无行上首，回蹶流玄，分色界。天民寿数五亿七千六百万岁。
　　太极蒙翳天帝，号曲育九昌，讳吁员，主炼度朽体，居玄都宫，治在北方丑之东，系牛宿炁，名极阳，紫色，阿陀龙罗，四象吁员，分色界。天民寿数十一亿五千二百万岁。
　　赤明和阳天帝，号理禁上真，讳焕明，主炼仙成真，居长明宫，治在东北寅之北，系斗箕梵炁，炁名始阳，白色，南阎洞浮，玉眸诜诜，分色界。天民寿数二十三亿四百万岁。
　　玄明恭华天帝，号空谣丑音，讳世元，主应化一切，居东华宫，治在东北方寅之南，系箕宿炁，名阳晖，黄色，梵形落空，九灵推前，分色界。天民寿数四十二亿八百万岁。
　　耀明宗飘天帝，号重光明，讳络觉，主劫终纳学仙之人，居昊天宫，治在东方甲之北。系尾宿炁，名阳洞，绿色，泽洛菩台，绿罗大千，分色界。天民寿数九十二亿一千六百万岁。
　　竺落皇笳天帝，号摩夷妙辩，讳韶，主魔试学仙之人，居青玄宫，治在东方甲之南，系心宿炁，名阳明，青色，渺莽九丑，韶遥缘邅，分色界。天民寿数一百八十四亿三千二百万岁。
　　虚明堂曜天帝，号阿娄生，讳云上，主开度天地人，居重华宫，治在东方乙之北，系房宿炁，名阳演，赤色，云上九都，飞生自骞，分色界。天民寿数三百六十八亿六千四百万岁。
　　观明端靖天帝，号郁密罗千，讳静，主度学者之身，居光华宫，治在东方乙之南，系氐宿炁，名阳玄，苍色，那育郁馥，摩罗法轮，分色界。天民寿数七百二十七亿二千八百万岁。
　　玄明恭庆天帝，号龙罗菩提，讳镜，主度得道之人，居开合宫，治在东方辰之北，系亢宿炁，名阳浩，黑色，霐池无镜，揽姿运容，分色界。天民寿数一千七百七十四亿五千六百万岁。
　　太焕极瑶天帝，号宛黎无延，讳廓奕，主试学仙之人，居帝康宫，治在东方辰之南，系角宿炁，名阳极，碧色，馥朗廓奕，神缨自宫，分色界。天民寿数二千九百四十九亿一千二百万岁。
　　元载孔升天帝，号开真定光，讳猷，主炼度死魂更生，居延命宫，治在南方巳之东，系角轸梵炁，炁名少阳，紫色，刀利禅猷，婆泥咎通，分色界。天民寿数五千八百九十八亿二千四百万岁。
　　太安皇崖天帝，号婆娄阿贪，讳宛，主开度善人，居开明宫，治在南方巳之西，系轸宿炁，名太阳，白色，宛薮涤色，太渺之堂，分色界。天民寿数一万一千七百九十万亿四千八百万岁。
　　显定极风天帝，号招真童，讳流，主度有善功之魂，居太赫宫，治在南方丙之东，系翼宿炁，名浩阳，黄色，流罗梵萌，景郁萧嵎，分色界。天民寿数二万三千五百九十二亿九千六百万岁。
　　始皇孝芒天帝，号萨罗娄王，讳易邈，主拔夜开幽，居太丹宫，治在南方丙之西，系张宿炁，名洞阴，绿色，易邈无寂，宛首少都，分色界。天民寿数四万七千二百八十五亿九千二百万岁。
　　太皇翁重浮容天帝，号闵巴狂，讳阿褴，主召魔集真，居华盖宫，治在南方丁之东，系星宿炁，名开阴，青色，阿褴郁竺，华莫延由，分色界。天民寿数九万四千三百七十一亿八千四百万岁。
　　无思江由天帝，号明梵光，讳阿丘，主开度善魂，居明堂宫，治在南方丁之西，系柳宿炁，名玄阴，赤色，九开自辩，阿那品首，分色界。天民寿数十八万八千七百四十三亿六千八百万岁。
　　上揲阮乐天帝，号勃勃监，讳无量，主品类天人等级，居虚连宫，治在南方未之东，系鬼宿炁，名昊阴，苍色，无量扶盖，浮罗合神，分色界。天民寿数二千七万七千四百八十七亿三千六百万岁。
　　无极昙誓天帝，号飘弩穹窿，讳昙，主度一切仙人，居中元宫，治在南方未之西，系井宿炁，名极阴，黑色，玉诞长桑，栢空度仙，分色界。天民寿数七十五万四千九百七十四亿四千四百万岁。
　　无色界四天
　　皓庭霄度天帝，号惠觉昏，讳育，主拔度学人，居琼瑶宫，治在西方申之南，系井宿梵炁，炁名阴生，碧色，玃元自育，九日导乾，分无色界。天民寿数一百五十万九千九百四十九亿四千四百万岁。
　　渊通元洞天帝，号梵行观生，讳上，主度学仙之人，居真元宫，治在西方申之北，系参宿炁，名阴化，紫色，坤母东覆，形摄上玄，分无色界。天民寿数二百万九千八百九十八亿八千八百万岁。
　　太文翰宠妙成天帝，号那育丑英，讳陁，主统治魔王，居灵幽宫，治在西方庚之南，系觜宿炁，名阴明，白色，陁罗育邈，眇炁合云，分无色界。天民寿数六百三万九千七百九十七亿七千六百万岁。
　　太素秀乐禁上天帝，号龙罗觉长，讳丑，主领录魔王，居化灵宫，治在西方庚之北，系毕宿炁，名阴洞，黄色，飞天大丑，总监上天，分无色界。天民寿数一千二百十万九千五百九十五亿五千三百万岁。
　　种民四天
　　大虚无上常融天帝，号总监鬼神，讳极，主校学者之功，居万福宫，治在西方辛之南，系昴宿炁，名阴灵，绿色，沙陀劫量，龙汉瑛鲜，分种民。天民寿数无极。
　　太释玉隆腾胜天帝，号渺渺行元，讳浮黎，主召集仙真，居白盖宫，治在西方辛之北，系胃宿炁，名阴魂，青色，碧落浮黎，空歌宝珍，分种民。天民寿数无极。
　　龙变梵度天帝，号运上玄玄，讳恶奕，主进仙成真，居云保宫，治在西方戌之南，系娄宿炁，名阴结，赤色，恶奕无品，洞妙自真，分种民。天民寿数无极。
　　太极平育贾奕天帝，号大择法门，讳精上，主学者之身，居天宝宫，治在西方戌之北，系奎宿炁，名阴极，苍色，元梵恢漠，幽寂度人，分种民。天民寿数无极。
　　五方五帝五斗五魔
　　五天者禀五神之炁，居太空之中，上别五斗，下立五岳，五帝治之。盖方炁之天，非成象之天也。五老五帝五斗五天魔王内讳，及所主掌，诵经者固当知之。
　　五帝
　　东方青天，青灵始老，姓阎，讳威明，号灵威仰，主护魂。
　　南方丹天，丹灵真老，姓洞浮，讳柳炎，号赤标奴，主养炁。
　　西方白天，皓灵皇老，姓上金，讳昌开，号自招拒，主侍魄。
　　北方炁天，五灵玄老，姓炁节，讳灵会，号叶光纪，主通血。
　　中央黄天，玄灵元老，姓通班，讳元成，号含枢纽，主领万神。
　　五斗
　　东斗：角亢氐房心尾箕，主注算。
　　南斗：井鬼柳星张翼轸，主上生。
　　西斗：奎娄胃昴毕觜参，主纪名。
　　北斗：斗牛女虚危室壁，主落死。
　　中斗：贪巨禄文廉武破，主总鉴众灵。
　　五天魔王
　　青天魔王姓赋，讳齿成巳，主巴元丑伯。
　　赤天魔王姓弗，讳申肃，主负天担石。
　　白天魔王姓赭，讳上栢，主反山六目。
　　炁天魔王姓邓，讳呼倪，主监丑朗馥。
　　黄天魔王姓枭，讳公孙，主横天担力。
　　上界仙曹
　　大有玉清宫，玄都玉京，太清仙境，太微玉清宫，九天大帝，九天上帝，三炁丈人，三宝君，三天门下天枢院，天曹四司，太玄都省，天机省，天机四省，天枢上相，灵宝天仙内院，东方九炁青天，南方三炁丹天，西方七炁素天，北方五炁玄天，东北梵炁天，东南梵炁天，西南梵炁天，西北梵炁天，上方一炁白天，下方一十二炁皇天。
　　已上乃灵宝十天十方天尊所主，应济度存亡，并属所管。
　　东极青玄左府，长生保命左府，太一元生左府，太一神局。
　　已上乃东极青玄四司，太一天尊所主，凡济度幽明并属之。
　　种民四天，无色界四天，色界十八天，欲界六天。
　　已上乃三十二天。
　　太福世界八梵天，南极长生大帝府，北极紫微垣，天市垣，太微垣，东方青灵始老，南方丹灵真老，西方皓灵皇老，北方五灵玄老，中央黄灵元老。
　　已上乃五老天帝官，与十天同。
　　东华上相宫，西灵龟阙，东华司命府。
　　已上主命籍。
　　南极司录府，主录籍。
　　西灵司危府，主危无。
　　北真司非府，主罪业。
　　韩司丈人南昌上官，流火神庭，黄华东井，流汨西池，朱陵火府，龙圈，雷城。
　　已上乃南昌七司，皆丈人所治，主炼度亡魂，此止雨开晴用之。
　　上清童初府，上元重明宫，南斗六司，北斗七元宫，北魁玄范府，太阳宫，太阴宫，上元金箓院，中元玉箓院，下元黄箓院，天医六职，阴华五府，十方飞天神王宫，天皇府，太皇万福宫，降圣司，天真皇人官，上界无极神乡，上元天官宫。
　　中界曹局
　　中岳昆仑山，太山府。
　　已上东岳分治。
　　十大洞天，三十六小洞天，三百六十名山，九州社令，九垒三十六地土，北天帝君宫，纣绝阴天宫，大杀谅事宗天宫，明辰耐犯武成天宫，恬照罪炁天宫，宗灵七非天宫，敢司连宛利天宫，十宫真君，洞阴金阙，北都府，五岳司命府，五道都府，泉曲府，丈人宫，鬼官北斗官，四明真公府，亦生府，十道主者，城隍社令，中界北都罗酆，中元地官宫。
　　下界主司
　　东霞扶桑宫，旸谷神王，蓬莱宫，蓬莱都水司，方诸青童，十洲，九江水府，四海水司，四渎水府，五湖主者，十二河源，下界泉曲府，下元水官宫。
　　已上三界曹局，各有所主，凡奏申帖牒，量高下用之。
　　魔王司
　　三界魔王宫，五帝魔王宫。
　　已上主灭魔召真。
　　北魔，主比校功德。
　　非魔，主比校罪业。
　　灵魔，主都较功德。
　　太玄魔王，主监举度人。
　　制魔，主保举度人。
　　五天大魔，主灭鬼降灵。
　　酆都内外六洞魔王。
