<!-- { "loadSidebar": true } -->
　　厥孚灵元，名曰混康。治人百病，能消殳粮。黄衣紫带，龙虎灵章。长精益命，桃孩延生。开塞天关，漱吞玉婴。遂至不化，亡二虫俱亡。保灌玉卢，形无灾殃。急急如黄箓度生律令。
　　三焦通门，默存玄丹。太乙流珠，通运重环。璇玑玉衡，守坐盘桓。云仪玉华，黄老守魂。三真扶育，洞焕七元。日月飞行，六合云间。帝乡天中，地户之端。魂神澄正，万炁长存。急急如黄箓度生律令。
　　呼吸元炁，以求上仙。朱乌吐缩，白石流光。结精育胞，化生胎根。经纬罗络，永保长生。三炁洞回，九道开明。正一合华，白首返婴。急急如黄箓度生律令。
　　经络总咒
　　九天梵炁，为之结形。中有大帝，慈悲惠生。甚妙灵符，魂魄返疏。千变万化，从有入无。身心湛寂，俱契玄珠。万劫难遇，开辟幽涂。受此阴炼，魂登太虚。急急如黄箓度生律令。
　　混洞十二经络化生真符
　　化生肾符　子文，肾炁。
　　咒曰
　　一炁之化，神以神灵。千神佐卫，神炁混心。以炁之聚，神之最灵。混合六神，生以肾经。身自运水，大道生明。亡魂受炼，反故复生。急急如玉清上帝敕。唵三慕咚之。
　　化生心符　午文，心系。
　　咒曰
　　万火为主，急束魔王，一之而定，敕下无当。赤官之帝，聚炁为王。散乱无动，百神归降。万国朝礼，一体定康。亡灵受炼，道相堂堂。急急如玉清上帝敕。唵茶输西那尼。
　　化生肝符　卯文，肝炁。
　　咒曰
　　术官之德，脉炁如泉。魄炁结聚，魂精相连。青炁郁秀，辅翼万仙。百骸之首，肝府为先。神积形聚，炁化成仙。亡灵受炼，道德自然。急急如玉清上帝敕。唵啰咬啰哆呢。
　　化生肺符　酉文，肺炁。
　　咒曰
　　魂精魄灵，肺府之生。百丞之转，百魔不生。一白之炁，混合肺房。长意生志，公子无忘。玉楼相串，金室同堂。亡魂受炼，升入天堂。急急如玉清上帝敕。
　　化生脾符　中文，脾炁。
　　咒曰
　　上帝有敕，百魔敬听。飞神御化，一炁之生。帝君有命，敕下中皇。安镇荣卫，肢体光鲜。安魂保镇，使神无藏。亡魂受炼，化生福乡。急急如玉清上帝敕。唵曳都翳昙。　
　　化生膀胱符　寅文，膀胱炁。
　　咒曰
　　阴阳二炁，四聚接灵。魂魄归府，体炁咸宁。青炁之炁，交结膀胱。镇於灵府，毫窍混康。玉清接景，泥丸附傍。亡灵生化，聚魄神昌，三魂安泰，大道生光。急急如玉清上帝敕。唵叱地叱陆尼。
　　化生小肠符　戌文，小肠炁。
　　咒曰
　　三皇之文，主炁小肠。生长府内，阳炁混康。赤白之炁，二炁交从。结成肠府，与胃相通。大肠合度，缠络和中。亡灵炼化，改体容隆。急急如玉清上帝敕。唵菟啰忏啰呢。
　　化生胆符　巳文，胆炁。
　　咒曰
　　二炁合景，天皇附身。通彻表裹，百神安宁。灵炁所聚，神炁混康。镇於胆府，赤文交光。精魂自乐，魂形堂堂。炼度亡者，玉眸生芒。急急如玉清上帝敕。唵离波那哆耶。
　　化生大肠符　酉文，大肠炁。
　　咒曰
　　人命人炁人精，月君中皇之灵，天生有令，永镇肠经。
　　炁白二炁，结生大肠。混合表裹，一体同堂。光灿万国，交般千廊。亡魂受炼，改貌形芒。急急如玉清上帝敕。唵婆舍罗吽呢。
　　化生胃符　中文，胃炁。
　　咒曰
　　三官朝太乙，六府尽归堂。胃神准此令，消灭大魔王。
　　黄演之炁，胃管生津。安神镇宅，一体光生。魂神归伏，神真纳灵。亡者生胃，大道自明。急急如玉清上帝敕。唵嚧吽叱哩哆。
　　化生三焦符　巳文，三焦炁。
　　咒曰
　　上焦中焦下焦，五神归一之曹，赤君之命，无道上下，往来勿劳。淡白之炁所化，三焦之神无藏。咽液生津，自然上下。往来温昌，十二重楼。通道一百，骨节顺张，亡灵承兹，变炼受度，更生神乡。急急如玉清上帝敕。唵嘘吽吽哩咤。
　　化生胞络符　辰文，胞络炁。
　　咒曰
　　帝君敕下，飞摄大魔。神精黑聚，急急无过。黄白之炁，结胞络生。五谷所聚，一体光明。神宁魄静，灵炁聚清心亡魂受炼，与道合并。急急如玉清上帝敕。唵呼聚咤离咤。
　　右十二符，用时焚一符，运一梵语，更用聚形咒，默祝曰：
　　唵琴尼敕地喃嚧。
　　九炼符
　　师曰：黄箓斋法，风符奏九通。各以黄札纸，用朱，书符，墨书告文，外用封函如表式，中间符命，各随天尊换易。
　　流水之精炼而为胞符
　　咒曰
　　炎炎之精，变之为英。受炼亡者，超度金城。急急如火炼丹界天尊律令。
　　昭火之明炼而为胎符
　　咒曰
　　九幽玉户，破灭三尸。亡魂受炼，即度寒池。急急如罪消北府天尊律令。
　　乘木之晶炼而为魂符
　　咒曰
　　十方之炁，聚之为灵。亡魂受炼，死骸生身。急急如十方救苦天尊律令。
　　柔金之晶炼而为魄符
　　咒曰
　　七炁之英，太白流晶。亡魂受炼，逍遥上清。急急如逍遥快乐天尊律令。
　　合土之英炼而为脏符
　　咒曰
　　南阎洞浮，流火之英。受炼亡魂，上登朱陵。急急如朱陵度命天尊律令。
　　致坎之灵炼而为腑符
　　咒曰
　　大架虹桥，接引昏迷。亡魂受炼，上升玉池。急急如法桥大度天尊律令。
　　昭离之晶炼而为窍符
　　咒曰
　　五帝化仙，炁聚为连。炼度亡者，化身诸天。急急如转输圣王天尊律令。
　　激震之声炼而为景符
　　咒曰
　　救苦慈尊，愿拯幽魂。魄今炼化，劫劫长存。急急如太乙救苦天尊律令。
　　利兑之荣炼而为神符
　　咒曰
　　周圆魂炁，团聚成烟。亡灵受炼，化生九天。急急如宝华圆满天尊律令。
　　九符总咒
　　九炁炼神，三景合成。生神大炼，再返人形。来接阳眷，报应通灵。急急如玉清上帝律令。
　　九符奏式
　　具位臣姓某，
　　谨据斋宫某，开建无上黄箓大斋，乞度亡过某等魂，脱苦升迁。今请三尊御座，万圣监观。臣恭按玄科，奉行炼度，依法行持，奏告符命，仰冀流水之晶，炼而为胞真符。於此换易。
　　书本符
　　右谨奏上火炼丹界天尊，几前随符换易恭望道慈，特垂矜悯，曲赐生炁，灌溉亡过某等魂。即得死魂受炼，仙化成人，随劫轮转，与天齐年，超陵三界，逍遥上清。臣下情无任战栗之至。谨奏。
　　太岁　年　月　日。
　　具位　　臣　姓　某　符奏。
　　九炼符
　　右符炼胞。坎文，存先天虚元祖炁。
　　右符练胎。离文，存混沌黄白二炁。
　　右符炼魂。震文，存日光。
　　右符炼魄。兑文，存月华白炁。
　　右符炼脏。中文，存中黄无。
　　右符炼腑。坎文，存北炁黑蒙蒙。
　　右符炼窍。兑文，西方皓炁。
　　右符炼景。震文，东方青炁蓊冥。
　　右符炼神。离文，南方火炁炎炎。
　　九炼符咒
　　日景曜罗，绮含玄阿。流火洋洋，万津滹波。空林郁青，金翅婆娑。八炼朱丹，芝芳枯和。金阙四张，皇人之家。灵晖吐精，仰缀飞华。左扳玄上，右策命魔。身登高台，游眄绿那。八景翼霄，紫琼丹霞。炁闻玉真，命齐灵柯。长宴九玄，路无倾蹉。
　　上清灵宝大法卷之五十一竟
　　上清灵宝大法卷之五十二
　　洞微高士开光救苦真人宁全真授上清三洞弟子灵宝领教嗣师王契真纂
　　大炼符篆门
　　玉清大洞生化一十八符
　　生脑符
　　右符白地黑书，辰文，上方炁。
　　咒曰
　　脑君泥九赤文混洞君字嘘嘘，吾奉玉清敕，速降元炁成摄。
　　生眼目符
　　右符白地青书，中指上文引掐二指中，巽无，七斗阳生诀，七斗阴生诀。
　　咒曰
　　目君目神通光君字玄真，吾奉玉清敕，速降元炁成摄。
　　真王有命，日月无停。帝君宣化，炼，万神。光辉帝陛，玄映万生。混合自然，上升玉庭。
　　生舌神符
　　右符黄地朱书，辰文，巽炁，赤灵诀，中炁。
　　咒曰
　　舌君告神腾阳君字正生，吾奉玉清敕，速降炁炁成摄。
　　玉清灵章，普化丹元。舌神腾阳，万宝宣祥。玉清宝篆，炼化正生。死魂受度，上升福堂。
　　生心符
　　右符青地朱书，中指上文，东南炁。
　　咒曰
　　心君心神玄珠君字玄玄，吾奉玉清救，速降元炁成摄。
　　生肝符
　　右符素地青书，卯文，旺方炁，天门诀。
　　咒曰
　　肝君肝神青帝君字孟先，吾奉玉清敕，速降元炁成摄。
　　玉清玉符，生化自然。魂神生炁，上升玉天。升度炼化，亿劫无边。肝府万神，与天齐年。
　　生脾符
　　右符白地黄书，中文，中炁，玉诀。
　　咒曰
　　脾君脾神紫庭君字延年，吾奉玉清敕，速降元炁成摄。
　　高上玉文，生化紫庭。表裹洞彻，炼质返仙。玉符宣召，安坐中元。万神敬听，风火驿传。
　　生肺符
　　右符黑地白书，四指中文。
　　咒曰
　　肺君肺神皓洞君字李成，吾奉玉清敕，速降元炁成摄。
　　生肾符
　　右符白地黑书，中指根，北玄炁，玄宫诀，戌辰局。
　　咒曰
　　肾君肾神太渊君字永都，吾奉玉清敕，速降元炁成摄。
　　大明万宝，炼化生身。死魂受化，肾神太渊。神生命舍，永都万全。永保安宁，生化自然。上步玄天，一如告命。
　　生阴符
　　右符黑地朱书，中指根引掐中中，西北炁。
　　咒曰
　　阴君阴神续命君字伯强，吾奉玉清敕，速降元炁成摄。
　　生胞符
　　右符白地朱书，中指中，东南炁，十二经诀。
　　咒曰
　　胞君胞神元常君字秋夫，吾奉玉清敕，速降元炁成摄。
　　真王有命，炼化重泉。胞元宣通，与道自然。根元适彻，下镇渊元。百神守舍，保命延年。
　　生胎符
　　右符青地白书，辰文，元神炁，八景诀。
　　咒曰
　　胎君胎神含生君字寅和，吾奉玉清敕，速降元炁成摄。
　　五帝宣符，炼化胎元。洞阳五炁，永镇灵仙。混元洞真，紫户升仙。
　　解结符
　　右符朱地黑书，三阳诀，五炁。
　　咒曰
　　结君结神九华君字彦遐，吾奉玉清敕，速降元炁成摄。
　　玉清宝篆，盟告十天。拯度阴尸，解结元边。胎络分散，秽累反生。灵光下灌，保命生根。
　　解节符
　　右符青地白书，中指根，西北炁。
　　咒曰
　　节君节神杳皓君字空猷，吾奉玉清敕，速降元炁成摄。
　　灵宝三十二天解结节，大洞三十六天斩故根。
　　生血符
　　右符青地朱书，中指根，西北炁。
　　咒曰
　　血君血神中幽君字良弼，吾奉玉清敕，速降元炁成摄。
