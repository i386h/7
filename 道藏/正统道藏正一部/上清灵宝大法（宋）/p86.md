<!-- { "loadSidebar": true } -->
　　天清地宁人灵 九曜顺行 阳满阴盈 心生虚寂 救苦幽阴 自然合道 日月同形
　　禅善天符
　　道本澄廓 运化阴阳 合真悟道 了心无心
　　梵监天符
　　等观慧化 灵宝玄光 照彻诸天三十二帝 兴降教法救度存亡 丹界灵符尽获更生
　　寂然天符
　　灵符火炼 百骸自飞 炁变庚辛 神度玄津 身心清净 驾景腾飞
　　波罗天符
　　三炁勃烟 日中晶精 魄炼魂生阴激阳熛
　　洞玄天符
　　三变九炼 易景反容 体合玄光 永享长生
　　灵化天符
　　梵上玄邈 幽微御金 达爽获存 飞步云霄 受炁玄玄 俱守黄庭
　　高虚天符
　　三阳焕发 七炁成胎 五行俱聚 合镇丹台 日月含辉胎光垂芒
　　无想天符
　　玄皇应运 炁贯天中 至妙真灵匹配元宗
　　九天总炁度魂玉符
　　郁单凝神，禅善保神。梵监凝炁，骄乐会真。寂然安藏，灵梵生津。化应流景，高虚曜神。无结无爱，列名帝篇。阴阳会神，三万六千。二炁交映，内保三田。克登圣品，与劫同年。流云玉軿，来侍帝轩。策龙驾景，高升九天。急急如长生大帝敕。
　　右总符，豁落斗，祖炁吹布，焚之，亡人身有阳光夺日，仙衣可爱，神识朗明也。
　　八生自然灵空飞符
　　栢拘罗
　　第一炼某人，罪消阴翳，疾除罪簿，落灭恶根。
　　玉真虚生混然灵仙符
　　堕拘勒
　　第二炼某人，炼除累趣，断地逮役，上解祖考，拔出地户，永离鬼官，断绝地根。
　　三炁龙胎玉宝神水化生自然符
　　提头罗
　　第三炼某人，炼除罪目，名上南宫，魂度朱陵，制魔保举。
　　道真虚玄九微鸣水素元符
　　携任度
　　第四炼某人，升□法桥，上登朱府，飞升金阙，即得返形，游行太空，飞度五户，名列太玄，俓上南宫。
　　九灵玄生天水飞灵元精之符
　　须持
　　第五炼某人，炼魄易质，受化更生，死魂受炼，仙化成人。
　　玉宝洞微左契理命保真符
　　苏越
　　第六炼某人，更生变化，随劫轮转，与天齐年。
　　虚明三洞右契神化通真玉符
　　务云子
　　第七炼某人，炼质逍遥，过度三界，永无退转，劫劫长存。
　　上玄三炁化生自然之符
　　凝泓
　　第八炼某人，炼质登真，飞升金阙，游行太空，逍遥上清。
　　五元化身二景精微飞空之符
　　灵渊
　　第九炼某人，普度元穷，随劫受生。
　　九天生神宝符告文
　　灵宝自然九天生神宝符。
　　书符
　　右符告下，疾除罪簿司，断地逮役司，度上南官司，飞度五户司，受炼更生司，仙化成人司，过度三界司，飞升太空司，普度元穷司灵官仙吏。奉为亡过某等，请降真炁，生神育质，度命登真，一如玄科律令。
　　太岁　年　月　日。
　　具位　臣　某　承诰奉行。
　　混元生胞
　　胎命元洞黄演之炁符
　　练胎成形
　　魂命元长灵明仙之炁符
　　魂门炼仙
　　魄命元砀尸冥演由之炁符
　　魄户闭关
　　脏腑命元五仙中灵之炁符
　　保命生根
　　灵府命元高真冲融之炁符
　　灵炁固守
　　元府命元高仙洞笈之炁符
　　元炁自分
　　华府命元真灵化凝之炁符
　　华坚聚一
　　岳府命元自然玄照之炁符
　　岳结体全
　　法酒符
　　玄元老君敕赐法酒 大梵天玉津玄梵天金醴宝梵天琼浆 六炁道德之浆 自然识慧之浆 阆苑素灵之浆 芝品炼质之浆 四炁消魔之浆 三魂饮炼妙觉变化 阴阳并化 元英中真 五脏敷荣 神识洞清
　　右符黄纹七寸，朱书，向东南，诵三天隐讳，取真炁书，凡炼度毕，当赐法酒而炼之，以此符烧灰调酒，与亡人饮之。
　　还形复性符
　　返本还元复命归根 二炁肇形 阴结阳成 午为魄户 未为魂营 元气缠络降诞人形 炁耗神衰 日月星光变炼丙丁 穷理性命复体完形 胎生上玄心禀太真悟道闻经离合上清
　　服符咒
　　复性返形，九步八坤。行刚七转，内外咸成。三台子午，绛宫受真。炁化为主，洞识元真。返形易质，往来俱荣。天上地下，洞彻光明。永不轮转，离合上清。
　　右黄素朱书，凡生身受度事毕，须对天真谢恩，面东拜服此章，则永不堕轮回之道，度亡亦用之。
　　明亡者续命章咒
　　辰中黄景炁，三秀发霄庭。仓台飞羽输，迎延道已成。司命奏帝书，号为玄度君。得生太霞宫，列宾馆上卿。命门合精延，守其魂黄宁。左携元素君，右摄朱郁灵。
　　咒毕，宣赦，发遣焚化，送魂。
　　流火亭符
　　天地混合同其名 炁分阴阳神贯精 中皇取炁集万神 四天生张金生真 上接元和火炼英 四明运换齐其灵 左右日月锺甲丁 黄旗召灵荧煌庭 郁仪结璘二曜交缠
　　受炼符乃亭中人形
　　天上阳晶 地下阴精 台光幽精爽灵
　　玉眸太灵，分天地精。一炁混合，阴阳佐成。司命合德，四齐生灵。火铃炼度，左右灵真。急急如九炁生神律令。　
　　右符黄纸朱书，上帝诀，南炁，吹贴朱陵火府亭中，其桥上仍安九天生神章一卷。焚时默咒曰：
　　火铃炎炽，变化十方。万神侍卫，永断不祥。
　　咒毕，存火铃满地，照耀天界，光明夺日。次云兴此大法桥，想经为长桥，亡魂乘阳光而升天。其亭想为朱官，魂皆登天矣。又见天尊浮空，垂一宝珠，光芒万丈，接引上升。
　　召监桥大神符
　　书符召遣咒
　　三炁之化，一炁之灵。魂魄清挣，神精灵灵。混沌之始，人鬼分精。大神闻召，急至桥庭。飞升炼度，引度朱陵。急急如上帝敕。
　　右符黄纸朱书，可召南宫流火之庭监桥超度大神周旬。字日之，身长八尺三，梁冠，徘袍，仗剑，立桥之西。
　　召引魂超度上桥大神符
　　召遣咒
　　朱陵朱陵，流火神庭。神吏奉命，执符而行。引斯滞魄，上升南庭。神魂变化，炼度更生。急急如上帝敕。
　　右符黄纸朱书，召引魂大神，长八尺三，梁冠，青绣袍，左手搯三指根召魂诀，右手持旛立桥前，祝令引魂升桥。
　　玉清生化保度天门宝符
　　元始玉文，保度亡魂。俓升朱府，上诣天门。魔王敬礼，万神护迎。玉清元命，逍遥上清。急急如上帝敕。
　　生天度命法桥符
　　右符书於桥彩后，上中下书三道，上帝诀，青黄白炁吹之。次步引魂罡至桥所，再步升度亡人罡，存用。
　　引魂罡
　　升度亡人罡
　　步二罡毕，存身为救苦天尊，左目出紫炁三道，右目出霞光五道，绕桥三匝。默咒曰：
　　仙人玉女，左右仙圣。金飞灵磨，拔亡上生。下元生灵，阴司亡魂。立至玄坛，引领大将。玉柱仙灵，三魂七魄。引领大将，速速报应。能言通语，大赐乾坤。江河日月，八海五门。诸天大圣，引魂上玄。速度仙桥，不得久停。　右存二目光相交接，引亡魂升度法桥。又咒曰：
　　乾元亨人，八卦九元。十二月将，九宫大将。二十四炁，八旺八门。灵通变化，大圣真灵。赴吾坛下，引接亡魂。
　　次存心中有真火，自口中出数百丈，存亡人乘火光升桥，两手午文。咒曰：
　　汝受大罗真箓，长生逍遥，手执真符，不经地狱，一心朝上帝，敕汝速超生，上帝有敕奉行。
　　神王升仙车式
　　师曰：凡炼度法，用彩帛作紫车一乘，以神王二人拥车，五马牵车，车中安亡人位，度桥了焚之。不可用召亡旛，盖此旛於炼度时已焚了。却换红旛，度水池焚之。次以黄旛随车，以童子导引而度天门。次搯五帝诀，焚之。
　　焚车咒
　　天尊威神力，救度众生魂。祥烟塞死户，庆云开生门。还将上天炁，以制九天魂。混然归一身，皆成自然人。得驭紫云车，上朝泥丸君。三界元遏难，永脱输回津。
　　甘露池符
　　甘露神咒
　　澄澄甘露，滴滴琼浆。善则酥乳，恶则冰汤。九幽魂识，七祖除殃。爱河清彻，苦海辉光。孤魂不溺，滞魄无伤。元真勑命，告示十方。
　　右黄素朱书，玉诀，於南宫前立一盆，以甘草柿蜜煎水盛盆中。焚符，启祝念甘露咒，以符烧入盆中。先存盆为寒池，烧符念咒了，却想为甘露，谓之破苦寒池，作甘露池也。乃灵宝祖法，是灵宝天尊赐南岳魏夫人及许真君行之。度池中魂，消万劫罪累矣。
　　池边祝云
　　伏以圆池方沼，象天地之形。甘露寒池，应苦乐之兆。由是酆都旸谷，泛滟渺弥，泉曲河源，深阔浩荡。善用者如酥如蜜，恶报者似火似汤，入此爱河，名之欲海。若也澄其五浊，去其六根，却其十缠，除其三业，则当易秽汁为甘露，变寒池为香汤，阴府开明，沉魂超济。今某设九幽之妙供，拔七祖之灵魂，兼济有情，普资无得。故变寒池之水，以为甘露之浆，润泽九幽，通和十极。即使魂神清净，魄识超苏，大度法桥，上登朱府，奉为加持甘露神咒。
　　次念咒焚符存用，如前。
　　上清灵宝大法卷之五十三竟
　　经名：上清灵宝大法。原题宵全真授、王契真慕，出朴南宋。系宋元符篆道派道法总集之一。凡二十七门，六十六卷。底本出处：《 正统道藏》 正一部。
　　上清灵宝大法卷之五十四
　　洞微高士开光救苦真人宁全真授上清三洞弟子灵宝领教嗣师王契真纂
　　斋法宗旨门
　　指剖灵宝
　　灵者类乎阳也，有形而无质，与道合真，成象於上。在人则与人神默契，思化於心，故曰灵也。宝者类乎阴也，有形而有质，化虚成实，聚形於下。在人则滋血成身，凝精於肾，故曰宝也。所以物之生者，不得不生。盖感灵而生形，形具而质成，质成而神生，出无入有也。物之终者，不得不终。盖因宝散而质枯，质枯而神离，神离而形散，出有而入无也。至《德真经》曰：人自生至终，大化而有四。婴孩也，少壮也，老耄也，死亡也。其在婴孩，则炁专志一和之至，物不伤焉，德莫加焉。其在少壮，则血气飘溢，欲虑充起，物所攻焉，德故衰焉。其在老耄，则欲虑柔焉，体将休焉，物莫先焉，虽未能保养婴孩之全，犹可方於少壮间也。其在死亡也，则之於息焉，反其极焉，是故生而因灵生宝，终而因宝丧灵，此天地之常数。且灵宝者在人之身。故本经注云：百神不散谓之灵，一气常存谓之宝。若能守其神，养其气，固其宝，炼其灵耳。至散之时，形灵物外。故曰神仙之道，可以飞步九霄，为玉帝之臣也。
　　和天安地保国宁家秘筌
