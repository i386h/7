<!-- { "loadSidebar": true } -->
　　监斋为灵宝斋法之主，监临斋事，敷蒇如法。
　　右六幕於玄坛前左右，依次设之。又有正一三师幕，此乃龙虎山正一宗坛，尊崇祖师之义。而田先生从而行之，却添正一三师幕，而以经籍度三师立於天门之上。而世俗因有天门三师之说，实非本科。若行灵宝斋法，合从古也。如狭处不可容六幕，只作左右中慕，每一幕却以帐设隔为三幕，分三香花几案，并於当中，参谒相通行事，当以中为尊，左为二，右为三也。幸深详之。
　　堂陛章
　　师曰：凡建大斋，当先建十二堂陛，召集高仙真灵，分司治事，各有圣位，行遣启祝制度，敷蒇如法。
　　青华堂一
　　中设青玄上帝、左右真人，上安碧落空歌图，每日焚香，诵救苦颂三首，九朝行道，而朝礼之。合於预告之前建立，上通天救苦表，立青玄幢，於此行事。
　　神虎堂二
　　法於预告之后，就艮户卜一室，中安神虎夫人官将，左右立阴阳二坛，中问向升立八门召魂坛，置召魂婶於左右，应关发玉札召亡，并於此行事。或见神虎玄范门。
　　纠察司三
　　中安五师三官之位，九朝弹纠，於此行事。若六幕已有，不必设也。
　　精思堂四
　　又曰存真堂，静默堂。
　　中安正一天师及斋法祖师之位，仍设高座几案，高功居之，以次分六职众官之位，朝修出入，不离此室。
　　冥官堂五
　　中安岳府邓都十王之位，应冥曹诸司，随位数铺设。
　　监生司六
　　中设九天诸真之位案，上安监生真文，召魂至於此拯疗。
　　天医院荡秽所七
　　中安天医诸职真宰，并洗濯合干仙吏，召魂医疗沐浴，於此行事。
　　受炼司八
　　中设上帝诸尊之位，左右列受炼诸真官吏，凡行持变炼，於此行事。如狭处不可设，如期为之，亦可或於道场中，左右止列炼度官将之位，当中行事。盖上帝之位已有在道场中，故不设之。
　　黄录院九
　　中设黄箓院诸真圣位案，上安元始神霄诸真符箓，拔度苦魂为事。
　　受生案十
　　中设受生圣位案，上安判注死魂，应该受生，贵贱录籍，专司铨注。
　　五道都府十一
　　中设五道神位，专司开摄地只，沈沦五道，诸类孤魂。
　　通章司十二
　　中安从章灵官将吏，随位数设之，凡进拜章表，於此行事。
　　欧临所
　　中安本法及所受诸法官将，并承行官吏，功曹直符等位，随宜铺设，在坛之西。
　　土地位作里域司亦可。
　　杜仪云：关召敷奏，传感上玄。凡建坛场，土地为首，宜设位遥对坛所。今欲以诸处城隍，并土地当境庙食诸神当处，五道等神，附在此处，作里域司，亦一理也。
　　九祖位作受度堂
　　迁拔九幽，洗涤玄祖，宜设位遥对坛所，中设九祖七玄，姻亲眷属，随宜铺设，肴羞供具，一一如式。杜仪云：立东南上。
　　普度堂
　　外设茭郭，立四门标榜，东弗于达，南赡部洲，西瞿耶尼，北郁单越。白茅盖顶，青模四面，近郊野水际为之尤妙。四面作城，以土朱染画令匀，中作台，要二层。用物迭一台，立水盆之内，浸铁迹台光章，立六道孤魂之位，四面铺陈饭食酒果，中安斛食，广设九泉河沙，鬼众於此行事催。申日先立，散坛日焚之。
　　靖室
　　高功存神书篆符箓之所，中安皇人黄箓真宰，录符中典录灵官，随宜铺一设，於预告之后先立之。
　　诵经堂
　　中安三宝位，自预告后集同盟日，逐转经咒睿号礼忏，於此行事。
　　聚魂府
　　中设五总聚魂圣位，专司摄聚鬼亡魂魄，召集正真生炁。
　　仪卫章
　　师曰，凡建坛陛，禁忌有严。当用十四符章，以卫灵神，安镇四方也。书时诵二章秘咒，招玉清诀，取天门玄元始青黄白三炁吹之，以板篆挂於四围坛上，若书烧之亦可。
　　丹舆绿辇之符
　　绛实命笔 宝饰敷陈 辉精交映 舆辇风程
　　羽盖琼轮之符
　　玄元羽盖 祖炁结凝 混沌之根 十转回灵
　　朱凤之符
　　朱凤骖辕辟秽张威 四灵振伏 飞舞华扇
　　玄龙之符
　　五色玄龙 飞蹈太空 交笔运始 建御奔冲
　　九色之节符
　　萧仞宝光 受化虚皇 纯阳结梵 华散紫堂
　　十绝灵旛符
　　飙营郁勃 宝光散施 曜晖夺日 万圣瞻依
　　九凤齐唱符
　　元炁散廓云霞彩光
　　八鸾同鸣符
　　七炁氤氲 旋绕昆仑 八鸾同鸣
　　五色狮子符
　　万秽摧伏 万兽瞻依 独步无畏 大布狞威 无量惠通巨力普施 端拱居中受道无为
　　九光白鹤符
　　道契乐光 光映十方 开光顶负 羽鹤翱翔 旋远太虚啸咏呈祥
　　青龙侍卫符
　　太上玄明 演法骞林 三界侍卫 八方威神使我自然 束缚魔灵与道合真 奇炁罗终变易龙形
　　白虎镇守符
　　七炁齐应 大律合英 太法玄象结炁聚形 五帝交观 圭凿元纯 白虎镇守 坛殿华灵
　　朱雀阳精符
　　仙道自吉 高上清灵 明炁四骞 结命朱陵 日阳聚炁 赫赫玄精 朱雀拥护至道长存
　　玄武后拥符
　　空中万变玄嵯峨 威伏万天 受命太阿 玄玄豁落 合形龟蛇
　　召五方从官兵马镇坛符
　　师曰：六符可召五方五五灵，诸天从官兵马，并五方天帝从官绿吏兵马。凡行科诵咒，存各方诸天临轩，金光洞焕太空，天帝从官乘空而降，异香寥廓，可以板篆，挂镇斋坛。
　　始景元精九灵妙景真符
　　右符青纸朱书，卯文，震炁，向方吹，焚之，可召东方九炁青灵诸天从官兵马。
　　丹光炎上洞灵大梵真符
　　右符红纸黑书，午文，南炁，向方焚之，可召南方三炁丹灵诸天从官兵马。
　　皓华静阳七炁真符
　　右符白纸黑书，酉文，西炁，向方焚之，可召西方七炁皓灵诸天从官兵马了。
　　玄光静景妙宝虚梵真符
　　右符黑纸朱书，子文，北炁，向方焚之，可召北方五炁玄灵诸天从官兵马一切威灵之众。
　　虚皇洞真梵炁宝光真符
　　右符黄纸黑书，天师诀，东炁，向中焚之，可召中央一十二炁黄灵诸天从官兵马。
　　高晨妙极太一无上真符
　　右符黄纸朱书，玉清诀，南炁，望空焚之。可召五方天帝从官掾史兵限河。
　　上清灵宝大法卷之三十二竟
　　上清灵宝大法卷之三十三
　　洞微高士开光救苦真人宁全真授上清三洞弟子灵宝领教嗣师王契真纂
　　斋法坛图门
　　旛盖章
　　师曰：凡坛场一旛，并有一符，各依法式书篆，不可混杂他法。
　　五方卫灵旛符
　　东方
　　南方
　　西方
　　北方
　　中央
　　右五符书玄坛五方旛正面，止南方用黑书，余皆朱书。念，五方卫灵咒，书乃九炁青天者是也。此符出《洞渊卫灵神咒箓》。
　　五方镇坛符
　　东方青帝咒
　　九炁萌阳，玉历龙章。八卦布外，一德中藏。化生自我，死绝回祥。
　　南方赤帝咒
　　南陵三光，气充光芒。以养以正，邪莫能当。朱火石火，为吾所将。
　　西方白帝咒
　　太白流精，七星守灵。乾德内守，金火莫刑。生所不化，白元用明。
　　北方黑帝咒
　　玄德五灵，度命元一。胞精合魔，内达合七。阴火内运，玄德化明。漂沈鬼贼，馘灭邪精。
　　中央黄帝咒
　　中主万神，十二元真。总统四大，元始玉晨。
　　敕咒
　　玄帝高真，元始五老。制符垂教，使我行道。今日是时，传真授道。建斋改云建斋行道。召灵束魔，灾殃荡扫。五方大神，敬伏三宝。从吾者吉，终获难老。脱死入生，华而不老。违吾者凶，生逢难老。死归冥都，地狱所考。
　　右四方符，安四门，中央安斋堂户上，焚香祝曰：
　　某帝直符吏二人出，今日直事某甲从官若干人，六龙，各各严装冠带，执玉持案，上诣帝廷。臣等所奏发符启事，从今以去，至行道毕，悉令条达，毋使遗脱。
　　便随事行遣，只季月用黄帝，余依五帝也。右五符或书五方旛背上。蔡致虚、路时中用以，借地建坛。《太上三部符》谓之安宅符，用板书，镇五方，本出《灵宝升玄经》。
　　三天旛
　　三十二天旛
　　师曰：各长三尺二寸，或二尺四寸，东青八首，南红八首，西白八首，北阜八首。或依《度人经》法，以黄绿青赤苍黑紫白九色为之，自太皇天相间用可也。旛面书天帝号，背面篆三十二天符，本出《灵宝大劫经》中，太真科灵宝九天生神保命斋仪，皆不同。
　　三十二天符。
　　见经句符书门。
　　青玄宝幢
　　师曰：凡预告之时，当先立青玄幢。法以青缯四丈九尺。夫造上顶，作大宝盖。盖作八角，悬小旛八首，中闲却悬大旛，奏成宝幢，以按九州分野。旛身以雄黄篆大九龙符，两足分开，篆青玄宝诰符，两手分写斋意，悬挂高竿。此为通天救苦，预告十方，停囚罢对。又一法曰：太一宝旛，用黄绢造，亦依此或书符。
　　九龙符青宫宝谐
　　并见斋法符篆门。
　　告盟宝旛
　　师曰：凡建大斋，先立告盟旛，以黄缯夹造，亦长四丈九尺。旛身中间篆玉皇睿号：玉皇大天尊玄穹高上帝十字，两手分写斋意。就坛前空隙地，高竿悬挂。启闻穹厚，告盟三界，预白斋期，亦将建善功之期信也。故显幽共暗，鬼神遥瞻，寓物陈仪耳。又法顶上写：臣谨谨上奏五字，身上书太上无极大道至真元上三十六部尊经真文宝符太上三尊十方众圣玄中大法师三界官属一切威灵伏望恩光镒观斋事四十九字，两手足分写法位，据某入意。
　　玉皇睿号。
　　见斋法符篆门。
　　迁神回黄宝旛
　　师曰：凡建九幽狱，当先立迁神回黄旛，於坛之东。法以白缯黄缯夹造，长四丈九尺，并依式书符，悬於长空，任风吹扬，十方九幽孤魂苦爽，睹此旛足所指，诸苦解脱，顿悟善性。若生声赞叹，人天功德，至重宝而钦崇，以周妙果。又法两手分写十方天尊，每边五方，左手之下又写救苦真人、大惠真人，右手之下又写拔罪真人、拔度真人，两足写甘露咒，用之亦同。
　　正面
　　背面
　　迁神回黄旛青玄睿号篆式
　　东 极 宫 中 大 慈 仁 者 寻 声 赴 感 太 一 救 苦 天 尊
　　旛足九天生神回黄章篆式
　　太 微 回 黄 旗 无 英 命 灵 旛
　　摄 召 长 夜 府 开 度 受 生 魂
　　回耀灵旛
　　师曰：凡建回耀轮灯，常立回耀旛，於轮之东南。法以绛彩三丈六尺夹造，以朱砂雌黄合研，正背依式书符。正面或篆慈悲化主宝幢接引天尊十字，浮空高挂，十方幽魂暗此灵旛，一念皈依，风生罪障尘劳大罪，皆得原除，上生南宫。
　　正面
　　背面
　　旛足篆式
