<!-- { "loadSidebar": true } -->
　　第二醮词
　　精白一心，不避再三之告；穹苍万里，必蒙降鉴之明。伏念妾诞育圣躬，宅尊宫壶；享万国欢心之养，实九清垂佑之私。乃捐服用之余资，祗款仙灵之秘宇。辄伸捆幅，少答生成。恭演真科圣位十周天之度，用增睿算神人三嵩岳之呼。椒房应梦日之祥，晚景续如川之寿。更资道荫，广被群生。师混元之人，早契飞升之妙；乐瞿昙之士，速登圆觉之门。四时有玉烛之调，百谷获金秾之兆。惟大圆之从欲，遂小己之陈辞。不胜依归，谅垂昭鉴。
　　保边祝版
　　隆兴二年，岁次甲申，十一月壬午朔，二十八日己酉，嗣天子臣某，伏为边鄙敉宁，朝廷用兵，乞赐阴助。谨遣降授左朝散大夫敷文阁、待制知江州军州事赐紫金鱼袋臣唐文若，敢昭荐于太平兴国宫九天采访应元保运真君。伏以妖孽侵边，尚肆虔刘之虐；师徒驻野，未收攘却之功，敢布忱诚，仰干英鉴，冀灵威之佑助，无妖视之结蟠。尚飨。
　　赐灵泽龙庙额
　　嘉泰四年正月，准尚书省牒礼部状，准都省批下江西转运使司状，据江州申，据德化县申，据管属进士刘揆等窃见太平兴国宫官后三山涧龙潭，远近原姓祈求雨泽，感应显着。前政知州王容在任两年，遇旱祈梼，雨泽随降。嘉泰元年，六月不雨，本州遂委本县主簿常权躬诣龙潭，迎请圣水，奉安设厅醮，未毕，雨大作，槁苗泞兴，岁成大稔。本州遂於龙潭建立庙祠崇奉。乞封爵庙额。本司委兴国军永兴县丞上官世绩躬亲询究，再委隆兴府奉新县主簿孙仁覆实上件灵迹，委有恩惠泽及生民。保明诣实，伏候劫旨。后批送部勘当，申尚书省，寻行下太常寺勘当，去后据申检，准建炎三年正月六日已降指挥节文，神祠遇有灵应，即先赐额；并淳熙十四年六月十九日己降指挥节文，今后神祠祈梼应验，令诸路运司依条保奏，取旨加封。本寺照得今来本路转运司，已依条差官询究，覆实保奏了当，应得加封条法。今勘当，乞从已降指挥合先赐庙额，合行降劫。伏乞省部备申朝廷，取旨加封施行。申部本部，今勘当欲从太常寺勘当到事理施行，伏候指挥。奉劫，宜赐灵泽庙为额。
　　保国祈嗣玉简
　　维嘉熙元年，岁次丁酉，十月己卯朔，十五日癸巳，嗣天子臣某，伏为保延国祚，恭祈嗣续，敬资香信，祇建冲科，命道士二十一员於江州太平兴国官启建灵宝道场一昼二夜，满散设醮三百六十分位，告盟天地，诞集嘉祥。谨依旧式，诣九天采访应元保运真君殿下。投送金龙玉简，欲冀至圣至真鉴此丹捆。乞为誊奏，上闻九天。臣伏以元储虚位，未开熊梦之祥；边闽分屯，尚调虎符之戍；内欲隆於国本，外思靖於兵氛；仰惟祖宗积累之难，深切朝夕继承之惧；是用肆类上帝，褊梼名山。愿垂覆焘之仁，宏赐扶持之力；得男而应震索，茂延百世之期；偃武而致太平，坐底四方之治；保基图於巩固，措民物於敉宁。祗近灵休，永依大道。臣某无任恳梼之至。
　　陈乞加封奏状
　　臣熊守中谨沥愚衷，仰干天听，退思僭越，甘伏典刑。窃念臣山林灰槁，云水箪瓢；身与世以漂流，志因时而感激。伏睹江州庐山九天采访应元保运真君，上自三皇五帝，下至于唐，逐代易名，显灵降祉，主天地国家之历数，掌祖宗储嗣之符图。在昔赐额拨田，褒封祈梼，具有成典。至於禳桧水旱，弭戢兵戈二应感灵验，载诸碑记。真君显灵之初，有语日后五百年福及生灵，保安国祚。揆今五百八年，无有以彻渊听者。重念臣本儒家子，父命入山，蒙恩服羽，奉真君香火余五十年。误叨住持以来，剔蠹革弊，一新福庭，表率羽流，祝延圣寿。凡岁之丰凶、民之疾苦，夙夜斋心，精白祈梼，务求感应，仰赞明时。臣虽非官守言责者比，而忧国爱君出於天性。敢致叩合之请，庸畴恋阙之心。谋纂集庐山古碑旧记所载九天采访应元保运真君在本朝灵验事迹彰彰在人耳目者，编次为六．．一曰创始源流，二日宅灵始末，三日崇奉彝则，四曰褒嘉典故，五日像设仪制，六日感应灵异。缮写为一册，用黄罗囊封，随状上进。伏望陛下少赐采览，体祖宗崇信之意，为社稷灵长之谋，遵故事於往时，举旷仪於今日。应元有自复太平兴国之风，保运无穷吁寿富多男之祝。皇图巩固，边授澄清。臣不避鼎擭之诛，谨具奏闻。俯伏阙庭，伏望圣慈特赐睿旨，付尚书省检寻旧规，加封真君徽号，降香庐山太平兴国宫，设醮陈词，禳兵弭寇，以应五百年福及生灵之运，丕衍亿万载无疆之休。臣冒犯天威，罪当万死。谨录奏闻，伏候劫旨。
　　嘉熙二年八月日江州庐山太平兴国宫前住持知宫兼管辖臣熊守中状奉
　　醮旨
　　嗣天子臣某，伏为家国少宁，边陲侵扰；师徒久戍，未收攘却之功；宵吁靡宁，敢息梼祈之请。谨遣上清大洞经录道士熊守中宝香信诣庐山太平兴国宫，开坛箴事，拜伏宝章，上通宸极，以用禳兵弭寇，保国宁邦。钦惟九天采访应元保运真君开治庐山之始，预祈国祚之安。五百年福及生灵，适当此数；亿万载垂休宗社，克保将来。伏愿九天助顺，三境昭临；消祸乱以康时，弥干戈於不战。更冀雨旸时若，年谷丰登；万民无庇疠之灾，四海乐升平之化。
　　上帝青词
　　皇天无亲，固惟德而是辅；至道有要，必自诚之可通。爰命羽流，虔伸丹捆。边陲惊扰，燧燧因仍。内贻宵吁之忧，外积干戈之惨。荐频系而请祷，望穹昊以据诚。伏愿天道宜还，人心从欲；俯回洪造，溥施下济之仁；申命真司，尽被好生之德。
　　真君青词
　　嗣守丕图，昧攸司之疏旷；适丁多事，骇成典之昭彰。爰命羽流，旋申祀事。十三帝尊崇褥礼，岂不伟哉；五百年福及生灵，今其时矣。誓坚香火，永答神休。兵革侵疆，师徒驻野。四蜀长淮之惨酷，痛彻此心；九州率土之威仪，合归中国。恭惟九天采访应元保运真君，阐至灵於前古，隆徽号於本朝；当瑞命之应期，符生灵之积望；雷行号令，速扫妖氛，日扇祥风，将安善类。
　　加封址阁词
　　中书门下省礼部状，准嘉熙四年四月十四日劲节文，尚书省送到礼部状，准都省批下礼部申，准嘉熙三年九月二日都省批下江州太平兴国宫前管辖住持知宫事熊守中剖子，陈乞九天采访应元保运真君加封设醮及乞颁降御书三清阁三字事叩后批并进册送礼部勘当，申尚书省，本部寻连送太常寺勘当，去后据本寺申，昭一得熊守中所陈真君事迩，自唐以来多着灵异，至我朝神庙始进号为九天采访应元保运真君。列圣钦崇，有加无替，拖详进册，铺叔六门。其启耀发祥，标符显应，固非其他神祠可比。至若水旱疾疫之灾，盗贼兵革之变，随事切祷，响答影从。真有助於国家，有功於生灵也。增隆徽号，用侈殊褒。其加封一节，欲照所乞申，取行下以凭拟定，欲具检申，呈奉批判行伏。乞省部备申朝廷，如从今来熊守中所乞事理，候批。今状下日行下本寺，以凭加封施行，更合取自指挥施行，并进册缴连见到申部。本部所据太常寺申到事理，备录在前。本部照得今来熊守中所乞真君事迹加封，如蒙朝廷许从太常寺申到事理，候批。今状下部，行下太常寺，以凭加封施行，伏候指挥。后批并册送礼部，从勘当到事理施行，本部寻连送太常寺，遵从都省批状指挥施行，去后，今据太常寺申，本寺今遵从都省批状指挥，欲於应元保运字下加二字，今欲拟九天采访应元保运妙化真君，合命词给诰。伏乞省部备申朝廷，取旨加封施行。申部本部所据太常寺申到事理，备录在前，伏乞朝廷指挥施行，伏候指挥。四月八日奉圣旨，依本部寻取到太常寺，供到前衔后拟。伏乞朝廷命词给诰施行，伏候指挥奉劫。朕寅事上帝，怀柔百神。蚓惟仙品之高，夙纪道书之秘。三山鼎立，虽肇迹於有唐；一气胚涵，本储灵於太始。岳读并归於主宰，国家允赖於保绥。遥企真风，肆加美谧：九天采访应元保运真君。体道为用，入有出无，象帝之先；莫知谁子，御黑之辩，以游无穷。尝受命於游霄，来宅灵於庐阜。惟九穹品秩，孰如采访之尊；会三界天人，皆属统临之大。自熙陵以太平兴国而易观额，至神庙进应元保运，仍揭宫名。昭回云汉之光，焜惧朱陵之府。肆朕钻服，率循旧章。春秋醮祭之聿严，水旱桧禳而必应。阅羽衣之驿奏，想鹤驾之飕游。用举徽称，式彰妙化。七千劫初分於元景，未易强名；五百年流福於生灵，适逢休会。谅上苍悔祸之有日，而四海息兵之可期。佑我丕图，永绥景福。可特封九天采访应元保运妙化真君。
　　庐山太平兴国宫采访真君事实卷之二竟
　　庐山太平兴国宫采访真君事实卷之三
　　宋朝崇奉类
　　圣旨文字
　　得旨为加封九天采访应元保运妙化真君徽号。仰管辖道士熊守中前往江州太平兴国宫，设醮一千二百分位，五昼夜，拜奏宝章，拜於寿圣广福观、大中祥符观，各设醮一百二十分位，降赐下项，务在如法排列，精加祈祷。即赐感通，仍赐御书。并具收领回奏。得旨宣谕安抚制置史尚书，今令江州太平兴国宫管辖熊守中宝三清阁御书及香信等於本宫设醮，并奉安诰命。仰尚书代书青词祝版御名，及差属官一员到宫主香，所有日分，却令熊守中供报，仍具已差官职位、姓名前往回奏。嘉熙四年闰十二月日，协中大夫保康军承宣使入内内侍省副都知张延庆恭准。
　　真君祝版
　　维淳佑元年，岁次辛丑，二月己未朔，初六日甲子，皇帝某，谨遣太平兴国宫管辖道士熊守中谨以清酌庶羞之奠，敢昭告于九天采访应元保运妙化真君… 品冠仙都，道高今古。绥集生灵，福流下土。运数修延，实归宗主。揆之百神，灵休为愈。徽号聿崇，斯为盛举。特伸庆赞，据诚帝所，用昭告於神聪，敬一酬于觞俎。尚飨。
　　设醮意旨
　　嗣天子臣某，伏念钻绍丕图，期光前烈，茂延支本，式固邦家，眷兹福系之隆，实藉神功之佑。恭惟九天采访应元保运妙化真君，天之贵神，国之主宰；千万载垂休於宗社，五百年流福於生灵；茂着仙游，宜崇徽号。谨备洁涓之礼，用伸庆赞之忱。谨取二月初六日就江州庐山太平兴国宫，命阖官道士开建祈谷福时斋坛五昼夜，节次拜奏宝章，关祝周天星灯、甲子长生命灯，满散设醮一千二百分位，延奉上真，导迎景既。伏冀神休密佑，圣造港扶；宁谧三边，安全万宇；咸睹清宁之象；早开嗣续之祥；永锡和平，更祈丰稔。
　　上帝青词
