<!-- { "loadSidebar": true } -->
　　浔阳为江南重镇，庐阜为得阳名山，神禹之所尝登而刻石者，秦皇汉武亦皆纪功其上。传记所载，班班可玫，它山盖不得拟也。山中道释之庐不可缕数，而太平兴国宫独以九天采访真君宅灵异梦，一加显焉。自唐开元帝感口奉备极，既命昊道子图写像貌，复命独孤正建立祠宇，神运之木随用随足，谈者以为异。由唐而来，世代凡几更革，林谷凡几变迁，由府而观，由观而宫，虽或兴或废，而真君之灵则犹一日。上之尊崇愈至，下之信向愈笃，又岂他神可得而拟哉？岁乙亥，国家混一六合，九江市不易肆，各得全生，而宫去城差远，不无过中之扰。知宫事周得一、副宫事周承源慨然有感，人宫庭之毁剥，田园之荒芜，欲图缮茸而无其力。左承吕公时开大府，亟以告焉，随助以凛粟，贷以耕牛，俾招集羽流，经理旧业，越三年，租入渐复，其故。於是废者兴，仆者祖，殿堂廊麻，一时俱新。湖邑有周公叔者，悉以其家产为香火之奉。宫前之田，问有为豪家所据者，亦皆归疆。由是宫计始裕，道众日增，钟磬日响，九重滨使，降香东西，行者莫不举乎加额。比灵改观，神人咸悦。是固二周君办一肯心之所致，而非吕公恻然于始，则二君何从致其力哉？在昔#11建炎初，宫尝毁矣。道元大师周孚先实扫此而更新之。今二君皆其近族后嗣，信於此山，有绿如此。余行四方，每叹大事之壤烂颓废而不克振者，何可胜算？岂皆其势之不可为哉？盖上下悠悠而无恻怛之念尔。乃若潜山、青城，盖#12与真君同时着灵，而兵革之余，皆不复如旧，又安得不有感於斯。余九年寄述有祷，未尝不孚，留滞未能即归故隐，岁率一至宫中，办香致敬。二君俾记颠末，用不敢辞，姑为纪大略，俾来者考焉。若夫土木凡用则不着。至元十八年岁次辛巳，八月甲子，承直郎江南渍溪书院提学年镕撰拜书，嘉议大夫常德路总管、兼府尹李秉彝篆额。
　　太平宫新庄记
　　真君殿碑，盖龙兴据其所具而作。及以疾归，留宫喻月，与身见而言传者或异，遂更订，而丹书之既入石矣，犹有一遗，其日始田履亩财及三千，今万有奇。若合其旧为一而言，今则不然，皆冲靖真常凝妙法师汤君#13提点知宫，录江州路道教之后之致者，独万有一千。其道有三… 日货取、曰施入、日力作。余叹其用志之确，亲劳之多，无文以彰之世。乌乎知为？目其诸庄与地在所，反其施入之主之名，自多衰之以及其寡，今最货取三千六百五十，惟石门千二百八十为多。其不足是者，启石二百八十，锦溪七百五十，石塘九百一十，龙冈九百六十，上龙溪千二百三十。惟启石居兴国大治，余皆江之德化。最施人者五千三百五十，惟翠麓二千二百为多，高岸半之，元山千二百，万安千七百，福兴千七百四十，赵陈二千一百，惟高岸居兴国之永兴，元山居薪之黄梅，其故主则厉坚孙、项至大，余皆江之属县。翠麓湖口、万安德安、福兴彭泽、赵陈瑞昌，其主周恕、胡荣、吕师山，则碑#14福州路同知者与齐永年。云力作者，创四茗磴於德化县，曰义兴庄，凡四十有二盘，又垦田二千。肇为五庵，官之前三，日东西太平与紫元，宫之后二，日涌翠、谷峰。其始皆菅茅朴徽，众所薪牧之囿皆募人钱缚铨斧而出，高时松杉梧茗，皆摘实授子，畦而苗之，移置其地。下种姜芋、之。藷昔与水可尘稻者，皆令募人有其利不入公宫以劝夫未至者。余闻之，肩舆历至其所而观焉。经始久者方五年，近者一岁，而木之布列冈阜，薪者虽没草问而生意茁然，久者已离立如人，将数万举#15 。其畦而未分，犹盈亩焉。篁筱斩梢而不伤其鞭，畚故土取诸他山为个不可计，意者倍徒乎。木笋已丛出其下，特未林耳。君登高丘，指宫林以相语曰：闻之故耆#16之山始亦榛莽如是，吾所材而用之，皆基先民。今荒山可芟治者犹或数里，天假吾年而为之不置，或得尽辟。百年木皆连抱，可使后人资以治宫，亦吾於世生不虚也。余曰：呜呼，君之所言，政古人所谓人弃我取，本富之要也。边是为心，何事不可为，何功不可集？宜人之动荡鼓舞，割所爱惟惧施入之后。不然，彼其家田，民赖以食其力者也，将以尺帛斗米遗之，犹恋掺移时，殉陶然收恩而后以授，况是连阡亘陌之田，直或千金‘，无所望报，弃之若鸿毛。非有以服其心者能然耶？余惟久此，又闻其将大众之法。道流非有故不入田民家。民之入钱取薪炭山者，皆给之券。恒遣力人持挺行逻林问，盗采者有罚。钱谷入出，井井有稽，舂磨之细，不遗糠纥。公官大庖，日炊米十斛，可食千人。其徒皆就食宫堂，来必道氅以示不亵。职官事者，各有子院，有釜鬲，不作饮食，惟待煮茗类水之须。其僮奴之守舍，与诸庵远宫数里者，为饭皆日赋之。子院不得设塑像，日一夕惟即瞻礼於宫。余问其然，则曰：子院强则公宫弱，强日益富，则公宫日益不足。不足势必下求子院，一则应，再而缓，三则柔者德之以色，刚者拒之以言。上下之情，寝以离矣。不若同甘共苦，以公官所凛养之为可恒也。呜呼，他道流能远计若是乎？尝与一二知己私窃评之，白须娟砾，有熊豹之姿，已见其力足任事，加以沉深有谋，寡言而信，威而和，诚而恪，视数百人黄童白叟，约束如一，使不为老子法，用世而为将帅，可以进退三军，立功万里。今顾为九江黄冠师，枯槁山林，已是也耶？因叔田及此。君名德润，字季玉，号邮涧。其左右君靡朝以夕，尽其劳绩，忠於其宫。同成功者，中外四十九人，纪诸殿碑，可考而知。尝观汉费凤、韩仁诸碑，书多不满石，或三之一，或半焉，而空其后。岂待天嗣有所书耶？故今例之，亦法古之一也。
　　大德九年辰在乙巳，日短至，中奉大夫江西等处行中书省参知政事姚燧记并书及题额。
　　庐山太平兴国宫采访真君事实卷之六竟
　　#1『口』，原字不清，疑似『使』字。
　　#2『宰』原作『幸』，据文义改。
　　#3『配』原作『□』，据文义改。
　　#4『雅』原作『椎』据文义改。
　　#5『年』原作『平』，据文义改。
　　#6『顾』原作『头』，据文义改。
　　#7『玼』原作『此』，据文义改。
　　#8『日』原作『目』据文义改。
　　#9『邑』原作『色』，据文义改。
　　#10『罹』原作『惟』，据文义改。
　　#11『昔』原作『者』，据文义改。
　　#12『盖』原作『盍』，据文义改。
　　#13『君』原作『均』，据姚燧《牧庵集》改。
　　#14『碑』疑衍，据姚燧《牧庵集》删。
　　#15『举』原作『□』，据文义改。
　　#16『耆』原作『者』据文义改。
　　庐山太平兴国宫采访真君事实卷之七
　　应感类
　　杨泰明弃官学道于庐山
　　泰明为长安县令，本一儒生，事父母孝，时谓杨孝子。尝佐郭子仪幕府，性恬静，不求仕进。每劝子仪曰：军政虽曰尚严，人命至重，不可轻杀。子仪掌兵二十余年，驭下宽厚，不妄诛戮，军士爱之如父兄，皆泰明阴赞之力。永泰元年，弃官来庐山峰项结庵，造青精饭，服以辟谷，然相香祷于九天使者真王，求长生之道，积一十四年。时当秋夕，天宇清霁，忽於朝礼之地，见神人金冠绛袍，白珠络缝，傍有一人执玉斧，一人捧玉函。神人曰：我乃九天使者，采访人问善恶。以汝积世有功於民，秉心清苦，精持道行，诚达九天，玉清太素三元君命我授汝《九天太真道经》。泰明再拜伏地，叩首称谢。徐启玉函，授以宝书，仍告戒日：始终精勤不替，道成之日，吾当召汝。语讫，风云骤起，已失所在。开经观之，乃《高上大洞真经》三十九章也。泰朋从此依经行持，屏迹人世，凡三十六年。至宪宗元和八年正月一日午时，祥云来迎，泰明乘云升举。出《真仙感遇记》
　　李云乡医道有功
　　云卿，唐之隐士。每云上真高仙，必须阴功济物，精持戒行，遂留心医道。智识颖悟，凡用药不犯生命，止使金石草木，自以古仙制方传于后人。其间有用虫鱼为药，绿此不得轻举，因k!为鉴戒，来居庐山。数州求医者盈门，不受财帛之赠，绝欲断荤，所居近九天使者庙。每旦焚香，祝日：云卿以医药救民疾苦，不务财利，尽未来世，永无退心。神明灵通，必蒙加护。凡居山六十余年，颜色黄润，目#1光射人，识者皆云阴德所致。一日，因随采药人至探山中，忽睹一人圆冠紫袍，揖日：我此山之神也。九天使者真王传命，以汝救物有功，使我授汝太清九华神丹，太微天帝君飞天呈步地纪金简玉字一通。自此当屏迹人问，精意修持。云卿再拜，告日：九天使者，不审云卿可得见否？神人日：汝秽气未除，未可见也。方以手授神丹玉字之诀，其神已隐不见。蕾买卿乃就圣治峰土穴为室，专修其道。后唐同光二年八月一日白日升仙。出《神药总录》
　　向子文遇龚庆长
　　子文，长沙人。唐宝历二年，得官衡州，贫不能归，爱山水之胜。一旦，谒岳庙时，当盛暑，留宿旬余。忽有1人青布紫裘，面如琢玉，神色威整，须眉如画。子文异其骨相，翌旦，往见问之。乃日：余龚庆长也。世家洛阳，少遇司马隐元于呜皋山下。隐元者，自云委羽洞天之灵官也。凡五岳、四渍、洞天福地，各有灵官主之，校量功罪，采访善恶，闻于九天使者之府。隐元语庆长日：汝宿生常居要职，有辩冤雪死之劳。当时士民阴受汝赐，逮朱沘僭逆，伏节死事，忠愤之气毅然不衰，故得再生为人，他时通悟，必能记忆矣。九天使者录汝之功，命我授汝石精金光藏景录形神剑之法，中黄太一默朝之道，因得度世。近登紫霄峰望气，见岭外妖气，，欲往禳除，经过岳
　　祠，故来朝谒。子文为之致恭，庆长顾侍者取琴鼓之，其曲曰《金鲸跃海》、《雨滴秋荷》、《醉淘月》、《白雪引》之类。音韵清越，非凡声也。陪从数日，临别，子文再拜日：幸得际遇，欲从先生南游，可乎？庆长曰：未可也，汝尚当仕进，更十八年，中条山相见。子文再拜乞言。庆长日：学道先乎功行，逢时得志，汝宜勉之。至于吐纳、服饵，乃其余事。子文恳请再三，庆长日：当俟后会。子文日：更有教戒，誓当禀奉。庆长沉思良久，云：汝父祖旅殡僧舍，颇苦鬼役，早卜吉壤，以终大事。子文流涕拜谢，翩然而去。出《李文正公南行录》
　　徐司谏施钱新庙
