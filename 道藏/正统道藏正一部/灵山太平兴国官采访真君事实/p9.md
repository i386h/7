<!-- { "loadSidebar": true } -->
　　岁在嘉定，戊寅清明，福州灵霍童景洞天羽人白玉蟾袂香趁敬九天御史台下。顷焉，官牧陈至和饮以醴。逮予之玉华也，醉屦飘忽，弗违而迈。承遣道士陈守默、陈如一约为文以记其宫。岂容逊也？其文曰：九江故郡，千古庐山，乃仙灵咏真之洞天，实紫元景曜之神府。琅庭琛馆，隐於丹崖翠壁之问；羽衣霓裳，混於青牛白鹿之际。猿啼玉涧，鹤唳芝田。地接炎衡，云连潜皖。金童戴月，传麻姑、合早之书；宝仗托风，赴委羽、括苍之宴。琪花开尽，朱凤飞来五老峰；玉井寒深，白龙涌出三峡水。松苍石怪，襟九曲而带罗浮；竹老草灵，辐三茅而毂大涤。北顾#6紫极，西娣青城。域会楚昊，星分翰角。神利鬼划，诸峰三百六十岩；山瘦溪寒，一夜八万四千愒。周时康子孝佩雷玺於林问，晋代许旌阳飞铁舟於木杪。刘越掩赤城於石裹，双户凝紫金；董奉种红杏於溪东，千朝腾碧落。蔡李举玉棺而冲去，锺吕启金匮以相传。马瀑溅湿刘混成之衣，虎溪淘碎陆简寂之句。靖节酒醒，佛社亲植西天莲；义之书忙，谷雨惜羹白露笋。陆崇岗之胜盘，采先哲之遗踪。剔蜗银朱网之幽，玫草碣苔碑之旧。欲挥橡笔，以纪琳宫。明皇开元十九年，仲秋二旬有一日，特遣殷勤之使，俾新采访之祠。爰究其原，实基所始。昭阳宝禁，金余惊醒梦初回；神霄天君，玉骑迎归天欲晓。灵符宫裹，早朝凭几谕群臣；含元殿前，云鹤盘空辉八极。千幢万蠢，霓旌凤盖扬晴霞；三冕九旎，风马云车散花雨。上清五百珠吏，握苍龙监兵之符；太微四六瑶仙，掌金虎飞云之印。十二溪女骑玉鳖而跨金鲸，二九江神御锦蛟而坐翠蜃。三官执籍，校天地山海之图；六丁操戈，守日月星辰之录。左防观而右护法，金铁横霜；前飞辽而后延精，锦牙耀日。四帅麾节，驱雷公电母之群；五岳旌旗，奋风伯雨师之阵。九州社令把社稷城隍之书，八海龙君捧龙蛇鱼鳌之典。司命翼驾，典禁侍轩。箫鼓呜空，髻鬃钓天之九奏；笙竿菩翠，阴沈禁漏之三更。风递琵琶，宫女倚芙蓉而侧耳；露赓声栗，仙嫔舞芍药以荐觞。漂渺烟霞，谱出奇冥之上；依稀纶脖，声传翠葆之前。比登太清混元之天，亲禀五灵皇帝之劫。丈人镇蜀，玄命治舒。吾於康庐西北之隅，盍建九天廉访之治。十七世之后，覃戮谷於生灵；一二日之间，运板楠於基址。但须斤斧，庸治宫墙。斜察万灵，签书四府。应阴六元一之运，司阳九百六之经。言将讫而昊岑善丹青，事尚新而李玼#7入竹帛。麟舆倏已去，扬驭不可追。一念感通，千官瞻礼。今浔阳刺史独人连军群僚而营创祠坛，遣神都道士孟仙真凡五人而焚修香火。不雨而暴涨，运水神作殿之材；正昼而反风，移地主所居之屋。粉垩丹绿，掘地而寻□ ；砖瓦石泥，非人而至。仙灯夜现，众真隐约於阴霾；楮襁晓飞，万鬼往来於野渡。木像入庙而流汗，粉楹外地以发光。龙跳朱楼，楼影高浮云影乱；鸳铺翠瓦，瓦痕玲织月痕花。期岁工夫梧叶秋，万邦香火莲花会。梯山航海，无远不来；星烛云坛，迄今尤盛。江淮贡金贝，人如织而日如梭；闽浙走香花，袂成帷而汗成雨。再瞻仙躅，适当圣治之峰前；爰相案山，远及薪黄之界外。负仙鹤冲天之势，对游鱼上水之形。自艮临震属贪狼，正天医玉兔之位；折巽归乾入姑洗，乃鹑首金龙之乡。霜剑铁狮，更蜿蜓於西嗽；香炉石鼎，并盘确於东峰。控御两三州，环望数百里。天宝为庙而升元为府，太平改观而宣和改宫。虽亘古以昭灵，亦历代而沿革。太宗登大宝，新翠辈玉釜之荣；真庙握元图，特紫札金牌之赐。粤从兴国，春秋责两醮於守臣；逮至政和，位号已三登於玉册。祥符降镯税之令，天禧赐度牒之恩。月破御香三百斤，岁设国醮五六会。金虹玉牒，荐有宠光；凤画奎文，益增镂志。铭昌鼎算，腾景瑶京。星使护船，玉鬣盘花枝而现瑞；皇华投币，彩云带华盖以呜鞭。元丰束师获铜钱於土缶，神宗明诏上宝号於金庭。四字相符，一时咸异。建炎戮张遇，显龙马於碧空；开禧域昊曦，奏犬羊於紫阙。炳灵愈焕，降祉弥繁。盖玉虚朱帝之尊，亦金阙赤皇之化。灵姿妙粹，秉太元碧琳之圭；瑞相端妍，衣九光红霄之被。丹盈羽调，琼华碧簪。冠偃月金晨之冠，履天风朱光之履。曳玉铢之袂，服海岳之裳。五印凝丹，一剑横素。分景作玉炼火帝，化形为南上真君。其为炎极之皇，或直太阳之政。巡游三界，监御万真。初皇之九龙，中皇之九都，下皇之元都，化为使者；黄帝之真元，尧帝之元一，舜帝之太一，皆乃真形。夏禹朝谓苍水之神，周穆世日天灵之使。．唐朝肇迹，宋代隆禧。琪木晨光，撷五枝於秀愕；珠宫夕照，搴八桂於飞梁。高云举读洞经於钱塘，亲承降顾；龚庆长板名籍於向氏，备谕威灵。昊大和而增丹膜之光，唐保大而茸黝赤之弊。中厄兵焰，半为草墟。运星锤月斧之劳，复烟桶霞甍之胜。内而方丈，外以三门。轮奂峥嵘，金碧绚烂。三官殿、四圣殿，辅弼正宫，道纪堂、抱一堂，掩映虚室。山光轩与擢秀轩而争爽，朱陵阁共景阳阁以相高。宝藏储经，开天上图书之府；华庭申福，灿人问箕翼之踱。榜扁云无心，泉呜人听雨。雨廊彩壁，绘绛衣碧弁之灵；四面粉墙，闭紫木黄芝之茂。仓院粟红而贯朽，库堂茶绿而水香。崇凛齐山，河伯转轮而春谷；香厨蒸雾，原夫妪饭以担薪。霞被星冠，万指之张颐待哺；月坛风峙，几代之栖仙宅灵。面乎覆船山，背彼飞云洞。门外古石，树为刘仙之亭；官后峨单；聿建灵泽之庙。道院十九所，居呜琴啸剑之流；官癣三五问，延秣马脂车之客。碧流达舍，绿藓封谐。天籁一呜，山呜谷应；风竽才动，水动烟寒。万枝红女媚芳塘，千丈苍官迎古路。真神仙之窟宅，况泉石之膏盲。素瀑紫岩，侧援星江之地；白苹红寥，再游谧浦之时。朝家太平兴国之宫。为侍从奉祠之所；真君应元保运之号，乃圣明褥典之封。古今几何年，曾未镌翠泯之字？奢乳一小子，诅可赋白云之篇？有命奚辞，聊诗以记… 
　　九疑真人元夷君，笑骑玉龙飞紫云。
　　手持五帝伏魔印，霓旌羽仗朝太清。
　　亲受混元皇帝劫，浮驾万鹤下红尘。
　　芝饼一憩仙韶响，千骑屯空驱火铃。
　　昭阳官中夜月丽，楼殿帘幕风泠泠。
　　明皇梦裹与神遇，乃知九天使者名。
　　浚晨辈出明光殿，宣谕百辟闻且惊。
　　玉殿再设香花席，羽盖琼轮泛杳冥。
　　忽聆青乌呜一声，举首天际瞻群真。
　　风雷震吼云气腾，麟车凤驾森不呜。
　　三十六官散天花，千官罗拜如云崩。
　　开元天子一稽首，翠葆深守语如纶。
　　传言太上爱黎庶，遣使廉访游八弦。
　　九天九地万品汇，尽我掌握令枯荣。
　　庐山西北地可庙，千岁之下崇香灯。
　　言终奄忽入空碧，诏遣独孤老守臣。
　　殷勤天使捧金币，营建宫庙福生灵。
　　一夜无风水自溢，千章和梓飘山根。
　　市妖运斧山灵奔，明年秋风咚落成。
　　万家共结莲花会，龙楼凤阁插天星。
　　寥寥五百春桃花，落花流水洞天春。
　　我来灶相九顿首，神霄故吏问山人。
　　为言圣宋启仙祚，五朝明主增宠荣。
　　历年春秋国一醮，宸昼光灿龙凤形。
　　顷年逆寇忘国恩，仙台亲控苍龙兵。
　　神通变化不可测，万民阴受雨露均。
　　金镂赐牌铭景既，宝岌朝凝瑞雪馨。
　　彤霞肃驾骑北斗，飘忽虚极嬉蓬瀛。
　　白鹤青鸾杳不归，博山香穗一缕青。
　　清都绛阙渺无际，醉拍玉栏呼雷霆。
　　九霄真皇分万化，景飞台举夜吹笙。
　　圣主焕文耀层汉，镂玉填金藏翠京。
　　国朝鸿烈等天地，充塞天地涵鱼鸢。
　　小诗何足纪盛事，聊歌丕德光林泉。
　　持蠡酌水归去来，一枕清风千万年。
　　授墨堂记
　　浔阳乃天下江山眉目之地，庐山盖仙灵咏真洞天虎溪福地也。尝闻之，晋锺离权栖隐於山中欤，唐吕洞宾过山中，遇锺离，获刀圭之传，后与之俱仙矣。绍圣问，轮困子杜旷着《 冲真先生胡公遇仙传》 。胡公则太平兴国宫道士也，宫则九天采访之司也，居庐山之阴。凡圣同居，隐显莫测。胡公讳用综，昔为山中道正时，有道人姓回，冠华阳青销之巾，衣开元崇玄之服，垂飞云玄缣之绅，蹑寒雪素丝之履，美须眉，丰脸腴，绿鬓而隆准，碧眼而方颐，气宇昂昂，风神灿灿，过宫中，莫有延之者。独胡公款以杯茗，既而语笑自若，乃指壶而点胸，索酒以待酌，一壶不竭，百杯有余，由昕而夕，饮不知醉。复欲邀胡公饮于邸，筹新糖，脍小鲜。胡公辞以日暮，而回道人乃掀髯长笑去矣。宫之距城有一舍之遥。翌日，胡公谒郡候，款城关尚未启钥，道人又自城而出，笑与胡相顾而去。合吏云：子夜回道人已此候门久之。胡公心亦异其人矣。后数年，弊衫破帽，革带麻缰，自称大宋客，扣胡公之幽院，自肩二酒逞。示胡，皆黄白之物。取碎银以斋酒绘。饮至日映，以铁刀剔土，沥残酒漱津，和土成墨。掷之几上，铮然有声。胡公醉卧胡床，而客拂袖不知所之。满室异香，弥日馥郁。其刀皆金色，人争市之。乃以墨研酒而饵其半，宿疾顿苏。胡公年及七旬，颜貌如处子，酒量不臧，八仙诚异遇矣。若夫大宋二字，切音乃洞字也，二场者吕字也，所称客者宾也，则吕洞宾之相遇明矣。胡公由是渐厌人间，一日一留诗蜕形而去，向之酝墨之地忽涌泉五支。左丞王公案过之，为名墨仙泉。侍郎宋公伯友与左丞皆有墨仙酬唱之什，有绿膏换得朱颜回，白发不用黄精拂之句。太尉谯国曹公勋、清虚真人皇甫坦，采其事实以闻于德寿殿，高宗甚嗟异之。胡公之居，先曰遇仙堂，改为授墨，重楼复屋，瑞气葱葱。古井寒泉，四时莹碧。奇哉，庐山异事也。故为之书，将以补仙史之遗云。
　　地主祠堂记
