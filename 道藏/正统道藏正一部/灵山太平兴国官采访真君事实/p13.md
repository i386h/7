<!-- { "loadSidebar": true } -->
　　方平，淮海人。淳佑四年上元节，日渐停午，神情恍惚，伏几而睡。梦一髦髻道人称曰：吾乃应元公也。未及问答，探怀中出一幅纸，有文训。方平读日：道迹辅玄化，云傲肃神尤。清华洞灵岩，万境随周流。翼翼会霞真，光灿平浮。揖召帝子家，回象明飞轿。变运举若此，邈尔不可求。骞林动余荫，凤质难稽勾。瑶药发栖香，禁阙舒神谋。密简眷通翳，六运朝元游。羽爽超劫轮，时而济虚柔，剥度昭六沉，积屿停山上。琳叶滞宝鸾，察举成空幽。霓节表佐见，侍相采良俦。大哉混沌中，群息胜气投。黄房宴马尊，九盖夺君伴。转降尔至妙，开教当三楼。子避复以命，王检停千秋。诵毕，日：此《九天运生章》，子密记之，异日来太平宫访吾。方平疾读，悉记，欲扣其原。忽家人惊寤，当亦罔测。越五载，沿干江西，道经谧浦，方知庐山太平乃采访开治，始悟昔日应元公即采访真君也。袖香瞻礼，谨录前文，揭于殿楣，以昭神授而去。
　　赵架阁梦神授半夏汤方
　　宣教郎赵架阁时穗，景定二年在江西制慕，忽感气疾，夜梦霞衣仙客亲授半夏汤方。翌早依方投剂，随即痊愈。及檄往招募军兵，入山灶香，复得异梦。六十日招足，回司就山致醮。其词意云：曩因去年日逢大岁，气疾忽作，官事尽旷。夜梦灵衣仙客亲授半夏汤方，翌旦叩医，依方投剂，药盏甫尝於暝眩，体府顿觉其清冻。重惟下土之微臣，曷动上天之显相。爰自蚁旋於王事，几脱虎口之残生云云。伏愿帝德好生，天道福善，鉴平生之无愧，俾久祷以上通。香火有绿，世作玉皇之仙吏，精勤不替，常陪太一之青华。
　　刘氏朝真晕死之异
　　江州官牌夹居民刘氏，景定五年正月七日随众朝拜采访真君，所带仆将纸钱就殿下焚化，所花者虑其烧坏梵石，遽止之，刘氏升殿喧喊，欲奋拳相捶，忽殿中灯烛昏暗，须臾若有神人挈刘下殿，旋转三匝，陨绝在地，流血被面。众拜告真君，乞特赦罪。移时复苏，扶护回归。至新桥又复晕倒，自云：采访六丁神，何苦责我之甚？如醉而归，离家一里而卒。闻其家云：三日前曾食厌物，所以神灵责罚。由是来朝拜者益加尊敬。
　　庐山太平兴国宫采访真君事实卷之七竟
　　#1『目』原作『日』，据文义改。
　　#2『比』原作『此』，据文义改。
　　#3『性』原作『姓』，据文义改。
　　#4『於』原作『令』，据文义改。
　　#5『由』原作『犹』，据文义改。
　　#6『之』原作『久』，据文义改。
　　
