<!-- { "loadSidebar": true } -->
　　司谏，唐大和二年除江西节度使。以私钱三万缙新庐山使者庙，命工丹雘。浔阳令遗吏典其事。吏入城召画工，与俱归，工负荷丹采从之。始出闽，吏忽自褫衣带投地，工疑其醉，拾而随之。须臾，脱衣弃帽。比行三十里，衣仅蔽体。将及庙，忽有若健卒者，青衣，白韦蔽膝，出自涧中，前拌吏去。工救之曰：此醉人也，恕之。卒但瞠视，拌吏，坐水中。工始觉其鬼，惊走告庙中人，偕来，已失青衣所在，吏坐如初。视之，死矣。因阅出纳之籍，则乾没过半。出《太平遗事》
　　刘德本捐财赈饥
　　德本，字孝叔，鄂州人。好古多能，不求仕进，往来船贾於大江中。唐乾符六年十月，黄巢陷鄂州，沿江惊动，自度不能还乡，以米万硕散施饥贫，避地庐山。一日，有道者蓬头鹿裘来访，不通姓字，相从游山，瑜年。一日，偶至五老峰下赏骯，不觉日暮，乃携手入探涧，见石门中老人倚杖而立。德本再拜，具述行止。老人喜曰：可同到后院。行约四五里，见一门，丹碧焕烂，上有金篆，题曰紫元景曜之门。既入，见楼台层列，宫室相连，守卫之士呵禁甚严。德本震悚，不敢仰视。老人日：此咏真洞天也。九天使者真王采访人间，汝捐家财巨万以赈饥民，善行可嘉，故许一造神府。当刊名九天仙录，度世不死矣。德本再拜曰：九天使者真王见居何处？老人曰：汝为人方四世，夙生障厚．，骨相未清，未可问也。汝宜严持戒行，澄莹心神，济物利生，精进匪懈，真王洞鉴隐微，他时必垂救度。德本再拜以谢。老人便引出门。未瑜闽之间，恍然不见，已还旧止。德本问道者曰：老仙何人也？道者曰：即此洞天灵官，九天使者真王之隶也。尔既曾造神宫，躬授严训，吾与汝请从此别。遂揖而去。出《洞大灵迩记》
　　张怀武阴功友物
　　唐天佑初，江西连帅南平王锺某遣道士沈太虚设醮于九天使者庙。太虚醮罢，恍若梦见图像前一人揖日：吾张怀武也。尝为军将，微有阴功及物，采访命我为灵官。既寤，访怀武之名，无能知者。归以语进士沈彬。彬后二十年游醴陵，邑令陆君与客方食，有许军吏后至，语及张怀武。彬问之，许日：怀武者，蔡之裨将，顷因甲辰年大饯，闻豫章独稔，即将部属奔焉。既即路，两军稍不相能。比#2至武昌，衅隙大作，克日将战，禁之不可。·怀武乃拔剑谓其徒曰：吾与汝今日之行，非有他图，直救性#3命。尔奈何不忍小忿自相攻战。失战，强者伤，弱者亡，如是，则何为去父母之国而死於道路耶？两军所以致争者，以有怀武故也。今我为汝等死，两军亦无后艰矣。遂自刎。於是众皆恸哭，相与和亲，比及豫章，无死亡者。出《张智官记》
　　王琳放生葬死
　　琳，京兆人。唐大顺二年，任邢州尧山尉。时方兵兴，死於血刃者甚众。琳欢曰：无辜之民肝脑涂地，深可哀也。遂舍家赀具棺椁。数年之问，所葬不可数计。金陵同事高应成卒於．官，母老食众，贫不能归。琳竭力资助，遣子刚印津送还乡，士论嘉之。金陵濒江，琳每过市，必斋鱼鳌而放之。一日，渔者举网得鱼，赤鳞金目，长丈余。琳日：此异物也。买送江中，风涛随起。夜梦一武士，衣冠甚伟，语琳曰：公放生葬死多矣。九天使者已录善功，当享长年之福。琳曰：九天使者何神也？日：天之贵神也。受命上帝，采访人问善恶而诛赏之。在庐山之阴，公岂不知，琳觉而异之，日奉香火。年百有余岁而终。二子六孙亦皆耆耄。京师谓之长寿王家。丞相薛居正诗云：丹鱼报福流三世，白骨衔恩轫九天。其家刻石记之。出《 折绅传信录》
　　食牛肉入观之戒
　　大中祥符元年，有一屠者春时因随游人入观中。忽若有物擒拌掷之庭下，仓惶奔走，出门窜入一空室中，卧地作牛吼之声。数日而卒，两目突出。至今有食牛肉者不敢入宫门。出《 明戒录
　　斋油秽杂斋醮之报
　　庐山下有斋油者，养母颇孝。日，暴雷震死。母以其子无罪，日号泣於使者之祠，祈知其故。一夕，梦朱衣神人告日：汝子杂取鱼膏，以伪乱真，欺人而谋利，吾祠斋醮用之，腥气熏蒸。灵仙所恶，震死晚矣。出《 太不遗事》 
　　何集虚信事使者双目再明
　　集虚，字道甫，黄州人。天禧二年，主河南府偃师簿。因目瞽解官，有庐山道士告云：本观九天使者，至诚祈祷，当有灵感。集虚遣男仲和诣山致醮，画像以归。绝欲食素，焚香祈梼，日取供水洗目。将二年余，忽一目见物如隔纱谷。遂望山醮谢以答神休。复经数月，双目俱明。集虚绿此感悟，持戒奉道益加精专。享年九十有七而终。尝作朝真发愿文及神水洗眼赋。九天使者真王画赞叔述甚详。出《 捂绅传信录》 
　　张信立绘像奉事免风涛之厄
　　信立，字成之，河阳人。天圣二年，授南雄州司理。过庐山太平观醮，因绘九天使者像奉事。任满还京，舟至小孤，风涛大作，几至覆溺，举家恸哭。然香梼告中，大风穿窗，掣去绘像。须臾风息雨霁，绘像挂於桅竿。同舟之众仰叹不已。出《 江湖录》 
　　胡元弼梦戒杀生而得子
　　元弼，景佑元年任江州酒官。父母俱年七十有七，而自己多病，累得子不育，乞养异姓，亦复夭折。举家斋素，醮于祠下。是夜宿道院中，梦一绣衣小童告日：汝平昔广杀物命以恣口腹，所以绝嗣。若能戒杀，当有善报。元弼梦觉魄汗。再致醮以拜神诲，戒杀以赎前过。瑜年得子，后颇成家。出《 明戒录》 
　　马子简在官恣性之报
　　子简，京师人。治平元年，自洪州录事解官归。其父存诚途中感时疾，至庐山西林寺昏迷，危笃，遣人入江州呼医。未至，闻太平观九天使者神灵显着，子简诣观致醮，将欲升坛，暴得风眩之疾，不能祇事而还。其父存诚热极发狂，若有所睹，云：子简在官，恣性央挞，杀人甚众，冤诉纷纷。存诚数日得汗而愈，子简忧郁，到京遂卒。出《 明戒录》 
　　文孝子取肝救父
　　文彪，字仲炳，江州德化县农家子，笃学至孝。年十六，游上庠。元丰七年，父病垂死。彪诣采访殿，梼告归家，剖腹取肝为剂二十四粒，杂他药进之。父病即愈，郡县廉得其事，欲闻于朝。、彪泣日；此人子之常情，何以名为？由#5是人益高之。父后二十四年而卒，与肝剂数同。初取肝时，误剖右协，忽闻空中有语云：在左边。彪亟纳入，再剖左脸得之。血流满地，神思昏瞑。恍惚中见一道士食以来禽，遂苏。彪后再游京师，卒于道。其家立祠宫侧。蔡猴溪嵩题诗云：见说当年立剖肝，九天宫裹万神看。接花刀上血犹在，吞药胸中父已安。卓行的知通上帝，美名元不要高官。奇标玉洁归何处，应在三山跨彩鸾。又乾道五年，彪之兄子解亦到股以愈母疾。时司马知白为二人作文孝子传。出《本州图经孝行传》
　　高云举读大洞经
　　云举，钱塘隐士。笃性奉道，喜读《大洞经》，动如戒律。一日，忽有云耕仙驭翕赫自空中来，一人降坐，冠服霞映，容貌玉光。云举再拜稽首。仙问日：子读是经，亦知其旨乎？云举日：尝闻三十九章尊贵之书。但窃读之，未造奥旨。仙笑日：吾九天采访使者，闻子读洞经不倦，故来观耳。果若不替，久之#6自造其妙。子宜勉之，语未毕，忽然升空而隐。出《李文正公南行录》
　　周举神授十字经
　　周举，昊人。建炎元年，自京师归乡里。是时，伪贼万张，群盗四起。忽遇星冠羽衣人日：子明日死於兵难，若能诵十字经，可以免死，解冤延寿。举跪地以请，羽衣日：九天应元雷声普化天尊，乃十字经也。拜而受之，羽衣忽不见。举疑其神授，坚心默识。明日果遇盗逐之林问。窘惧之次，亟诵前号。声未绝口，而雷声大震。群盗惊走，遂得脱难。出《赵学老》。
　　建炎退张遇寇
　　建炎元年冬，贼张遇聚数万众，自淮渡江，攻陷池州。十二月初十日，犯江州。时太守龙图阁待制陈彦文躬秾甲冑，率众登城，誓以死守。贼兵攻陷凡三日，大势危迫。州人号呼，，请命望山而拜。忽见旌幢现于云表，圆光被野中，有真相如乘狮子，又类龙马拥列骑从在云气中，合城共睹。须臾，大雪，贼不能露处，杀获甚众。有骑兵千余至宫中，随处举火，虽竹屋纸帏亦不能然。睥睨殿门，若有所睹，仓惶逃遁。贼退，太守及州民建醮谢恩相继月余。至今，江城士庶每年四月上七结会建醮，盖本诸此。出《本宫旧记》
　　太守陈彦文谢恩醮词：玉虚朱帝炳灵，久镇於名山，金阙真王降祉，肇基於福地。事闻前古，礼重本朝。近以淮寇猖狂，凶徒暴横，水陆并进，欲窃据於江城。矢石交攻，将尽屠於生齿。望琳宫而请命，罄丹捆以祈哀，威现旌幢，气成龙马，祥云四合，知神骑之护持。大雪连朝，觉寇锋之潜挫。恭惟道力，敢怠斋心。式展冲科，庶酬洪造。霓旌羽盖，愿暂降於丛霄；风马云车，坤来临於洞府。冀终大赐，永保群生。每年四月上七，江城士庶建醮意旨。伏为建炎年问，贼徒来犯九江，一城生灵将遭屠戮，彼时荷蒙九天采访真君云端垂佑，一郡生灵皆得更生。自后合郡士庶恭诣福地，建醮谢恩。迨于嘉定兵犯鄂城，祸连数郡之郊，势迫九江之境，民悬忧於近死，望泣真官，时举荷於生全，顿消妖视。计恩瑜昔，思报何穷。谨结会，修设谢恩清醮一百二十分位。伏愿干戈永息，合境安宁。次冀各家俱膺百福。
　　周氏沉溺木筏
　　瑞昌县居民周氏，以财雄乡里，多货卖江湖问。绍兴三年，买上江杉木为大筏，其直十万余缙，将至建康遍售，命九江同姓人主之行有日矣。同姓者诣庐山采访真君殿，次签词云：四顾那自一，抱疑有二心。遂尔不能改，如何就没沉。周其姓者谓业已办装，不肯止。才至谧江门，果溺。出《夷坚丙志》
　　开禧诛逆曦事
　　开禧二年十二月，四川宣抚副使兴州都统制吴曦叛。三年正月十八日，僭号蜀王，遣伪将禄禧部兵守夔门，本路帅臣蒋介解印付之，禧二月十九日至夔。介趋江而归，二十四日泊万州。介之客有赵潭者，善降诸神。是夕介命潭请梼卜其去就祸福。所执箕笔迅动异常，忽大书云：昊曦世受国恩，敢谋僭叛，将降四蜀於左衽。九天采访使者奏其事，上帝震怒，敕灭其族，事不出三月，秘之。介惧泄神语召祸，缄封甚密。三月初十日至忠州，逢露布，曦果以二月二十九日就诛。介聚十数客拆缄，共赌惊叹。万去兴州二千余里，神之降先，曦死盖五日。异哉，是年季夏之四日，宣教郎四川宣抚使司干办公事、嘉定薛绂谨识。见存石刻于本宫
　　钱方平神授运生章
