<!-- { "loadSidebar": true } -->
　　臣景思照得本州太平兴国宫九天采访应元保运妙化真君：考之图志，自唐开元见梦着灵，有五百年后福及生灵之证。参之碑刻，一号朱陵上帝，采访九天九地，主九宫九州星野、阳九百六之数。按之祀典，本朝自太宗赐今观额，神宗降诏进号应元保运真君，徽宗奉上玉册，易观为宫，高孝两朝皆尝遣官致梼边事。皇帝临御以来，加封妙化二字，颁降三清阁御书，降香设醮，朱表青词。所以钦奉者、至隆质之灵验。建炎张遇犯城，有现云灭贼之应。开禧昊曦叛蜀，有降笔诛凶之报。今年虏哨入本州瑞昌县境，若有所制，讫不能前。阴护一方，全活甚众。至#2如甘雨时雪，消疫济荒，保边禳兵，护国救民，其所以孚佑者甚盛。臣景思维今泰运方回，熙典备举，方秩无文而咸祀，必致崇极於大神，蚓采访高真流福寰极。自开元辛未至于今，式应五百年后。虽运化无名，何心隐显而进号备册异。众钦崇两朝诏册，以天神礼之；列圣表词，以皇帝臣冠之。嘉熙加封，礼寺不及检会，止令行词给诰，未称旧典。御香既降，国醮有严，岁用春秋。帅臣奉辞以告，崇报未极，众心歉焉。欲望圣慈降付尚书省，於应元保运妙化真君今号上加八字徽称，仍乞检会前知郡资政史岩之所申缴录元丰政和韶册，付有司稽典故，尊之册书，蝼之嘉玉，于#3以称累朝昭事之心，于以近九天丕锡之厘。须至奏闻者。
　　景定元年九月日
　　印徽猷申乞加封册号事
　　应雷被命假守，祭山川之在境内者，搜祠典，询故老，伏闻九天采访真君感梦明皇，建祠是邦，正直而一，敷佑下民。粤五百年，绍兴现云，张遇随灭；开禧降笔，昊曦伏诛。虏哨江填，郡婴孤城以盲固，一至近境，避易惊遁。此其近事之彰灼也。夷考我朝列圣崇褒，精忱备至。神功施及于今，名号未加其旧，或者其不谓礼。前守臣史资政、陆殿撰俱尝敷奏，乞颁徽号，以副舆情，未准回降。当今泰运方开，地弥天区，百神受职，灵绩既昭，表章可后。欲望公朝检会详酌。
　　景定二年五月日
　　江州备坐省札
　　江西安抚知江州：今月初五日准递到行在尚书礼部符，准景定二年八月初四日都省批下太常寺申，准都省批下朝散郎新除直徽猷阁知江州印应雷申。照对昨到郡之初，本州士民合词有请，皆曰前岁鞑虏偷渡，路透江西，一境获安，皆九天采访应元保运妙化真君有祠庐山垂福，乞为申明，增加徽号。又有前政史大资、陆殿撰两尝奏闻，谨备元奏，重行申述，欲望公朝检会累申，特赐敷奏六字上加两字，仍检会政和旧典，颁降玉册。申闻事奉钧判送太常寺契勘，申本寺照得景定元年六月内，准都省批下江州申；乞与本州太平兴国宫崇奉九天采访应元保运妙化真君加上八字徽称事。本寺於当月拟封九天采访应元保运妙化助顺真君，尊以玉册，合遵照元降指挥，今且命词给诰，除已於当年六月内具申都省外，谨具申尚书省，伏乞指挥照本寺已申事理施行，本州证会施行。后批送礼部，行下本州照应施行。准此须至符下符州。仰详省符内遵从＇备坐批状指挥事理施行，所准指挥具呈会厅官，书拟欲帖太平宫，照会奉台札帖，须至行遣。
　　景定二年十一月十八日
　　加封诰
　　至道之精，窈冥无迩，超乎万物之表，行乎九天之问，名位崇而功化妙，命之曰真而已。江州太平兴国官九天采访应元保运妙化真君，冲澹而与造物游，变化而与阴阳运。吉凶悔吝存乎人，皆出於寂通感应之理。天愤不道之虏，乃能相王师清江面。采访为名，若有物司乎其问，不知真君之不物於物而物有不能遁之者。封极於真君，号极於八字，尊之至矣。可特封九天采访应元保运妙化助顺真君。
　　本州奉安封诰醮庆意旨
　　岁在己未，戎马寇江。密依采访之灵，克相王师之捷。犬羊扫迩，鸿鸦奠居。允藉阴功，宜崇报典。足真封於八字，惠徽福於九江。凤诏诞颁，琳宫改观。臣叨承藩牧，躬致纶恩，幸依助顺之休。爰奉妥虔之礼，永扶国祚，垂佑邦圻。
　　庆醮词
　　有赫厥灵，克助王师之顺；揭虔以告，用昭国典之华。虽真驭母假於褒扬，在朝廷合隆於酬报。缅惟曩岁，奖启厉阶。江汉浮浮，惊渡扬鞑之马；疆场翼翼，卒苏涸釜之鱼。密佐威声，获全生聚。锡徽章於八字，答景既於九天。与国同休，荡妖氛於边琐；思皇多佑，增瑞色於山川。
　　庐山太平兴国宫采访真君事实卷之三竟
　　#1『偷』原作『透』，据后文《 江州备坐省割》 改。
　　#2『至』原作『致』，据文义改。
　　#3『于』原作『干』，据文义改。
　　庐山太平兴国宫采访真君事实卷之四
　　元朝崇奉类
　　圣旨文字
　　长生天气力裹大福瘾护助裹皇帝圣旨：城子裹、村子裹，达鲁花赤官人每、根底来往行路底使臣每、管军的官人每、出军底人每、众先生每、百姓每，根底宣谕的圣旨，成吉思皇帝、哈罕皇帝圣旨裹。和尚、也里可温、先生、达失蛮，不拣甚么差发休着者，告天与俺每祝愿。者道的有来，如今依着已先圣旨体例裹。和尚、也里可温、先生、达失蛮，不拣甚么差发休着，依着太上老君教法裹，告天与俺每祝愿。者么道，这信州龙虎山上清正一宫住持张天师根底执把着行的圣旨与了也。更有天师本户演法观为头。诸宫观裹、房舍裹，使臣每休下者。不拣是谁，休倚气力住坐者，宫观裹休断公事者，仓粮休顿者，不拣甚么休顿放者，铺马祇应休着者，商税休与者。但属宫观底田地、水土、竹木、碾磨、般只、园林、解典、库店、浴堂、铺席、酒醋，不拣甚么差发休要者。俺每的明降圣旨，无呵推称着。诸色投下於先生每根底，不拣甚么休索要者，先生每也休与者。更先生每，不拣甚么公事呵，这张天师的言语裹、太上老君的教法裹，休别了依理行踏者。更俗人每根底休归断者。．先生每与俗人每有折证的言语呵，倚付来的先生每头目与管城子官人一同理问归断者。若先生的体例不行，行的公事说谎做贼的，先生每於管城子达鲁花赤官人每根底分付与者。更这张天师执把着行的圣旨。有么道，无体例公事休行者。行呵，俺每根底说者怎生般道的？俺每识也者。
　　至元十四年二月初十日
　　圣节醮意
　　江州路达鲁花赤总管府、同本路提点道录司情旨：伏为今月二十八日恭遇天寿圣节，谨委官虔就福地太平兴国宫，启建金筹大醮一座。预於二十六日开启随他J 荐诵真经，宿建斋坛，敷露云篆。二十七日，三时朝奏，礼忏陈词。二十八日浚晨修设醮筵一上奉帝真，以伸满散。皇帝陛下，恭愿圣寿无疆，皇图巩固，民康物阜，海晏河清者。
　　青词
　　上天眷命，笃生神武之姿；南极呈祥，倏届诞弥之旦。敬即琳官之阀，虔依药岌之科。祝睿筹之延洪，与天无极，抚瑶图於永久，如日之升。
　　上元醮意
　　江州路达鲁花赤总管府、同本路提点道录司，恭遇上元令节，天官赐福之辰，虔就福地太平兴国官九天采访真君大殿，启建祝圣灵宝清醮一座，转诵真经，宿启斋科，敷露云篆，三时朝奏，礼忏陈词。满散设醮一百二十分位，所集殊利，上祝皇帝陛下，恭愿圣寿无疆，皇图巩固，民康物阜，永消庇疠之灾；时和岁丰，欣乐太平之治。
　　青词
　　伏以岁序履端，肃届朝元之日；圣人在上，虔伸祝寿之仪。殿陛风清，香灯露奏。近真许於碧落，瞻天表於清都。享于克诚，介以景福皇帝陛下：恭愿帝图天大，享万国以惟惧；圣敬日跻，命九围而是式。克臻富盛，欣乐太平。
　　降香设醮意旨
　　江州路太平兴国宫钦奉朝廷专遣使臣咬难，与宣授玄教宗师、总摄两淮荆襄等路道教、江南诸路道教都提点张留孙，资擎圣旨，捧降御香，诣九天采访真君大殿，焚灶光，启福庭。本官钦此，谨滑今月二十七日修建谢恩清醮一座，所集殊利，上祝皇帝陛下，恭愿圣寿无疆，皇图巩固，民康物阜，海晏河清者。
　　宗师建醮意旨
　　口授玄教宗师，总摄两淮、刻襄等路道教，江南诸路道教，都提点张留孙，同奉御咬难敬奉皇后懿旨、皇太子令旨，降赐御香，下江州庐山太平兴国宫采访真君圣殿焚献，专为祝延皇帝圣寿万安，次冀坤掖储祥，震宫集庆，万民乐业，四海同风者。
　　延佑五年戊午加封真君徽号
　　上天眷命，皇帝圣旨：朕闻天地与之并生，妙合胚辉之造；山川载其神气，实专监御之司。爰考彝章，式崇徽号。江州路庐山圣治太平宫九天采访使应元保运妙化助顺真君，道超寥廓，功赞弥纶。总制万灵通，微显阐幽之故；巡游三界，昭福善祸淫之机。代穹昊以握符，体虚皇而示化。肇自唐朝而感梦，居然匡阜以宅灵。既开鼎运护国之祥，宜侈涣号，扬庭之渥。於戏，跨九霄，际八表，运妙用以无垠；敛五福，锡庶民，保太和而有永。可特加号九天采访使应元保运妙化助顺至德仁圣真君。主者施行。
　　延佑五年五月日
　　庐山太平兴国宫采访真君事实卷之四竟
　　庐山太平兴国宫采访真君事实卷之五
　　习仙类
　　康先生遇刘越
　　周有康先生，兄弟七人於庐山修炼真气，嘉遁林泉。忽有一少年衣逢掖衣，冠章甫冠来访。言论典雅，好谈古今及神仙学。先生异之，延待益厚。如是数岁，不知姓名。来往既久，先生云：熟子风猷有日矣，不敢诰姓名，复未知栖止。少年曰：余姓刘名越，居在山之左，先生苟不弃僻陋，希垂一访。山下有一石高三尺许，叩之即得相见。先生如其语访之，至山下见一石，叩之，忽然自开，双户#1洞启，一小饕迎先生行十余步，复有二青衣执绛节前导，渐见台榭参差，金碧掩映，珍禽奇兽，花木殊异。真人冠玉冠，朱绂剑佩来迎。先生知非人间，意欲求居。真人默知其意，谓先生日：子阴功未满，后会可期。他日蓬海鳖宫、赤城绛阙相从不晚。饮玉酒三爵、延年保命汤一啜而出。返顾巨石，宛然如初。它日复叩，无所应矣。即石建亭，号曰仙石。石上自有刘仙二字，今宫之三门遗址见在。出《刘仙石记》
