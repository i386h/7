<!-- { "loadSidebar": true } -->
　　淳佑初元，属履王春之吉；太平真宇，冀蒙帝祉之私。猥以菲冻，绍兹休烈。天知悔祸，幸边备之甫纡；民虑阻饥，念邦储之尚窘。每翰忧於丹捆，丐垂肌於苍穹。爰命羽流，肃延飕驭。就演药科之秘，载修藻荐之虔。伏愿和气熏陶，妖氛涤荡；千禄百福之介，燕翼有开；一食二货之通，鱼丽允吁。
　　真君青词
　　应元保运，扶世数之弥长；着德立功，为国朝之尊仰。＇由圣迹显扬於庐阜，而徽称荐锡於先朝。二兹循彝典之褒崇，式表真风之妙化。盍奏闻於上帝，庸庆赞於神休。肃展苹系，上延芝驭。伏愿垂九穹之妙造，福降简禳；安四海之生灵，国祈泰定；俾遂狼烽之息，蚤膺熊梦之祥。
　　寿圣广福观大中祥符观醮意
　　维淳佑元年，岁次辛丑，二月己未朔，十八日丙子，嗣天子臣某仰惟九天采访应元保运妙化真君，道品聿宗，福源浸衍，为岳渍之主宰，实国朝之贵神；稔着仙猷，茂增徽号。当醮仪报赞之后，乃百神交庆之初。爰演冲科，同故盛事。取今月十八日，就江州庐山寿圣广福观，开建灵宝道场一昼夜，诵经行道，关祝星灯，满散修设清醮一百二十分位，延奉上真，仰祈景既。伏冀神休叶赞，遂民安国泰之期；边鄙无虞，睹天清地宁之象。
　　青词
　　褒妙化之徽称，百神交庆；对玄穹之上帝，一念港乎。非惟侈褥典之昭明，抑以显灵休之伟赫。用戏洁镯之礼，同伸赞庆之私。伏愿圣造协扶，共保丕图於绵永；边陲宁．谧，俾跻黎庶於升平；储嗣流祥，清宁开泰。
　　本州乞降御香奏状
　　臣厉文舫，据江州庐山太平兴国官住持知官兼管辖李守浩状申，照得本宫系采访宅灵之地，崇奉皇帝，本命申福殿。岁有春秋国醮、系守臣代书御名词表。其旨曰：俯为天下生灵禳灾祈福。祥符元年，准劫岁降湿香下本宫诸殿堂供烧。后来本宫不曾援例陈请。窃惟福庭香火，列圣崇奉，褒嘉褥礼，降香建醮，保国宁邦，灵验昭着。劝文省割，非一而止。昨蒙使府以瑞雪愆期，持忱设醮，随获感通。十万户和气遍覃，五百年流福应谶。自祥符至嘉熙，年内遇时降香，建醮感应。尝奉圣旨加封真君妙化二字，及颁降御书三清阁字，仍赐度牒、沉香、脑子、镇坛、缯彩等设醮，保边祈嗣，词意具存。但前后降香建醮，皆系使府保奏。今来欲乞照例保奏朝廷，举行旧典，所据前状，须至奏闻者。
　　右臣照得太平兴国宫系九天采访真君治所，自唐开元至本朝已五百余载，神应非一，褒典屡加。国初以来，给降御香，岁有常比。迨至隆兴，因循废阙。嘉熙二年及四年，本宫管辖熊守中申请，遂蒙朝廷加封真君妙化二字、及降赐御香等。自后本宫无人陈乞，而本州亦不复与之奏申，殊失累朝崇奉之意、大为阙典。近绿去腊瑞雪愆期，臣躬诣祠下，为民祈祷，即获感应，如响斯答。三白呈瑞，丰年有兆。
　　即其灵验，所合申述彝章以昭神既。伏望圣慈特赐睿旨，昭一国朝旧典，每岁给降御香下本宫，拜照嘉熙庚子年颁降建醮指挥施行。谨录奏闻，伏候劲旨。
　　宝佑四年正月日
　　赐香省札
　　昨准礼部符，准宝佑四年二月八日都省批下知江州厉文翁状、奏乞举行国朝旧典，每岁给降御香，下江州庐山太平兴国宫建醮事。后批送礼部契勘体例，申尚书省。准此本部所准，都省批下上件事，寻连送太常寺契勘分明，指定申部。去后，据太常寺申，本寺今拖照奏内称乞，昭一嘉熙庚子年颁降建醮指挥施行，今指定欲乞省部备申朝廷，下江州行下本宫，照嘉熙庚子年分颁降指挥体例，径自申请施行。右连元送一宗申部乞备，申朝廷施行，寻呈奉判，备太常寺所申，符本州径自照元得指挥申请施行，仍申省照会。今本部具申朝廷照应外，符州照应，径自照元得指挥申请施行。所准前项指挥，州司除已遵禀备报，本宫照应施行。去后，今据太平兴国宫回申，开具到本宫，节次承准朝廷降香建醮等事月日体例事件，申州乞备，申省部检照前例，给降施行。太平兴国三年，春秋二醮，劝牒。太平兴国三年，春秋二醮，省牒，斋料帐三缝。绍兴三十一年，降香设醮、祝版。隆兴二年，降香设醮祝版。端平三年，庙堂奏旨设醮，祈谷禳兵，词旨七缝并可漏。嘉熙元年，降香设醮，保边祈嗣玉简。嘉熙二年，降香设醮禳兵，词旨并银两、会子、绫罗、单子等三缝肆件。淳佑元年，加封真君徽号，词旨祝版，降香并祠牒、银两、绫罗、圣旨文字肆缝伍件。
　　右除已将前项文字申部，乞辨验发下本宫照应外，本州保明是实，伏乞指挥给降施行。伏候指挥照得知江州厉文翁申：乞举行国朝旧典，给降御香，下江．州庐山太平兴国宫设醮事。契勘先朝问曾降香及赐御书，并降度牒、绫罗等。今据住持知宫事李守浩乞，检照元来已得指挥符，本州径自照例申请，六月九日，三省同奉圣旨，照旧例降香下江州，付本宫设醮，仍照嘉熙庚子给赐，并下御药院、内侍省、学士院、江州本宫各照应。右剖付庐山太平兴国宫。宝佑四年陆月日。
　　得旨宣谕制置厉侍郎，江州太平兴国官八月十五日修设国醮。今赐去沉香三十两、笺檀、降真各一十斤，充本宫醮筵供烧使用。以后祈梼，别有，降赐，仍具收领回奏。宝佑四年七月日。入内内侍省束头供奉官睿恩殿，柢候干办龙图天章等阁、干办内藏库翰林司毛存恭准。
　　奉安御香疏意
　　臣厉文蒲情旨，昨於领藩之初，因以梼雪而应，慨念真君储福之地，夙存国朝赐香之彝，宫门既有失於申明，州郡复不为之启请。亟誊奏牍，随沐恩光。恭准圣旨宣谕，每岁赐太平兴国宫沉香三十两，笺檀、降真各一十斤，充八月十五日秋祭醮筵供烧。向后别行宣赐，以用祈天永命，保国安边，溥及生灵，同跻仁寿。今则已次琳宫，预白丹捆，伏望景曜下临，监九重之忱捆；名黑上赐，修每岁之常仪。所集胜因，以祈嘉既。
　　皇帝陛下：恭愿鸿图广大，燕翼绵长。庶证时而百谷成，民皆乐业；中国安而四夷服，边不扬尘。
　　初降御香建国醮别奏青词
　　采访宅灵金阙，地隆於庐阜；祈禳箴祀宝熏，岁遣於禁庭。属州家之奏请愆期，致圣代之彝仪缺废。恭以皇帝陛下秉心翼翼，行善孜孜；露梼深宫，恪谨朝昏之礼；日临当宇，谆勤中外之忧；体累朝尊奉之心，加妙化褒崇之号；兹率修於常典，爰寓敬於瓣香。惟真许周览乎九天之问，则明鉴宜孚於午位之上。今首足患探於蜀广，乃疮痍痛及於淮襄。水旱问关，兵财匮乏．。臣身叨闯寄，世荷君恩。望丹陛以输忠，即朱陵而请福。伏愿帝躬寿乐，国本安强；四序气调，大有稻梁之庆；三边势巩，永无烽燧之虞；凡日王民，均蒙道应。
　　恭奉朝廷赐钱设普度醮密札
　　恭奉宣谕指挥：去岁兵革以来，忠亮死节，战段之士甚多；流离横夭，伤亡之民甚众。孤魂无依，实可兴念。当行普度，使遂超生。四川可於重庆，两广当就南岳，刻湖江西仍就江州太平兴国宫：三处各修醮一千二百分，每一处降赐沉香一百两、脑子十两、降真三百斤、黄蜡一百斤、官会十万贯，专差人兵管押前去，逐一交割，严洁排办。择八月内启建三昼夜。已剖四川制置司、广束经略安抚司、广西经略安抚司、湖南安抚司、京湖制置司。
　　景定元年六月日
　　昨者鞑虏不道，荐食无厌。所赖人可即戎，每战必克。或执干戈以卫，或夺螫弧以登。未尝临敌以怀生，皆欲灭此而后食。一竭忠思报，视死如归。杀气干霄而欲腥，英魂委露而逾壮。第念形躯之已陨，痛干心膂以难忘。谨於八月二十五日，就江州太平兴国宫修设普度大醮一千二百分，用凭道力，俾遂超生。
　　青词
　　百战问关，见危致命；一忠激烈，虽死犹生。惟勇士不忘丧元，故敌人每为夺气。追念胡氛之甚恶，遂令国步之多艰。不贰尔心，岂与共戴天而处；勉出乃力，盖将真亡地而存。义重而形躯则轻，役同而瞬息即异。兴言巨痛，深怆至怀。带剑之辞尚新，忍忘楚野；复矢之哀曷挽，空慨邻娄。虔修荐拔之科，庸写尽伤之极。伏望大垂慈鉴，俯挈寞途。壮节难磨，已可垂名於穹坏，英魂未逝，尚能效役於风霆。
　　史大资申述灵验乞加封尊册事
　　本州太平兴国宫崇奉九天采访应元保运妙化真君香火。考诸图志，实唐开元问明皇感梦，真灵欲就庐山建祠，后五百年福及生灵，於是勃江州建九天使者庙。本朝列圣尤极钦崇，太宗改赐观额，神宗进号应元保运真君，徽宗奉上玉册，易观为官，高孝两朝皆常遣官致祷，保边禳兵。皇上践祚以来，赐奎画，降御香，尊奉尤谨。岩之自去秋祇戍，适值胡马偷#1渡，被旨进黄援鄂。岩之闻命即行，但副闽事权素轻，江州又号内地，进当大敌则无将无兵，退守中流则城卑壕浅，舟师援鄂则风逆莫前，增戍保黄则星流告变。人心皇皇，士气不振，事关宗社，未知攸济，遂望真祠许设普天大醮三千六百分，保国禳兵。由是天乃返风，遣援无虞。灵既昭昭，敢忘报谢。岩之遂躬诣本宫酬还醮愿。遍读碑刻，始知真灵一号朱陵上帝，采访九天九地，较定天人禄寿、生灵祸福，其尊与天帝比，又主九宫九州、九星分野，阳九百六之数，实与世运，关系兴衰，而本朝蒙福为多。建炎逆贼张遇攻犯江州，城中军民亲见真相现於云端，结成龙马，贼遂陨灭。开禧昊曦叛蜀，夔帅蒋介有神降萃，谓采访已奏於上帝，行被族诛。今兹狂虏犯顺，实赖阴相，江面再清，束南莫枕。逆数今日至于开元辛未，正应五百年后，灵响昭彰如此。但岩之窃念：神考进应元保运之号，系降诏旨。及徽庙追继先志，镂之玉册，以至列圣青词皆以皇帝臣某冠之。嘉熙年问加封妙化二字，太常一时失於检会，止令命词给诰，与元丰政和典礼舛异，恐未称明时昭事之意。谨录元丰政和诏册缴连在前，欲望公朝特加敷奏，付有司讨论典故，於应元保运妙化今号之上加上八字徽号，尊以册书，镂以嘉玉，收回元诰，赴礼部架阁。不惟消弭兵灾，肇开泰运，保国祚於有永，延圣寿以无疆；抑与列圣尊崇典礼不至背驰，岂胜宗社生灵之幸。
　　景定元年五月日
　　陆殿撰再奏乞颁降封册事
