<!-- { "loadSidebar": true } -->
　　陈氏原乎高卒，其派如流泉。汉曲逆候佐沛公王关中，卒成相业。自兹世代煌煌，子孙灿灿，阳而侯封，阴而庙食者代有人焉。昔由颖阳徙居闽粤者甚族。古无诸郡梅川侯姓陈，晋代人也，庙于南山李花林，尝逊地以为仙源洞宫。古武荣郡莆田侯姓陈，亦晋代人也，庙于壶山风亭驿，亦逊地以为清源洞宫。有如富沙之盖竹侯、临漳之灵着侯，皆陈族也。名山大川，陈氏血食者，莫知其几。唐庙隐君陈其姓，莫知其名，或曰讳伯宣者，晦迩康山，注《 史记》 以行天下。诏征不起，就拜着作佐郎，家儒世仕。既居圣治峰之前，开元问明皇夜宿昭阳，晓御灵光，凡两睹九天采访使者之相，面承圣训，使就庐山西北之隅，委江州守臣独孤正树庙，敕差孟仙真等五人奉香火。先是，救黄未下，隙无人知。一旦，有峨星曳霞者诣陈门曰：混元皇帝遣元夷苍水使者，持九麾五灵之节，廉访九天九地生死枯荣之籍。今天子亲诣使者，欲於庐山建九天御史之台，五百年后福被黎庶。吾以尔所居瑶壑葬月，玉渊影天，真胜处也。宜捐厥地而基其庙欤。尔他日换世，当为台属，使尔司是山而庙食矣。陈既诺，道士出门，恍失所在。后忽迅雷烈风移所居于宫左，即其址以为祠焉。祠既落成，陈亦羽解，遂得世为此方地主矣。厥后移居德安县之常乐里，久而又分派于丁山之别业，两被国朝义门旌表之命，遂以宫左故庐为地主香火之地。国庙改祠为宫，而陈氏亦有跨鳖者一登瀛者、握兰者、入翰苑老坐钓台者。弦诵琅琅，簪佩锵锵，阀阅堂堂，旌谛皇皇，盛哉盛哉。其耳孙陈琢，控青亮，策黄鹄，委宫门直岁道士向德新市复楠，价陶涎，彻而鼎之，塑神像十尊，缔神宇六问，两重门，两过道，翠桶凝烟，朱廊浸月。檐铎风而递响，灯宠昼而长焰。花博织地，瑛础生苔。宝帐垂轩，玉炉袅屋。金碧烂目，朱紫惊人。气焰威灵，俨若解语。聪明正直，自古而今。此盖前监宫事束溪杜道枢有以启陈琢也。昔逍遥山金公避地以逊许旌阳，桐梧山孙公避地以逊葛太极，与夫闽中二陈之所以逊地为洞宫者，其与康山陈隐君一也。隐君虽亡如存，万古一灵，其必能炼九乾六坤之铋，采三震四兑之汞，修成飞化之道，不为清灵之魂，则其去仙不远，尚何神哉？夫神者，《 易》 日：大而不可测之谓神。《 阴符经》 日：不神而神所以神。《 化书》 又日：万神一神也。隐君苟能神，其神，则可以蹑元夷之域，登元始之乡，而与采访真君同一喘息，共一室庐，岂区区庙食而可以滞吾隐君也哉？隐君神人也。其敢以告。
　　重建地主祠记
　　真君奉使采访，即庐山而驻节，记之者昭昭矣。若夫地主陈公舍宅以为官，本末尤神。夷考旧闻，自皇灵昼见於开元，天子择所妥灵事严，未有以称旨。圣治之麓，隐君子陈公家焉，佳山水也。】 日，方士款门，以迁巢为公讽，公欣然，顾不难於迁而揆力，未逮乃风霆夜骇，屋庐无挠，诂旦，尽室已南徙矣。於是神职效珍，子来毕瘁，因溪阜为塘洫，架云霓於栋宇。由庙而府，府而观，观而宫，真馆日增，异境亦日广有，非人谋所及。原夫宏规伟制，虽云地辟天开，要皆公胸中之丘壑也。人之情私户牖者，不知有藩墙之外，不忍其身之不宴，则皇恤乎异代之戚休。今公捐世守之业，以为生灵请命，割吾庐之爱，以开后五百年黎庶之福，高识迈往，谊盘薄云。使争席野老见之，能无魄汗？是足主兹山，与宫之香火相为久长矣。岁在旗蒙大渊献，道院以兵毁，殃及于主祠。事定载茸，其明年落成。管辖宫事周得一、副知官事周承源＇请记其废兴。余闻之，公自徙家，素传而世次莫考，好事者往往以谱疆附于公，独古碑有知宫事吕至信刻初降像，而以事击之，日：今乾步是也。世以．为余族焉。兵火屡更，家无完牒，不敢效崇韬祖汾阳以为公羞。虽然，公之贤，虽微吾祖，犹应记之，况吕碑之传如许哉？於是乎书。太岁丁丑至元十四年上元日，山之民石碉陈有宗记。山泉居士昊蒙题盖。
　　重建地主祠祝版
　　至元十· 三年，岁次丙子，三月丙寅朔，初三日戊辰。住持官事兼领管辖周得一、副知官事周承源、监临同主管宫事伍永怀、与宫门知事道众等，敢昭告于恩府：地主陈公，感应大王，惟神夙有仙苗，毓灵圣世，采访分司庐山，开治玉趾，亲临日；舍此地当获灵佑。言毕隐去。雷电宵驰，不惊春寐乱神运厥居山之南际，庙食一方，遐迩福被。自唐而宋，越五百撰。建炎寇江，阳九厄至，宫庭灰烬，草莱填翳。随即中兴，扶颠起废，畚筑撒新，香火如故。南渡于今，几更祠宇，朝谒耕繁，繁神之助。岂谓乙亥祠又延毁。大数将期，非神不枯。地覆天翻，其毒太苦，仓库荡然，束乎无措，粒食不继，命悬一缕。百孔千创，非昔年比。旧通未偿，新债又举。朝夕靡遑，妥灵无所。辄不自揣，奋空撑挂。幸藉檀那慨然乐施，经营新庙，还复旧址。将次落成，悉资神护，涓日惟良，适逢修楔，敌牲丑酒，敬醉元誓。少长咸集，庆安神位。幸摄化於十方，俾库帑之丰裕。簪褐聚居而吁和，主佃相依而安堵。茂衍香花，敢忘神赐？尚飨。维至元十六年，太岁己卯七月丙午朔，，初六日辛亥，通妙冲真大师、江州路道教都提点管辖诸宫观太平兴国宫都监住持· 宫事周得一、明素凝和大师、江州路道录提举诸宫观知太平兴国宫事周承源，名不道大师、江州路道判、太平兴国宫副知宫事刘宗传，与宫门知事道众等，敢昭告于恩府。地生陈公，感应大王。惟神秉灵此山，垂佑宫庭。．远来近悦，福被民生。圣元革命，祠宇变更。度材改筑，五载落成。美哉轮奂，炳然丹青。殿陛整肃，门径辟平。规模宏远，莫之与京。悉自神化，於人岂能，日#8吉时良，揭虔妥灵。邻茗牲酝，于豆于登。洋乎如在，昭鉴微诚。真灵香火，协赞中兴。簪褐聚居，各保安宁。疵疠聿消，仓库充盈。岁时祀事，敢忘报称。尚飨。
　　九天采讨真君行宫记
　　善言天道者，至自然而止。然其监曰天监，眷白天眷，视听秩讨，惟天之归之。无为而无不为，无言而无不言，其自然者，固体用兼该，不过行其所无事耳。古人知其然，故奉若其道，克享其心，参赞其化育，近续其休命。若诿曰天道远，不可致诰，付之悠邈，以为自然，焉恶可？黄帝、尧、舜垂衣裳而天下治，与天为一矣。至其下民必清问，岳牧必褊咨，明目而达聪，黜幽而陆明，何尝一日而忘天下？迨德下｛哀，犹有人主，耳目之宫惧其不广，且於内外着廉察之员，而后遐方绝域，莫逃於万里之门。见此采访之宫，所以自天启之，而行宫之设尤人事之不可忽也。真君自开元瑞应于圣治之麓，得陈氏故居以宅厥灵。於是浔阳郭有西坡之屦、万寿之观。专浅原之，白腾昆仑。瓖溪之升龙、紫阳，皆祠之分达者。殊庭珍馆，相望於江上矣。非顾为是多事也，祠称采访，是为上苍监临之司，则幽遐必褊烛，淑慝必精别，将使采访之下任司牧之寄者，无负於惠养，承流宣化者，无负於抚字，为人臣子者，尽事君之忠，事亲之孝以无负於覆载。庶可对越，以兔於戾。否则，昭昭在上，毫发无爽，休咎将於是乎分，其敢不敬？世道所关，非其他香火绿比矣。眷维双锺之邑，距圣治百里而远，独分祠视他邑为陋。翠麓周氏为邑#9望族，周君恕，字公叔，又族之望，曾罹#10兵火，家靡孑遗，旁求嗣续，未有所遇。乃念处人伦之常者，犹有子孙不皆贤之叹，或不幸无后而择所立，亦必务在得贤，往往图回於积年而未易定。况吾值其变，老为穷民，朝不谋夕矣，方将茫焉。求一乳臭以托余生，则身计已大谬，而高曾以来，铢积寸素者，付之轻掷，於此心何以自慰？吾当内审於心，有可以建之天地、质之鬼神，以上契吾祖弥之心，则事适乎权，何敢求其尽合於世法。今采访行祠，犹吾邑之阙典，思欲恢拓其规，使吾之家祀得依神圣之香火，相为无穷，则祖弥不为无托。乃谋之庐山太平兴国官管辖宫事提点周得一、知宫事道录周承源，愿舍田若干顷，庄宇在焉；地若干亩，祖陇在焉；为庄扁以翠麓，创采访行殿一所，旁建飞天法轮及诸圣像，周氏祖弥祠堂就附束偏；岁自官庭分遗道倡之公清者以主之。上可以效膑华祝，为作民父母之圣主，祈天永命；次可以希风鲁颂，为辅世长民之贤臣，集福延年；圣号所谓应元保运神化昭顺，此其证也；又次可以为吾之高曾以下得听法闻经，超凡希圣之阶；又次可以为吾邑井乡党得日修胜事，岁济丰登之便。圣谶所谓五百年后福及生灵，又此其旨也。吾祖父如有知焉，幽幽之中能不释然以慰，跃然以喜哉？闻者莫不称善，乃白之郡邑，给以书契，盖至元十三年六月日也。储是年之租入为祠宇之创始。未落成，公叔以疾终，得年七十有五。先己自叔其颠末，遗言求记之者。有宗未熟公叔而稔其事，乃为志其大盘，且志于众曰：舍宅之源，委既如右矣。观其所自叔，则於祀祖先、资冥福护、丘陇之事，一编之中屡致意焉。以继志述事之难其人，而托之方外之士，则受其托者良亦不轻。一言之发，显幽临监，大其生也。既以是属之其人，则其殁也，将以是请之於神，苟得请焉，则非受公叔之托，实膺上真之托矣。重然诺者，其良图之图之如何？经纪必务於周密，委任必择於谨厚。以住山甲乙之规，视周氏之宗杞，使其香火相继於无穷，则公叔为不死矣。至元十七年清明日，石碉居士陈有宗记并书。少中大夫江州路总管兼府尹鸦门杨仁风题盖。
　　太平兴国宫营造记
