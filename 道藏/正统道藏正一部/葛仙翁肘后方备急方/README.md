<!-- { "loadSidebar": true } -->
葛仙翁肘后备急方
　　经名：肘徒备急方。原名：肘徒教卒方。简称：肘秾方。晋葛洪撰，梁陶弘景、金场用道增补。八卷。底本出处：《正统道藏》正乙部。参校本：明万历刘自化本，简称万历本。
　　目录
　　卷一
　　救卒中恶死方第一
　　救卒尸蹶死方第二
　　救卒客件死方第三
　　治卒得鬼击方第四
　　治卒魇寐不寤方第五
　　治卒中五尸方第六
　　治尸注鬼注方第七
　　治卒心痛方第八
　　治卒腹痛方第九
　　治心腹俱痛方第十
　　治卒心腹烦满方第十一
　　卷二
　　治卒霍乱诸急方第十二
　　治伤寒时气温病方第十三
　　治时气病起诸劳复方第十四
　　治瘴气疫疠温毒诸方第十五
　　卷三
　　治寒热诸疟方第十六
　　治卒发癫狂病方第十七
　　治卒得惊邪恍惚方第十八
　　治卒中风诸急方第十九
　　治卒风疮不得语方第二十
　　治风毒脚弱痹满上气方第二十一
　　治服散卒发动困笃方第二十二
　　治卒上气咳嗽方第二十三
　　治卒身面肿满方第二十四
　　卷四
　　治卒大腹水病方第二十五
　　治卒心腹症坚方第二十六
　　治心腹寒玲食饮积聚结癖方第二十七
　　治胸膈上痰瘾诸方第二十八
　　治卒患胸痹痛方第二十九
　　治卒胃反呕吭方第三十
　　治卒发黄疸诸黄病方第三十一
　　治卒患腰胁痛诸方第三十二
　　治虚损赢瘦不堪劳动方第三十三
　　治脾胃虚弱不能饮食方第三十四
　　治卒绝粮失食饥惫欲死方第三十五
　　卷五
　　治瘫疽拓乳诸毒肿方第三十六
　　治肠瘫肺瘫方第三十七
　　治卒发丹火恶毒疮方第三十八
　　治痛癣疥漆疮诸恶疮方第三十九
　　治卒得癞皮毛变黑方第四十
　　治卒得虫鼠诸痪方第四十一
　　治卒阴肿痛颓卵方第四十二
　　卷六
　　治目赤痛暗昧刺诸病方#1第四十三
　　治卒耳聋诸病方第四十七#2
　　治耳为百虫杂物所入方第四十八
　　治卒食噎不下方第四十九
　　治卒诸杂物烦不下方第五十
　　治卒误吞诸物及患方第五十一
　　治面疱发秃身臭心憎鄙丑方第五十二
　　卷七
　　治为熊虎爪牙所伤毒痛方第五十三
　　治卒为荆犬所咬毒方第五十四
　　治卒毒及狐溺棘所毒痛方第五十五
　　治卒青蛙蝗虺众蛇所螫方第五十六
　　治蛇疮败蛇骨刺人入口绕身诸方第五十七
　　治卒入山草禁辟众蛇药卫方第五十八
　　治卒蜈蚣蜘蛛所螫方第五十九
　　治卒趸螫方第六十
　　治卒蜂所螫方第六十一
　　治卒竭所螫方第六十二
　　治中蛊毒方第六十三
　　治卒中溪毒方第六十四
　　治卒中射工水弩毒方第六十五
　　治卒中沙虱毒方第六十六
　　治卒服药过剂烦闷方第六十七
　　治卒中诸药毒救解方第六十八
　　治食中诸毒方第六十九
　　治防避饮食诸毒方第七十
　　治卒饮酒大醉诸病方第七十一
　　卷八
　　葛仙翁肘后备急方序
　　治百病备急丸散膏诸要方第七十二
　　治牛马六畜水谷疫疠诸病方第七十三
　　葛仙翁肘复备急方目录竟
　　#1方：此下各篇序号原无，今据正文顺序补。
　　#2四十七：此上缺四十四、四十五、四十六篇目，疑误。 
　　葛仙翕肘后备急方卷之一
　　救卒中恶死方第一
　　救卒死，或先病痛，或常居寝卧，奄忽而绝，皆是中死。救之方：
　　一方，取葱黄心刺其鼻，男左女右，入七八寸。若使目中血出，佳。扁鹊法同是，后吹耳条中#1，葛当言此云吹鼻，故别为一法。
　　又方，令二人以衣壅口，吹其两耳，极则易。又可以筒吹之，并捧其肩上，侧身远之，莫临死人上。
　　又方，以葱叶刺耳，耳中、鼻中血出者莫怪，无血难治，有血是候。时当捧两手忽放之，须臾死人自当举手捞人，言痛乃止，男刺左鼻，女刺右鼻中，令入七八寸余，大效。亦治自镒死。与此扁鹊方同。
　　又方，以绵渍好酒中，须臾置死人鼻中，手按令汁入鼻中，并持其手足，莫令惊。
　　又方，视其上唇里弦弦者，有白如黍米大，以针决去之。
　　又方，以小便灌其面，数回即能语。此扁鹊方法。
　　又方，取皂荚如大豆，吹其两鼻中，嚏则气通矣。
　　又方，灸其唇下宛宛中承浆穴，十壮，大效矣。
　　又方，割雄鸡颈取血，以涂其面，乾复涂，并以灰营死人一周。
　　又方，以管吹下部，令数人互吹之，气通则活。
　　又方，破白犬以拓心上。无白犬，白鹦亦佳。
　　又方，取雄鸭就死人口上，断其头，以热血沥口中，并以竹筒吹其下部，极则易人，气通下即活。
　　又方，取牛马粪尚湿者，绞取汁，灌其口中，令入喉，若口已禁者，以物强发之，若不可强者，乃扣齿下。若无新者，以人溺解乾者，绞取汁。此扁鹊云。
　　又方，以绳围其死人肘腕，男左女右，毕，伸绳从背上大槌度以下，又从此灸，横行各半绳，此法三灸各三，即起。
　　又方，令爪其病人人中，取醒。不者，卷其手灸下纹头，随年。
　　又方，灸鼻人中，三壮也。
　　又方，灸两足大指爪甲聚毛中，七壮。此华他#2法。一云三七壮。
　　又方，灸脐中，百壮也。
　　扁鹊法又云：断（犭＋屯）尾，取血饮之，并缚（犭＋屯）以枕之，死人须臾活。
　　又云：半夏末如大豆，吹鼻中。
　　又方，捣女青#3 屑重一钱匕，开口内喉中，以水苦酒，立活。
　　按：此前救卒死四方并后尸蹶事，并是魏大夫传中正一真人所说，扁鹊受长桑公子法，寻此传出世，在葛后二十许年，无容知见，当是斯法久已在世，故或言楚王，或言赵王，兼立语次第，亦参差故也。
　　又张仲景诸要方，捣薤汁，以灌鼻中。
　　又方，割丹雄鸡冠血，管吹内鼻中。
　　又方，以鸡冠及血涂面上，灰围四边，立起。
　　又方，猪脂如鸡子大，苦酒一升，煮沸，以灌喉中。
　　又方，大豆二七枚，以鸡子白并酒和，尽以吞之。
　　救卒死而壮热者，矾石半斤，水一斗半，煮消以渍脚，令没踝。
　　救卒死而目闭者，骑牛临面，捣薤汁，灌之耳中，吹皂荚鼻中，立效。
　　救卒死而张目及舌者，灸手足两爪后，十四壮了，饮以五毒诸膏散有巴豆者。
　　救卒死而四支不收，矢便者，马矢一升，水三斗，煮取二斗以洗之。又取牛洞一升，温酒灌口中。洞者，稀粪也。灸心下一寸，脐上三寸，脐下四寸，各一百壮，差。
　　若救小儿卒死而吐利，不知是何病者，马矢一丸，绞取汁以吞之。无湿者，水煮取汁。
　　又有备急三物丸散及裴公膏，并在后备急药条中，救卒死尤良，亦可临时合用之。凡卒死中恶及尸蹶，皆天地及人身自然阴阳之气，忽有乖离否中隔，上下不通，偏竭所致。故虽涉死、境，犹可治而生，绿气未都竭也，当尔之时，兼有鬼神於其问，故亦可以符卫而获济者。
　　附方
　　扁鹊云：中恶与卒死鬼击亦相类，已死者，为治皆参用此方。
　　捣菖蒲生根，绞汁灌之，立差。尸厥之病，卒死脉犹动，听其耳中如微语声，股问暖是也，亦此方治之。
　　孙真人治卒死方，以皂角末吹鼻中。
　　救卒死尸蹶方第二
　　尸蹶之病，卒死而脉犹动，听其耳中循循如啸声，而股间暖是也。耳中虽然啸声而脉动者，故当以尸蹶。救之方：
　　以管吹其左耳中极三度，复吹右耳三度，活。
　　又方，捣乾菖蒲，以一枣核大，着其舌下。又方，灸鼻人中，七壮，又灸阴囊方下去下部一寸，百壮。若妇人，灸两乳中问。又云：爪刺人中良久，又针人中至齿，立起。
　　此亦全是魏大夫传中扁鹊法，即赵太子之患。又张仲景云：尸一蹶，脉动而无气，气闭不通，故静然而死也。
　　以菖蒲屑内鼻两孔中，吹之。令人以桂屑着舌下。又云扁鹊法，治楚王效。
　　又方，剔左角发，方二寸，烧末，以酒灌令入喉，立起也。
　　又方，以绳围其臂腕，男左女右，绳从大椎上度，下行脊上，灸绳头，五十壮，活。此是扁鹊秘法。
　　又方，熨其两胁下，取灶中墨如弹丸，浆水和饮之。须臾三四，以管吹耳中，令三四人更互吹之。又，小管吹鼻孔，梁上尘如豆，着中吹之，令入差。
　　又方，白马尾二七茎，白马前脚目一枚，合烧之，以苦酒丸如小豆，开口吞二丸，须臾服一丸。
　　又方，针百会，当鼻中，入发际五寸，针入三分，补之。针足大指甲下肉侧去甲三分，又针足中指甲上各三分，大指之内去端韭叶。又针手少阴锐骨之端各一分。
　　又方，灸膻中穴二十八壮。
　　救卒客忤死方第三
　　客忤者，中恶之类也，多於道门门外得之，令人心腹绞痛胀满，气冲心胸。不即治，亦杀人。救之方：
　　灸鼻人中三十壮，令切鼻柱下也。以水渍梗米，取汁一二升，饮之。口已禁者，以物强发之。
　　又方，捣墨，水和服一钱匕。
　　又方，以铜器若瓦器，贮热汤，器着腹上。转冷者，撤去衣，器亲肉。大冷者，易以热汤。取愈则止。
　　又方，以三重衣着腹上，铜器着衣上，稍稍少许茅於器中烧之，茅尽益之，勿顿多也，取愈乃止。
　　又方，以绳横度其人口，以度其脐去四面各一处，灸各三壮，令四火俱起，差。
　　又方，横度口中折之，令上头着心下，灸下头五壮。
　　又方，真丹方寸匕，蜜三合，和服。口噤者，折齿下之。
　　扁鹊治忤有救卒符并服盥汤法，恐非庸世所能，故不载。而此病即今人所谓中恶者，与卒死鬼击亦相类，为治皆参取而用之已死者。
　　捣生菖蒲根，绞取汁，含之立差。
　　卒忤停尸不能言者，桔梗烧二枚，末之，服。
　　又方，末细辛、桂，分等，内口中。
　　又方，鸡冠血和真朱，丸如小豆，内口中，与三四枚，差。若卒口噤不开者，末生附子，置管中，吹内舌下，即差矣。
　　又方，人血和真朱，如梧桐子大二丸，折齿纳喉中，令下。
　　华佗，卒中恶短气欲死，灸足两母指上甲后聚毛中，各十四壮，即愈。未差，又灸十四壮。前救卒死方，三七壮，已有其法。
　　又张仲景诸要方，麻黄四两，杏人七十枚，甘草一两，以水八升，煮取三升，分令咽之，通治诸感忤。
　　又方，韭根一把，乌梅二十个，茱萸半斤，以水一斗煮之，以病人栉内中三沸，栉浮者生，沉者死。煮得三升，与饮之。
　　又方，桂一两，生姜三两，栀子十四枚，豉五合，捣，以酒三升，搅，微煮之，味出去滓，顿服取差。
