<!-- { "loadSidebar": true } -->
　　取头垢如大豆大服之，并囊贮大豆，蒸熟，逐痛处熨之，作两囊更番为佳。若无豆，亦可蒸鼠壤土熨。
　　若但腹中切痛者，取盐半斤，熬令尽，着口中，饮热汤二升，得便吐愈。
　　又方，附子六分，生姜三两，切，以水二升，煮取一升，分为再服。
　　若手足不随方，取青布烧作姻，就小口器中熏痛处。
　　又方，豉三升，水九升，煮取三升，分三服。又，取豉一升，微熬，囊贮渍三升酒中三宿，温服，微令醉为佳。
　　若身中有掣痛，不仁不随处者。
　　取乾艾叶一紏许，丸之，内瓦甑下，塞余孔，唯留一目，以痛处着饭目，下烧艾以黑之，一时间愈矣。
　　又方，取朽木削之，以水煮令浓，热灼灼尔，以渍痛处，效。
　　若口噤不开者，取大豆五升，熬令黄黑，以酒五升渍取汁#13，以物强发口而灌之毕，取汗。
　　又方，独活四两，桂二两，以酒水二升，煮取一升半，分为三服，开口与之，温卧#14 ，火炙令取汗。
　　若身直不得屈伸反覆者，取槐皮黄白者切之，以酒共水六升，煮取二升，去滓，适寒温，稍稍服之。
　　又方，刮枳树皮，取一升，以酒一升，渍一宿，服五合至一升，酒尽更作，差。
　　若口喎僻者，衔奏灸口吻口横文间，觉火热便去艾，即愈，勿尽艾，尽艾则太过。若口左僻灸右吻，右僻灸左吻。又灸手中指节上一丸，喎右灸左也。又有灸口喎法，在此后也。
　　又方，取空青末，着口中，入咽即愈。姚同。
　　又方，取蜘蛛子摩其偏急颊车上，候视正则止，亦可向火摩之。
　　又方，牡蛎、矾石、附子、宠中黄土分等，捣末，以三岁雄鸡#15冠血和傅，急上，持水着边，视欲还正，便急洗去药，不着更涂#16上，便愈。
　　又方，鳖甲、乌头涂之，欲正，即揭去之。
　　若四肢逆冷，吐清汁#17，宛转啼呼者。
　　取桂一两，□咀，以水三升，煮取二升，去滓，适寒温，尽服。
　　若关节疼痛，蒲黄八两，附子一两，炮；合末之，服一钱已#18，日三，稍增至方寸匕。
　　若骨节疼烦，不得屈伸，近之则痛，短气得汗#19出，或欲肿者。
　　附子二两，桂四两，术三两，甘草二两，水六升，煮取三升，分三服，汗出愈也。
　　若中暴风，白汗出如水者。
　　石膏、甘草各等分，捣，酒服方寸匕，日移一丈辄一服也。
　　若中缓风，四支不收者。
　　豉三升，水九升，煮取三升，分为三服。日二作之。亦可酒渍#20煮饮之。
　　若卒中风瘫，身体不自收，不能语，迷昧不知人者，陈元狸#21骨膏至要，在备急药方中。
　　附方头风头痛附
　　《经验方》：治急中风，目#22瞑牙噤，无门下药者，用此末子，以中指点末，揩齿三二十，揩大牙左右，其口自开，始得下药，名
　　开关散：天南星捣为末，白龙脑，二件各等分，研，自五月五日午时合，患者只一字至半钱。
　　《简要济众》：治中风噤不开，涎潮吐方。
　　用皂角一挺，去皮，涂猪脂，炙令黄色，为末，每服一钱匕，非时温酒服。如气实脉大，调二钱匕。如牙关不开，用白梅揩齿，口开即灌药，以吐出风涎，差。
　　治中风不省人事，牙关紧急者。
　　藜芦一两，去芦头，浓煎，防风汤浴过，焙乾，碎切，炒微褐#23色，捣为末#24，每服半钱，温水调下，以吐出风涎为效。如人行二里未吐，再服。
　　又治胆风毒气，虚实不调，昏沉睡多。
　　酸枣人一两，生用，金挺蜡茶二两，以生姜汁涂，炙令微焦，捣罗为散，每服二钱，水七分，煎六分，无时温服。
　　《孙尚药》：治卒中风，昏昏若醉，形体昏闷，四肢不收，或倒或不倒，或口角似斜，微有涎出，斯须不治，便为大病，故伤人也，此证风涎潮於上膈，痹气不通，宜用
　　急救稀涎散：猪牙皂角四挺，须是肥实不蚛，削去黑皮，晋矾一两，光明通莹者，二味同捣，罗为细末，再研为散。如有患者，可服半钱，重者三字匕，温水调灌下，不大呕吐，只是微微涎稀令出，或一升二升，当时惺惺，次缓而调治，不可便大段治，恐过伤人命。累经效，不能尽述。
　　《梅师方》：疗瘫缓风，手足亸曳，口眼喎斜，语言赛涩，履步不正。
　　神验乌龙丹：川乌头去皮脐了，五灵脂各五两，右为末，入龙脑、麝香，研令细匀，滴水丸如弹子大，每服一丸，先以生姜汁研化，次暖酒调服之，一日两服，空心晚食前服，治一人只三十丸，服得五七丸，便觉抬得手，移得步，十丸可以自#25。
　　《圣惠方》：治一切风疾，若能久服，轻身明目，黑髭驻颜。
　　用南烛树，春夏取枝叶，秋冬取根皮，拣择细锉，五升，水五斗，慢火煎取二斗，去滓，别於净锅中慢火煎如稀饧，以瓷瓶贮，温酒下一匙，日三服。
　　又方，治风立有奇效。用木天蓼一斤，去皮，细锉，以生绢袋贮，好酒二斗浸之，春夏一七日，秋冬二七日后开，每空心，日午初夜合温饮一盏，老幼临时加减，若长服，日只每朝一盏。
　　又方，治中风口喎。巴豆七枚，去皮烂研，喎左涂右手心，喎右涂左手心，仍以暖水一盏，安向手心，须臾即便正，洗去药，并频抽掣中指。
　　又方，治风头旋。用蝉壳二两，微炒为末，非时温酒下一钱匕。
　　《千金方》：治中风，面目相引，偏僻牙车急，舌不可转。
　　桂心以酒煮取汁，故布蘸拓病上，即正，左喎拓右，右喎拓左，常用大效。
　　又方，治三年中风不较#26者。
　　松叶一斤，细切之，以酒一斗，煮取三升，顿服，取汗出，立差。
　　又方，立卒中风头面肿，杵杏人如膏傅之。
　　又方，治头面风，眼□鼻塞，眼暗冷泪。
　　杏#27人三升，为末，水煮四五沸，洗头冷汗，尽三度差。
　　《外台秘要》：治卒中风口喎。皂角五两，去皮为末，三年大醋和，右喎涂左，右喎涂右，乾及#28傅之，差。
　　又，治偏风及一切风。桑枝锉一大升，用今年新嫩枝，以水一大斗，煎取二大升，夏用井中沉，恐酢坏，每日服一盏，空心服，尽又煎服，终身不患偏风。若预防风，能服一大升佳。
　　又主#29风身体如虫行。盐一斗，水一石，煎减半，澄清，温洗三五度，治一切风。
　　葛氏方，治中风寒瘟，直口噤，不知人。
　　鸡屎白一升，熬令黄，极热，以酒三升，和搅去滓服。
　　《千金翼方》：治热风汗出心闷，水和云母服之，不过再服，立差。
　　《箧中方》：治风头及脑掣痛不可禁者，摩膏主之。
　　取牛蒡茎叶捣，取浓汁二升，合无灰酒一升，盐花一匙头，火煎令稠成膏，以摩痛处，风毒散自止。亦主时行头痛。摩时须极力令作热，乃速效。冬月无叶，用根代之亦可。
　　《经验后方》：治中风及壅滞，以旋覆花洗尘令诤，捣末，炼蜜丸，如梧子大，夜卧以茶汤下五丸至七丸、十丸。
　　又方，解风热，疏积热、风壅，消食，化气，导血，大解壅滞。
　　大黄四两，牵牛子四两，半生半熟，为末，炼蜜为丸，如梧子大，每服茶下一十丸，如要微动，吃十五丸，冬月宜服，并不搜搅人。
　　《集验方》：治风热心躁，口乾，狂言，浑身壮热及中诸毒，龙脑甘露丸。寒水石半斤，烧半日，净地坑内，盆合四面，湿土壅起，候经宿取出，入甘草末、天竺黄各二两，龙脑二分，糯米膏丸，弹子大，蜜水磨下。
　　《食医心镜》：主#30中风心肺风热，手足不随，及风痹不任，筋脉五缓，恍惚烦躁。熊肉一斤，切，如常法调和作腌腊，空腹食之。
　　又主风孪拘急偏枯，血气不通利。
　　雁肪四两，炼，泸过，每#31日空心暖酒一杯，肪一匙头，饮之。
　　同经曰：治历节诸风，骨节疼痛，昼夜不可忍者。
　　没药半两，研，虎脑骨三两，涂酥炙黄色，先捣，罗为散，与没药同#32研令细，温酒#33调二钱，日三服，大佳。
　　《圣惠方》：治历节风，百节疼痛不可忍。
　　用虎头骨一具，涂酥炙黄，槌碎，绢袋贮，用清酒二斗，浸五宿，随性多少，暖饮之，妙。
　　《外#34台秘要方》：疗历节诸风，百节酸痛不可忍，松脂三十斤，炼五十遍，不能五十遍，亦可二十遍，用以炼酥三升，温和松脂三升，熟搅令极稠，旦空腹以酒服方寸匕，日三，数食缅粥为佳。慎血腥、生冷、酢物、果子一百日，差。
　　又方，松节酒，主历节风，四肢疼痛如解落。
　　松节二十斤，酒五斗，渍二七日，服一合，日五六服。
　　《斗门方》：治白虎风所患不以，积年久#35治无效，痛不可忍者。用脑、麝、枫、柳皮不限多少，细锉焙乾，浸酒常服，以醉为度，即差。今之寄生枫树上者，方堪用，其叶亦可制砒霜粉，尤妙矣。
　　《经验后方》：治白虎风，走注疼痛，两膝热肿。
　　虎胫骨涂酥炙、黑附子炮裂去皮脐各一两，为末，每服温酒调下二钱匕，日再服。
　　《外台秘要》：治疬疡风及三年。
　　酢磨乌贼鱼骨，先布磨，肉赤即傅之。
　　又治疬疡风，酢磨硫黄，傅之，止。
　　《圣惠方》：治疬疡风，用羊蹄菜根於生铁上，以好醋磨，旋旋刮取，涂於患上，未差，更入硫黄少许，同磨涂之。
　　《集验方》：治颈项及面上白驳，浸淫渐长，有似癣，但无疮可治，鳗鲡鱼脂傅之，先拭剥上，刮使燥痛后，以鱼脂傅之，一度便愈，甚者不过三度。
　　《圣惠方》：治白驳，用蛇蜕，烧末醋调，傅上佳。
　　又方，治中风烦热，皮肤疡痒，用醍醐四两，每服酒调下宇#36匙。
　　《集验方》：治风气客於皮肤，瘙痒不已。
　　蜂房炙过，蝉蜕等分，为末，酒调一钱匕，日三二服。
　　又方，蝉蜕、薄苛等分，为末，酒调一钱匕，日三服。
　　《北梦琐言》云：有一朝士见梁奉御，诊之曰：风疾已深，请速归去。朝士复见鄜州马医赵鄂者，复诊之，言疾危。与梁所说同矣。曰：只有一法，请官人试吃消梨，不限多少，咀齕不及，绞汁而饮。到家旬日，唯吃消梨，顿爽矣。
　　《千金方》：治头风头痛，大豆三升，炒令无声，先以贮一斗二升，瓶一只，贮九升清酒，乘豆热即投於酒中，蜜泥封之七日，温服。孙真人方，治头风痛，以豉汤洗头避风，即差。
　　《千金翼》：治头风，捣葶苈子，以汤淋取汁洗头上。
　　又主头风沐头，吴茱萸二升，水五升，煮取三升，以绵染拭发根。
　　《圣惠方》：治头风痛，每欲天阴雨风先发者。
　　用桂心一两，为末，以酒调如膏，用傅顶上并额角。
