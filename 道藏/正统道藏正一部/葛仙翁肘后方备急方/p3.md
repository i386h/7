<!-- { "loadSidebar": true } -->
　　又方，当户以坐，若男子病者，令妇人以一杯#12水以饮之；若妇人病者，令男子以一杯水以饮之，得新汲水尤佳。又，以蜜一分，水二分饮之，益良也。
　　又方，败布裹盥如弹丸，烧令赤，末，以酒一盏，服之。
　　又方，煮三沸汤一升，以盐一合搅，饮之。若无火作汤，亦可用水。
　　又方，闭气忍之数十度，并以手大申指按心下宛宛中，取愈。
　　又方，白艾成熟者三升，以水三升，煮取一升，去滓，顿服之。若为客气所中者，当吐之虫物。
　　又方，苦酒一杯，鸡子一枚，着中合搅，饮之。好酒亦可用。
　　又方，取灶下热灰，筛，去炭分，以布囊贮，令灼灼尔，便更番以熨痛上，冷，更熬热。
　　又方，蒸大豆，若煮之，以囊贮，更番熨痛处，冷复易之。
　　又方，切生姜若乾姜半升，以水二升，煮取一升，去滓，顿服。
　　又方，灸手中央长指端，三壮。
　　又方，好桂削去皮，捣筛，温酒服三方寸匕。不差者，须臾可六七服。无桂者，末乾姜，佳。
　　又方，横度病人口折之，以度心厌下，灸度头，三壮。
　　又方，尽#13地作五行字，撮中央土，以水一升，搅饮之也。
　　又方，吴茱萸二升，生姜四两，豉一升，酒六升，煮三升半，分三服。
　　又方，人参、桂心、栀子擘、甘草炙、黄苓各一两，水六升，煮取二升，分三服，奇效。
　　又方，桃人七枚，去皮尖，熟研，水合顿服，良。亦可治三十年患。
　　又方，附子二两，炮，乾姜一两，捣蜜丸，服四丸，如梧子大，日三。
　　又方，吴茱英一两半，乾姜、准上桂心一两，白术二两，人参、橘皮、椒去闭口及子汗、甘草炙、黄苓、当归、桔梗各一两，附子一两半炮，捣筛，蜜和为一丸，如梧子大，日三，稍加至十丸十五一丸，酒饮下，饭前食后任意，效验。
　　又方，桂心八两，水四升，煮取一升，分三服。
　　又方，苦参三两，苦酒升半，煮取八合，分再服，亦可用水。无煮者，生亦可用。
　　又方，龙胆四两，酒三升，煮取一升半，顿服。
　　又方，吴茱萸五合，桂一两，酒二升半，煎取一升，分二服，效。
　　又方，吴茱萸二升，生姜四两，豉一升，酒六升，煮取二升半，分为三服。
　　又方，白鸡一头，治之如#14食法，水三升、煮取二升，去鸡煎汁，取六合，内苦酒六合，入真珠一钱，复煎取六合，内末麝香如大豆二枚，顿服之。
　　又方，桂心、当归各一两，栀子十四枚，捣为散，酒服方寸匕，日三五服，亦治久#15心病发作有时节者也。
　　又方，桂心二两，乌头一两，捣筛，蜜和为丸，一服如梧子大三丸，渐加之。
　　暴得心腹痛如刺方，苦参、龙胆各二两，升麻、栀子各三两，苦酒五升，煮取二升，分二服，当大吐，乃差。
　　治心疝发作，有时激痛难忍方，真射罔、吴茱萸分等，捣末，蜜和丸，如麻子、服二丸，日三服，勿吃热食。
　　又方，灸心鸠尾下一寸，名巨阙，及左右一寸，并百壮。又与物度颈及度脊如之，令正相对也，凡灸六处。
　　治久患常痛不能饮食，头中疼重方，乌头六分，椒六分，乾姜四分，捣末，蜜丸，酒饮服，如大豆四丸，稍加之。
　　又方，半夏五分，细辛五分，乾姜二分，人参三分，附子一分，捣末，苦酒和，丸如梧子大，酒服五丸，日三服。
　　治心下牵急懊痛方，桂三两，生姜三两，枳实五枚，水五升，煮取三升，分三服。亦可加术二两，胶饴半斤。
　　治心肺伤动冷痛方，桂心二两，猪肾二枚，水八升，煮取二升，分三服。
　　入#16方，附子二两，乾姜一两，蜜丸，服四丸，如梧子大，日三服。
　　治心痹心痛方，蜀椒一两，熬令黄，末之，以狗心血丸之，如梧子，服五丸，日五服。
　　治心下坚痛，大如碗，边如旋盘，名为气分，饮水所结方，枳实七枚炙，术三两，水一斗，煮取三升，分为三服，当稍软也。
　　若心下百结积来去痛者方，吴茱萸末一升，真射罔如弹丸一枚，合捣，以鸡子白和丸，丸如小豆大，服二丸，即差。
　　治心痛多唾，似有虫方，取六畜心，生切作十四脔，刀纵横各割之，以真丹一两，粉肉割中，旦#17悉吞之，入雄黄、射香佳。
　　饥而心痛者，名日饥疝，龙胆、附子、黄连分等，捣筛，服一钱匕，日三度服之。
　　附方
　　《药性论》：主心痛，中恶，或连腰脐者。
　　盐如鸡子大，青布裹，烧赤，内酒中，顿服，当吐恶物。
　　《拾遗·序》：延胡索止心痛，末之，酒服。
　　《圣惠方》：治久心痛，时发不定，多吐清水，不下饮食，以雄黄二两，好醋二升，慢火煎成膏，用乾蒸饼丸，如梧桐子大，每服七丸，姜汤下。
　　又方，治九种心痛妨闷，用桂心一分，为末，以酒一大盏，煎至半盏，去滓，稍热服，立效。
　　又方，治寒疝心痛，四肢逆冷，全不饮食，甩桂心二两，为散，不计时候，热酒调下一钱匕。
　　《外台秘要》：治卒心痛，乾姜为末，水饮调下一钱。
　　又方，治心痛，当归为末，酒服方寸匕。
　　又《必效》：治蜎心痛，熊胆如大豆，和水服，大效。
　　又方，取鳗骊鱼，淡炙令熟，与患人食一二枚，永差，饱食弥佳。
　　《经验方》：治四十年心痛不差，黍米淘汁，温服，随多少。
　　《经验后方》：治心痛，姜黄一两，桂禳三两，为末，醋汤下一钱匕。
　　《简要济众》：治九种心痛及腹胁积聚滞气，筒子乾漆二两，捣碎，炒烟出，细研，醋煮面糊和丸，如梧桐子大，每服五丸至七丸，热酒下，醋汤亦得，无时服。
　　《姚和众》：治卒心痛，郁李人三七枚，烂嚼，以新汲水下之，饮温汤尤妙，须臾痛止，却煎薄盐汤热呷之。
　　《兵部手集》：治心痛不可忍十年五年者，随手效。以小蒜酽醋煮，顿服之，取饱，不用着盐。
　　治卒腹痛方第九
　　治卒腹痛方，书舌上作风字，又画纸上作两蜈蚣相交，吞之。
　　又方，捣桂末，服三寸匕。苦酒，人参，上好乾姜，亦佳。
　　又方，粳米二升，以水六升，煮二七沸，饮之。
　　又方，食盐一大把，多饮水送之，忽当吐，即差。
　　又方，掘土作小坎，水满坎中，熟搅取汁，饮之。
　　又方，令人骑其腹，溺脐中。
　　又方，米粉一升，水二升，和饮。
　　又方，使病人伏卧，一人跨上，两手抄举其腹，令病人自纵重轻举抄之，令去床三尺许，便放之，如此二七度，止拈取其脊骨，皮深取痛引之，从龟尾至顶乃止，未愈更为之。
　　又方，令外枕高一尺许，拄膝使腹皮踧气入胸，令人抓其脐上三寸便愈，能乾咽吞气数十遍者弥佳。此方亦治心痛，此即伏气。
　　治卒得诸疝，小腹及阴中相引，痛如绞，自汗出，欲死方，捣沙参末，筛，服方寸匕，立差。
　　此本在杂治中谓之寒疝，亦名阴疝，此治不差，可服诸利丸下之，作走马汤亦佳。
　　治寒疝腹痛，饮食下唯不觉其流行方，椒二合，乾姜四两，水四升，煮取二升，去滓，内饴一斤，又煎取半分，再服，数数服之。
　　又方，半夏一升，桂八两，生姜一升，水六升，煮取二升，分为二服。
　　治寒疝来去，每发绞痛方，吴茱萸三两，生姜四两，豉二合，酒四升，煮取二升，分为二服。
　　又方，附子一枚，椒二百粒，乾姜半两，半夏十枚，大枣三十枚，粳米一升，水七升，煮米熟，去滓，一服一升，令尽。
　　又方，肉桂一斤，昊茱萸半升，水五升，煮取一升半，分再服。
　　又方，牡蛎、甘草、桂各二两，水五升，煮取一升半，再服。
　　又方，宿乌鸡一头，治如食法，生地黄七斤，合细到之，着甑蔽中蒸，铜器承，须取汁，清旦服，至日哺令尽，其问当下诸寒癖讫，作白粥渐食之。久疝者，下三剂。
　　附方
　　《博济方》：治冷热气不和，不思饮食，或腹痛（ ）刺，山栀子、川乌头等分，生捣为末，以酒糊丸，如梧桐子大，每服十五丸，炒生姜汤下。如小肠气痛，炒茴香、葱、酒任下二十丸。
　　《经验方》：治元藏气发久冷，腹痛虚泻。
　　应急大效玉粉丹：生硫黄五两，青盥一两，已上衮细研，以蒸饼为丸，如绿豆大，每服五丸，热酒空心服，以食压之。
　　《子母秘录》：治小腹疼青黑，或亦不能喘，苦参一两，醋一升半，煎八合，分二服。
　　《圣惠方》：治寒疝，小腹及阴中相引痛，自汗出，以丹参一两，杵为散，每服热酒调下二钱匕，佳。
　　治心腹俱痛方第十
　　治心腹俱胀痛，短气欲死，或已绝方，取栀子十四枚，豉七合，以水二升，先煮豉，取一升二合，绞去滓，内栀子，更煎取八合，又绞去滓，服半升，不愈者，尽服之。
　　又方，浣小衣，饮其汁一二升，即愈。
　　又方，桂二两，切，以水一升二合，煮取八合，去滓，顿服。无桂者，着乾姜亦佳。
　　又方，乌梅二七枚，以水五升，煮一沸，内大钱二七枚，煮得二升半，强人可顿服，羸人可分为再服，当下便愈。
　　又方，茱萸二两，生姜四两，豉三合，酒四升，煮取二升，分为三服，即差。
　　又方，乾姜一两，巴豆二两，捣，蜜丸，一服如小豆二丸，当吐下，差。
　　治心腹相连常胀痛方，狼毒二两，附子半两，捣筛，蜜丸如梧子大，日一服一丸，二日二丸，三日后服三丸，再一丸，至六日，服三丸，自一至三以常服，即差。
　　又方，吴茱萸一合，乾姜四分，附子、细辛、人参各二分，捣筛，蜜丸如梧子大，服五丸，日三服。
　　凡心腹痛，若非中恶、霍乱，则是皆宿结冷热所为，今此方可采以救急，差后，要作诸大治，以消其根源也。
　　附方
　　《梅师方》：治心腹胀坚痛闷不安，虽未吐下欲死，以盥五合，水一升，煎令消，顿服，自吐下食出即定，不吐更服。
　　孙真人方：治心腹俱痛，以布裹椒薄注上火熨，令椒汗出，良。
　　《十全方》：心脾痛，以高良姜细锉，炒，杵末，米饮调下一钱匕，立止。
　　治卒心腹烦满方第十
　　治卒心腹烦满，又胸胁痛欲死方，以热汤令灼灼尔，渍手足，复易。秘方。
　　又方，青布方寸，鹿角三分，乱发灰二钱匕，以水二升，煮令得一升五合，去滓，尽服之。
　　又方，锉薏苡根，浓煮取汁，服三升。
　　又方，取比轮钱二十枚，水五升，煮取三沸，日三服。
　　又方，捣香菜汁，服一二升。水煮乾姜亦佳。
　　又方，即用前心痛栀子豉汤法，差。
　　又方，黄苓一两，杏人二十枚，牡蛎一两，水三升，煮取一升，顿服。
