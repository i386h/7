<!-- { "loadSidebar": true } -->
　　《梅师方》：治久患□呷咳嗽，喉中作声不得眠。取白前捣为末，温酒调二钱匕服。
　　又方，治上气咳嗽，呷呀息气，喉中作声唾黏。以蓝实叶水浸良久，捣绞取汁一升，空腹顿服，须臾，以杏人研取汁，煮粥食之，一两日将息，依前法更服，吐痰尽方差。
　　《兵部手集》：治小儿大人咳逆短气，胸中吸吸，咳出涕唾，嗽出臭脓涕枯。
　　淡竹沥一合，日三五服，大人一升。
　　《圣惠方》：治伤中筋脉，急上气咳嗽。
　　用枣二十枚，去核，以酥四两，微火煎，入枣肉中滴尽酥，常含一枚，微微咽之。
　　《经验后方》：定喘化涎。
　　猪蹄甲四十九个，争洗控乾，每个指甲内半夏、白矾各一字，入罐子内，封闭勿令烟出，火缎通赤，去火，细研，入麝香一钱匕，人有上喘咳，用糯米饮下，小儿半钱，至妙。
　　《灵苑方》：治咳嗽上气喘急，嗽血，吐血。
　　人参好者，捣为末，每服三钱匕，鸡子清调之，五更初服便睡，去枕仰卧，只一服愈。年深者，再服。忌腥、咸、鲊、酱、面等，并勿过醉饱，将息佳。
　　席延尝治虚中有热，咳嗽脓血，口舌咽乾，又不可服冻药。
　　好黄耆四两，甘草一两，为末，每服三钱，如茶点羹粥中，亦可服。
　　《杜壬方》：治上焦有热，口舌咽中生疮，嗽有脓血。桔梗一两，甘草二两，右为末，每服二钱，水一盏，煎六分，去滓，温服，食后细呷之。亦治肺壅。
　　《经验方》：治咳嗽甚者，或有吐血新鲜。
　　桑根白皮一斤，米坩浸三宿，争刮上黄皮，锉细，入糯米四两，焙乾，一处捣为末，与服，米饮调下一两钱。
　　《斗门方》治肺破出血，忽嗽血不止者。
　　用海犀膏一大片，於火上炙令焦黄色，后以酥涂之，又炙再涂，令通透。
　　可碾为末用，汤化三大钱匕，放令服之．即血止。水胶是也，大验。
　　《食医心镜》：主上气咳嗽，胸膈痞满气喘。
　　桃人三两，去皮尖，以水一升，研取汁，和粳米二合，煮粥食之。
　　又，治一切肺病，咳嗽脓血不止。
　　好酥五斤，熔三遍，停取凝，当出醍醐，咫#49一合差。
　　又主#50积年上气咳嗽，多痰喘促，唾脓血。以萝卜子一合，研，煎汤，食上服之。
　　治卒身面肿满方第二#51十四
　　治卒肿满，身面皆洪大方。
　　大鲤一头，醇酒三升，煮之令酒乾尽，乃食之，勿用醋及盐豉他物杂也，不过三两服。差。
　　又方，灸足内踝下白肉，三壮，差。
　　又方，大豆一斗，熟煮，洒，饮汁及食豆，不过数度必愈，小豆尤佳。
　　又方，取鸡子黄白#52相和，涂肿处，乾复涂之。又方，杏叶锉，煮令浓，及热渍之。亦可服之。
　　又方，车下李核中人十枚，研令熟，梗米三合，研，以水四升，煮作粥，令得二升，服之，三作加核也。
　　又方，大豆一升，以水五升，煮二升，去豆，内酒八升，更煮九升，分三四服，肿差后渴，慎不可多饮。
　　又方，黄牛溺，顿服三升，即觉减，未消更服之。
　　又方，章陆根一斤，刮去皮，薄切之，煮令烂，去滓，内羊肉一斤，下葱、豉、盐，如食法，随意令之，肿差后亦宜作。此亦可常捣章陆，与米中半蒸作饼子食之。
　　又方，猪肾一枚，分为七脔，甘遂一分，以粉之，火炙令熟，一日一食，至四五，当觉腹胁鸣，小便利。不尔更进，尽热到去皮食之，须尽为佳，不尔再之，勿食盐。
　　又方，切章陆二升，以酒三升，渍三宿，服五合至一升，日三服之。凡此满，或是虚气，或是风冷气，或是水饮气，此方皆治之。
　　治肿入腹，苦满急，害饮食方。
　　大戟、乌翅末各二两，捣筛，蜜和丸，丸如桐子大，旦服二丸，当下渐退，更取令消，乃止之。
　　又方，葶苈子十两，椒目三两，囗#53苓三两，吴茱萸二两，捣，蜜和丸如桐子囗#54，服十丸，日三服。
　　又方，鲤鱼一头，重五斤者，以水二斗，煮取斗半，去鱼，泽漆五两，茯苓三两，桑根小皮切三升，泽泻五两，又煮取四升，分四服。服之小便当利，渐消也。
　　又方，皂荚剥炙令黄，锉三升，酒一斗渍，石#55器煮令沸，服一升，日三服，尽更作。
　　若肿偏有所起处者。
　　以水和灰以涂之，燥复更涂。
　　又方，赤豆、麻子合捣，以傅肿上。
　　又方，水煮巴豆，以布沾以拭之。
　　姚云：巴豆三十枚，合皮#56□咀，水五升，煮取二升，日五拭肿上，随手即减，勿近目及阴，疗身体暴肿#57如吹者。
　　若但是肿者。
　　锉葱，煮令烂以渍之，日二#58四度。
　　又方，兔丝子一升，酒五升，渍二三宿，服一升，日三服，差。
　　若肿从脚起，稍上进者，入腹则煞人，治之方，小豆一斛，煮令极烂得四五斗汁，温以渍膝已下，日二为之，数日消尽。若已入腹者，不复渍，但煮小豆食之，莫杂吃饭及鱼、盥，又专饮小豆汁。无小豆，大豆亦可用。如此之病，十死一生，急救之。
　　又方，削椭或桐木，煮取汁以渍之，并饮少许。加小豆妙。
　　又方，生猪肝一具，细切，顿食之，勿与盥乃可，用苦酒，妙。
　　又方，煮豉汁饮，以滓傅脚。
　　附方
　　《备急方》：疗身体暴肿满。
　　榆皮捣屑，随多少杂米作粥食，小便利。
　　《杨氏产乳》：疗通体遍身肿，小便不利。
　　猪苓五两，捣筛，煎水三合，调服方寸匕，加至二匕。
　　《食医心镜》：主#59气喘促，浮肿小便涩。杏人一两，去尖皮，熬，研，和米煮粥极熟，空心吃二合。
　　葛仙翁肘徒备急方卷三竟
　　#1渍：原作『清』，据万历本改。
　　#2道：万历本作『数』。
　　#3半：原作『毕』，据万历本改。
　　#4昃：原作『具』，据万历本改。
　　#5丸：原作『九』，据万历本改。
　　#6日二：万历本作『日三』。
　　#7遥：万历本作『逐』。
　　#8茯：原作『蔡』，据万历本改。
　　#9苓：原作『茶』，据万历本改。
　　#10桂：原作『林』，据万历本改。
　　#11四：原作『曰』，据万历本改。
　　#12末：原作『木』，据万历本改。
　　#13汁：原作『升』，据万历本改。
　　#14卧：原作『时』，据万历本改。
　　#15鸡：原作『□』，据万历本改。
　　#16涂：原作『淦』，据万历本改。
　　#17汁：原『汗』，据万历本改。
　　#18已：万历本作『匕』。
　　#19汗：原作『源』，据万历本改。
　　#20渍：原作『积』，据万历本改。
　　#21狸：原作『□』，据万历本改。
　　#22目：原作『日』，据万历本改。
　　#23炒微褐：原作『妙微砀』，据万历本改。
　　#24捣为末：原作『捣捣末』，据万历本改。
　　#25自：此下万历本有『梳头』二字。
　　#26较：据文义当作『效』。
　　#27杏：原作『杳』，据文义改。
　　#28及：万历本作『又』。
　　#29主：原作『王』，据万历本改。
　　#30主：原作『王』，据万历本改。
　　#31每：原作『毋』，据万历本改。
　　#32同：原作『洞』，据万历本改。
　　#33酒：原作『天』，据万历本改。
　　#34外：原作『内』，据文义改。
　　#35久：原作『父』，据万历本改。
　　#36宇：万历本作『半』。
　　#37效：万历本作『数』。
　　#38渍：原作『清』，据万历本改。
　　#39令：原作『合』，据万历本改。
　　#40府：原作『□』，据万历本改。
　　#41主：原作『王』，据万历本改。
　　#42饱：万历本作『碗』。
　　#43困：原作『因』，据目录及万历本改。
　　#44烟：疑当作『咽』。
　　#45冰：万历本作『蒸』。
　　#46温：原作『遏』，据万历本改。
　　#47开：原作『闻』，据万历本改。
　　#48二：原作『又』，据万历本改。
　　#49咫：万历本作『服』。
　　#50又主：原作『人王』，据万历本改。
　　#51二：原作门『一』，据目录及万历本改。
　　#52白：原作『日』，据万历本改。
　　#53囗：万历本作『茯』。
　　#54囗：万历本作『大』。
　　#55石：原作『不』，据万历本改。
　　#56皮：原作『及』，据万历本改。
　　#57肿：原作『服』，据万历本改。
　　#58二：万历本作『三』。
　　#59主：原作『王』，据万历本改。
　　葛仙翁肘后备急方卷之四
　　治卒大腹水病方第二十五
　　水病之初，先目上肿起如老蠢，色侠头脉动，股里冷，胫中满，按之没指，腹内转侧有节声，此其候也。不即治，须臾体稍肿，肚尽胀。按之随手起，则病已成，犹可为治，此皆从虚损大病，或下痢后，妇人产后，饮水不即消，三焦受病，小便不利，乃相结渐渐生聚，遂流诸经络故也。治之方：
　　葶苈一升，熬，捣之於臼上，割生雄鹍鹦，合血共头，共捣万杵，服如梧子五丸，稍加至十丸，勿食盐。常食小豆饭，饮小豆汁，鳢鱼佳也。
　　又方，防风、甘草、葶苈各一两，捣，苦酒和丸，如梧子大三丸，日三服，常服之，取消平乃止。
　　又方，雄黄六分，麝香三分，甘遂、芫花、人参各二分，捣，蜜和丸，服如豆大二丸，加至四丸，即差。
　　又方，但以春酒五升，渍葶苈子二升，隔宿，稍服一合，小便当利。
　　又方，葶苈一两，杏人二十枚，并熬黄色，捣，分十服，小便去，立差。
　　又方，《胡洽》水银丸，大治水肿，利小便。姚同。葶苈、椒目各一升，芒消六两，水银十两，水煮水银三日三夜，乃以合捣六万杵，自相和丸，服如大豆丸，日三服，日增一丸，至十丸，更从一起，差后，食牛羊肉自补，稍稍饮之。
　　又方，多取柯枝皮锉，浓煮煎，令可丸，服如梧子大三丸，须臾，又一丸，当下水，后将服三丸，日三服。此树一名木奴，南人用作船。
　　又方，真苏合香、水银、白粉等分，蜜丸，服如大豆二丸，日三，当下水，节饮好自养。无苏合，可阙之也。
　　又方，取草麻绳熟者二十枚，去皮，研之，水解得三合，日一服，至日中许，当吐下，诸水汁结裹。若不尽，三日后更服三十枚，犹未尽，更复作。差后，节饮及咸物等。
　　又方，小豆一升，白鸡一头，治如食法，以水三斗，煮熟，食滓饮汁，稍相令尽。
