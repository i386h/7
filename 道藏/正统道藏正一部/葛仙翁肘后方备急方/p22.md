<!-- { "loadSidebar": true } -->
　　又方，酒三升，渍牡荆子一升，碎之，浸七日，去滓，任性服尽，三十年聋差。
　　又方，以醇酢微火煎附子，削令尖，塞耳，效。
　　《外台秘要》治聋。
　　芥子捣碎，以人乳调和，绵裹塞耳，差。
　　《杨氏产乳方》：疗耳呜无昼夜。
　　乌头烧作灰、菖蒲，等分为末，绵裹，塞耳中，日再用，效。
　　治耳为百虫杂物所人方第四十八
　　葛氏，百虫入耳。
　　以好酒灌之，起行自出。
　　又方，闭气，令人以芦吹一耳。
　　又方，以桃叶塞两耳，立出。
　　蜈蚣入耳。
　　以树叶裹盐灰令热，以掩耳，冷复易，立出。
　　岫蜓入耳。
　　熬胡麻，以葛囊贮，枕之，虫闻香则自出。
　　蚁入耳。
　　炙猪脂、香物，安耳孔边，即自出。
　　神效方，岫蜓入耳。
　　以牛酪灌满耳，蛐蜓即出，出当半销。若入腹中，空腹食好酪一二升，即化为黄水而出。不尽，更作服，手用神验无比，此方是近得。
　　又方，小鸡一只，去毛足，以油煎令黄，着穿作孔，枕之。
　　又方，取蚯蚓内葱叶中，并化为水，滴入耳中，蛐蜓亦化为水矣。
　　附方
　　《胜金方》：主百虫入耳不出。
　　以鸡冠血滴入耳内，即出。
　　又，《千金方》：捣韭汁，灌耳中，差。
　　又方，治耳中有物不可出。
　　以麻绳剪令头散，傅好胶，着耳中物上枯之，令相着，徐徐引之令出。
　　又，《梅师方》：取车釭脂，涂耳孔中，自出。
　　《续十全方》：治虫入耳。
　　秦椒末一钱，醋半盏浸良久，少少灌耳，虫自出。
　　《外台秘要》：《肘后》治蚁入耳。
　　烧鲮鲤甲，末，以水调，灌之，即出。
　　刘禹锡《传信方》：治蛐蜓入耳。
　　以麻油作煎饼枕卧，须臾岫蜓自出而差。李元淳尚书在河阳日，岫蜓入耳，无计可为。半月后，脑中洪洪有声，脑闷不可彻#4，至以头自#5击门柱。奏疾状危极，因发御药以疗之，无差者，为受苦不念生存，忽有人献此方乃愈。
　　《兵部手集》：治岫蜓入耳。
　　小蒜汁理一切虫入耳，皆同。
　　钱相公《箧中方》：治百节岫蜓并蚁入耳。
　　以苦醋注之，起行即出。
　　《圣惠方》：治飞蛾入耳。
　　酱汁灌入耳，即出。又，击铜器於耳傍。
　　《经验方》：治水入耳。
　　以薄荷汁点，立效。
　　治卒食噎不下方第四十九
　　葛氏方，取少蜜含之，即立下。
　　又方，取老牛涎沫，如枣核大，置水中饮之，终身不复患噎也。
　　附方
　　《外台秘要》：治噎。
　　羚羊角屑一物，多少自在，末之，饮服方寸匕。亦可以角摩噎上，良。
　　《食医心镜》：治卒食噎。
　　以陈皮一两，汤浸去穰，焙，为末，以水一大盏，煎取半盏，热服。
　　《圣惠方》：治膈气，咽喉噎塞，饮食不下。用碓觜上细糠，蜜丸弹子大，非时含一丸，咽津。
　　《广五行记》云：永#6徽中，绛州僧病噎不下食，告弟子：吾死之后，便可开吾胸喉，视有何物。言终而卒。弟子依言，而开视胸中，得一物，形似鱼，而有两头，遍体是肉鳞，弟子置器中，跳跃不止，戏以诸味，皆随化尽。时夏中，蓝多作淀，有一僧以淀置器中，此虫遂绕器中走，须臾化为水。
　　治卒诸杂物经不下方第五十
　　食诸鱼骨鲠。以鱼骨於头上，立即愈。下云謦咳，即出。
　　又方，小嚼薤白，令柔，以绳系中，持绳端，吞薤到鲠处，引之，鲠当随出。
　　疗骨鲠。
　　仍取所余者骨，左右手反覆掷背后，立出。
　　杂物鲠方。
　　解衣带，目窥下部，不下即出。又方，好蜜，以匕抄，稍稍咽之，令下。
　　鱼骨鲠在喉中，众法不能去者方。
　　取饴糖，丸如鸡子黄大，吞之，不去又吞，以渐大作丸，用得效。
　　附方
　　《斗门方》：治骨鲠。
　　用鹿角为末，含津咽下，妙。
　　《外台秘要》：疗鲠。
　　取虎骨为末，水服方寸匕。
　　又方，蝼蛄脑一物，吞。亦治刺不出，傅之，刺即出。
　　又方，口称鸬鹚，则下。
　　又，《古今录验》：疗鱼鲠骨横喉中，六七日不出，取鲤鱼鳞皮，合烧作屑，以水服之，则出，未出更服。
　　《胜金方》：治小儿大人一切骨鲠，或竹木签刺喉中不下方。
　　於腊月中取鳜鱼胆，悬北檐下，令乾。每鱼鲠，即取一皂子许，以酒煎化，温温呷，若得逆，便吐，骨即随顽涎出。若未吐，更吃温酒，但以吐为妙。酒即随性量力也，若未出，更煎一块子，无不出者。此药但是鲠物在藏腑中，日久痛，黄瘦甚者，服之皆出。若卒求鳜鱼不得，蠡鱼、鱿鱼、鲫鱼俱可，腊月收之，甚佳。
　　孟诜云：人患卒痖。
　　取杏仁三分，去皮尖，熬，别杵，桂一分，和如泥，取李核，用绵裹含，细细咽之，日五夜三。
　　治卒误吞诸物及患方第五十
　　葛氏，误吞钗方。取薤曝令萎，煮使熟，勿切，食一大束，钗即随出。生麦菜若节缕，皆可用。
　　误吞钉及箭、金针、钱铁等物方。
　　多食肥羊脂、诸般肥肉等，自裹之，必得出。
　　吞诸珠当铁而鲠方。
　　烧弩铜令赤，内水中，饮其汁，立愈。
　　误吞钱。
　　烧火炭末，服方寸匕，即出。《小品》同。
　　又方，服蜜三升，即出。
　　姚氏，食中吞发，绕喉不出方。
　　取梳头发，烧作灰，服一钱匕。
　　吞环若指彄强。
　　烧鹅羽数枚，末，饮之
　　吞钱。
　　腊月米饧，顿服半升。
　　又方，浓煎艾汁服，效。
　　附方
　　《圣惠方》：治误吞银环子、钗子。
　　以水银半两服之，再服，即出。
　　又方，治小儿误吞针。
　　用磁石如枣核大，磨令光，钻作窍，丝穿，令含，针自出。
　　又方，治小儿误吞铜铁物，在咽喉内不下。
　　用南烛根，烧，细研，熟水调一钱，下之。
　　铁相公《箧中方》：疗误吞钱。
　　以磁石枣许大一块，含之，立出。
　　又方，取艾蒿一把，细锉，用水五升，煎取一升，顿服，便下。
　　又《外台秘要》：
　　取饴糖一斤，渐渐尽食之，环及钗便出。
　　又《杨氏产乳》：
　　耳头一把，以水一升，浸水中，十余度饮水，愈。
　　《孙用和方》：治误吞金银或钱，在腹内不下方。
　　石灰一杏核大，硫黄一皂子大，同研为末，酒调下，不计时候。
　　姚氏方，治食中误吞发，绕喉不出。
　　取己头乱发，烧作灰，服一钱匕，水调。
　　陈藏器云：
　　故锯无毒，主误吞竹木入喉咽，出入不得者，烧令赤，渍酒中，及热饮，并得。
　　治面庖变秃身臭心惛鄙丑方第十二
　　葛氏疗年少气充，面生庖疮。
　　胡粉、水银、腊月猪脂，和熟研，令水银消散，向暝以粉面，晓拭去，勿水洗，至暝又涂之，三度即差。姚方同。
　　又方，涂麋脂，即差。
　　又方，三岁苦酒，渍鸡子三宿，软取白，以涂上。
　　隐居效方，庖疮方。
　　黄连、牡蛎各二两，二物捣筛，和水作泥，封疮上，浓汁粉之，神验。
　　冬葵散。
　　冬葵子、柏子仁、狭苓、瓜瓣各一两，四物为散，食后服方寸匕，日三，酒下之。
　　疗面及鼻酒齄方。
　　真珠、胡粉、水银分等，猪脂和涂。又，鸬鹚矢和腊月猪脂涂，亦大验，神效。
　　面多□□，或似雀卵色者。
　　苦酒煮术，常以拭面，稍稍自去。
　　又方，新生鸡子一枚，穿去其黄，以朱末一两，内中漆固。别方云：蜡塞以鸡伏着例，出取涂面，立去而白。又别方，出西王母枕中，陈朝张贵妃常用膏方，鸡子一枚，丹砂二两，末之，仍云安白鸡腹下伏之，余同。鸡子令面皮急而光滑，丹砂发红色，不过五度傅面，面白如玉，光润照人，大佳。
　　卒病余面如米粉傅者。
　　熬矾石，酒和涂之，姚云不过三度。
　　又方，白蔹二分，杏人半分，鸡矢白一分，捣下，以蜜和之，杂水以拭面，良。
　　疗人头面患疬疡方。
　　雄黄、硫黄、矾石，末，猪脂和涂之。
　　又方，取生树木孔中蚛汁拭之，末桂，和傅上，日再三。
　　又方，蛇蜕皮，熟以磨之，数百度，令热，乃弃草中，勿顾。
　　疗人面体黎黑，肤色粗#7陋，皮厚状丑。
　　细捣羖羊胫骨，鸡子白和，傅面，乾，以白粱米坩汁洗之，三日如素，神效。又方，芜菁子二两，杏仁一两，并捣，破栝萋去子，囊猪胰五具，淳酒和，夜傅之，寒月以为手面膏。别方云：
　　老者少，黑者白。亦可加土瓜根一两，大枣七枚，日渐白悦。姚方，猪胰五具。神验。
　　隐居《效验方》：面黑令白去黯方。
　　乌贼鱼骨、细辛、枯篓、乾姜、椒各二两，五物切，以苦酒渍三日，以成炼牛髓二斤，煎之，苦酒气尽，药成，以粉面，丑人特异鲜好，神妙方。
　　又，令面白如玉色方。
　　羊脂、狗脂各一升，白芷半升，甘草七尺，半夏半两，乌喙十四枚，合煎，以白器成，涂面二十日即变，兄弟不相识，何况余人乎？
　　《传效方》：疗化面方。
　　真珠屑、光明砂，并别熟研，冬瓜陈人各二两，亦研，水银四两，以四五重帛练袋子贮之，铜铛中，醋浆微火煮之一宿一日，堪用，取水银和面脂，熟研使消，乃合珠屑、砂并瓜子末，更合调，然后傅面。
　　又，疗人面无光润，黑□及皱，常傅面脂方。
　　细辛、萎蕤、黄耆、薯蓣、白附子、辛夷、芎藭、白芷各一两，括篓、木兰皮各一分，成炼猪脂二升，十一物切之，以绵裹，用少酒渍之一宿，内猪脂煎之，七上七下，别出一片白芷，内煎，候白芷黄色成，去滓，绞，用汁以傅面，千金不传。此膏亦疗金疮并吐血。
　　疗人□，令人面皮薄如蕣华方。
　　鹿角尖，取实白处，於平石上以磨之，稍浓取一大合，乾姜一大两，捣，密绢筛，和鹿角汁，搅使调匀，每夜先以暖浆水洗面，软帛拭之，以白蜜涂面，以手拍，使蜜尽，手指不粘为尽，然后涂药，平旦还以暖浆水洗，二三七日，颜色惊人。涂药不见风日，慎之。
　　又，面上暴生□方。
　　生杏仁去皮，捣，以鸡子白和，如煎饼面，入夜洗面，乾，涂之，旦以水洗之，立愈。姚方云：经宿拭去。
　　面上礨子化面并疗，仍得光润皮急方。
　　土瓜根捣筛，以浆水和，令调匀，入夜浆水以洗面，涂药，旦复洗之，百日光华射人，夫妻不相识。
　　葛氏服药取白方。
　　取三树桃花，阴乾，末之，食前服方寸匕，日三。姚云：并细腰身。
