<!-- { "loadSidebar": true } -->
　　又方，嚼大蒜，若小蒜，或桑树白汁，涂之。亦以麻履底土揩之，良。
　　娱蚣甚啮人，其毒殊轻於蜂，当时小痛而易歇，蜘蛛毒。
　　生铁衣，醋研取浓汁，涂之。又乌麻油，和胡粉傅上，乾复易，取差。取羊桃叶，傅之立愈。
　　附方蚯蚓、蝼蛄、蚕咬、蠼尿及恶虫咬人附
　　《梅师方》：治蜈蚣咬人，痛不止。
　　独头蒜，摩螫处，痛止。
　　又，《经验后方》：烧鸡屎，酒和傅之佳。又，取鸡屎和醋傅之。
　　《圣惠方》治蜈蚣咬方。
　　用蜗牛擦取汁，滴入咬处。
　　《兵部手集》：治蜘蛛咬，遍身成疮。
　　取上好春酒饮醉，使人翻不得，一向卧，恐酒毒腐人，须臾虫於肉中小如米自出。
　　又《谭氏小儿方》：以葱一枝，去尖，头作孔，将蚯蚓入葱叶中，紧捏两头，勿泄气，频摇动，即化为水，点咬处差。
　　刘禹锡《传信方》：治虫豸伤咬。
　　取大蓝汁一碗，入雄黄、麝香，二物随意看多少，细研，投蓝中，以点咬处，若是毒者，即并细服其汁，神异之极也。昔张员外在剑南为张延赏判官，忽被斑蜘蛛咬项上，一宿，咬有二道赤色，细如箸，绕项上，从胸前下至心经；两宿，头面肿疼，如数升碗大，肚渐肿，几至不救。张相素重荐，因出家资五百千，并荐家财，又数百千，募能疗者。忽一人应召云：可治。张相初甚不信，欲验其方，遂令目前合药，其人云：不惜方，当疗人性命耳。遂取大蓝汁一瓷碗，取蜘蛛投之蓝汁，良久方出，得汁中甚困不能动，又别捣蓝汁，加麝香末，更取蜘蛛投之，至汁而死，又更取蓝汁、麝香，复加雄黄和之，更取一蜘蛛投汁中，随化为水。张相及诸人甚异之，遂令点於咬处，两日内悉平愈，但咬处作小疮。痂落如旧。
　　《经验方》：治蜘蛛咬，遍身生丝。
　　羊乳一升饮之。贞元十年，崔员外从质云：目击有人被蜘蛛咬，腹大如孕妇，其家弃之，乞食於道，有僧遇之，教饮羊乳，未几日而平。
　　又方，治蚯蚓咬。
　　浓作盐汤，浸身数遍，差。浙西军将张韶，为此虫所咬，其形大如风，眉须皆落，每夕蚯蚓鸣於体，有僧教以此方愈。
　　又方，治蚯蚓虫咬，其形如大风，眉须皆落。
　　以石灰水浸身，亦良。
　　《圣惠方》：主蛐蚁咬人方。
　　以鸡屎傅之。
　　又方，治蝼蛄咬人。
　　用石灰，醋和涂之。
　　《广利方》：治蚕咬人。
　　麝香细研，蜜调涂之差。
　　《千金方》：治蠼尿疮。
　　楝树枝皮烧灰，和猪膏傅之。
　　又方，杵豉傅之。
　　又方，以酢和粉傅之。
　　又方，治蠼虫尿人影。
　　着处，便令人体病疮，其状如粟粒累累，一聚惨痛，身中忽有处燥痛如芒刺，亦如刺虫所螫后，细疮作丛，如茱萸子状也，四畔赤，中央有白脓如黍粟，亦令人皮急，举身恶寒壮热，极者连起，竟腰胁胸也。治之法，初得磨犀角，涂之止。
　　《博物志》：治蠼虫溺人影，亦随所着作疮。
　　以鸡肠草汁傅之良。
　　《外台秘要》：治蠼尿疮，绕身匝即死。
　　以燕巢中土，猪脂、苦酒和傅之。
　　又方，治蠼尿疮。
　　烧鹿角，末，以苦酒调涂之。
　　钱相公方：疗蠼尿疮黄水出。
　　嚼梨叶傅之，乾即易。
　　《胜金方》：治蠼尿人成疮，初如糁粟，渐大如豆，更大如火烙浆庖，疼痛至甚，宜速用草荼，并腊茶俱可，以生油调，傅上，其痛药至立止，妙。
　　《圣惠方》：治恶虫咬人。
　　用紫草油涂之。
　　又方，以酥和盐傅之。
　　治卒虿螫方第六十
　　以玉壶丸及五蛄丸，涂其上并得。
　　其方在备急丸散方中。
　　又方，取屋溜下土，水和傅之。
　　治卒蜂所螫方第六十一#5
　　蜂螫人。
　　取人尿洗之。
　　又方，谷树、桑树白汁，涂之并佳。
　　又方，刮齿垢涂之。又，破蜘蛛，又煮蜂房涂之。烧牛角灰，苦酒和涂之。又断葫，揩之。又，嚼青蒿传之。
　　附方
　　《千金方》：治蜂螫人。
　　用露蜂房末，猜膏和傅之。《杨氏产乳》：蜂房煎汤洗，亦得。
　　又，《外台秘要》：挼薄荷贴之差。
　　又，《圣惠方》：以酥傅之愈。
　　沈存中《笔谈》云：处士刘汤，隐居住屋山，尝於齐中，见一大蜂鼠，为蛛网丝缚之，为蜂所腾坠地，俄顷，鼓腹欲裂，徐徐行入草啮芋梗，微破，以疮就啮处磨之，良久，腹渐消，轻躁如故。自后人有为蜂螫者，挼芋梗，傅之则愈。
　　治卒蝎所螫方第六十二
　　竭螫人。温汤渍之。
　　又方，挼马苋、大蒜。又，嚼乾姜，涂之，佳。姚方以冷水渍螫处，即不痛。水微暖便痛，即易水。又，以冷渍故布，拓之，数易。
　　新效方，蜀葵花、石榴花、艾心分等，并五月五日午时取，阴乾，合捣，和水涂之螫处，立定。二花未定，又鬼针草，挼汁傅之，立差。又，黄丹醋涂之。又，生乌头，末，唾傅之。嚼乾姜，涂之。又，射罔封之，温酒渍之，即愈。
　　附方
　　孙真人《食忌》：主竭螫。
　　以矾石一两，醋半升煎之，投矾末於醋中，侵螫处。
　　又，《胜金方》：乌头末少许，头醋调傅之。
　　又，钱相公《箧中方》取半夏，以水研，涂之立止。
　　又《食医心镜》：以醋磨附子，傅之。
　　又，《经验方》：以驴耳垢傅之差。
　　崔给事传。
　　《广利方》：治竭螫人，痛不止方。
　　楮树白汁，涂之立差。
　　治中蛊毒方第六十三
　　葛氏方，疗蛊毒下血方。
　　羖羊皮方三寸，得败鼓亦好、蘘荷叶、苦参、黄连、当归各二两，水七升，煮二升，分三服。一方加犀角、升麻各三两。无蘘荷根，用茜根四两代之，佳。
　　人有养畜蛊以病人，其诊法：
　　中蛊令人心腹切痛，如有物啮，或吐下血，不即疗之，食人五藏则死矣。欲知蛊与非蛊，当令病人唾水中，沉者是，浮者非。《小品》、姚并同。
　　欲知蛊毒主姓名方。
　　取鼓皮少少，烧末饮病人，病人须臾自当呼蛊主姓名，可语便去，则便愈。亦有蛇蜓合作蛊毒着饮食中，使人得瘕病，此一种积年乃死，疗之各自有药。又，蘘荷叶，密着病人外席下，其病人即自呼蛊主姓名也。
　　疗中蛊毒吐血或下血，皆如烂肝方。
　　茜草根、蘘荷根各三两，□咀，以水四升，煮取二升，去滓，适寒温，顿服即愈。又自当呼蛊主姓名。酋草即染绛草也。《小品》并姚方同也。
　　又方，巴豆一枚，去心皮，熬，豉三粒，釜底墨方寸匕，合捣为三丸，一丸当下毒，不可者，更服一丸，即下。
　　又方，盥一升，淳苦酒和，一服立吐，即愈。《小品》同。支方，苦酒一升，煮令消，服愈。又方，取蚯蚓十四枚，以苦酒三升渍之，蚓死，但服其汁。已死者，皆可活。
　　又方苦瓠一枚，水二升，煮取一升服，立即吐，愈。《小品》同。支方，用苦酒一升，煮令消服，神验。
　　又方，皂荚三梃，炙，去皮子，酒五升，渍一宿，去滓，分三服。《小品》同。
　　疗饮中蛊毒，令人腹内坚痛，面目青黄，淋露骨立，病变无常方，取铁精捣之，细筛，又别捣乌鸡肝以和之，丸如梧子大，服三丸，甚者不过十日，微者即愈。别有铁精方。
　　又方，猪肝一具，蜜一升，共煎之，令熟，分为二十服，秘方。《小品》同。支方分作丸，亦得。
　　又方，取枣木心，锉得一斛，着釜中淹之，令上有三寸水，煮取二斗，澄取清，微火煎得五升，宿勿食，日一服五合，则吐蛊毒出。《小品》、姚同之。
　　又方，雄黄、丹砂、藜芦各一两，捣末，旦以井华水服一刀圭，当下吐蛊虫出。
　　又方，隐荵草汁，饮一二升。此草桔梗苗，人皆食之。治蛊已食下部，肚尽肠穿者。取长股虾蟆青背一枚，鸡骨，支方，一分烧为灰，合，内下部令深入。
　　《小品》同。支方屡用大验，姚方亦同。
　　又方，以猪胆沥内下部中，以绵深导内塞之。
　　又方，五蛊黄丸　最为疗蛊之要，其方在备急条中。
　　复有自然飞蛊，状如鬼气者，难。
　　此诸种得真犀、麝香、雄黄，为良药，人带此於身，亦预防之。
　　姚氏疗中蛊下血如鸡肝，出石余，四藏悉坏，唯心未毁，或鼻破。
　　待死方。
　　末桔梗，酒服一匕，日二。葛氏方也。
　　支太医有十数传用方。
　　取马兜零根捣末，水服方寸匕，随吐则出，极神验。此物苗似葛蔓，缘柴生，子似橘子。
　　凡畏已中蛊，欲服甘草汁。
　　宜生煮服之，当吐疾出。若平生预服防蛊毒者，宜熟炙煮服，即内，消不令吐，神验。
　　又方，甘草炙，每合咽汁。若因食中蛊反毒，即自吐出，极良。常含咽之，水不虑药及蛊毒也。
　　又有解百毒散，在后药毒条中，亦疗方。
　　桑白汁一合服之，须臾吐利，蛊出。
　　席辩刺史传效二方云：并试用神验。
　　斑猫虫四枚，去足翅，炙，桃皮五月初五采取，去黑皮，阴乾，大戟，凡三物并捣，别筛，取斑猫一分，桃皮、大戟各二分，合和枣核大，以米清饮服之，讫，吐出蛊。一服不差，十日更一服，差。此蛊洪州最多，老媪解疗一人，得缣二十疋，秘方不可传，其子孙犯法，黄花公若於则为都督，因以得之流传，老媪不复得缣。席云：已差十余人也。
　　又方，羖羊皮方寸匕，蘘荷根四两，苦参、黄连各二两，当归、犀角、升麻各三两，七物以水九升，煮取三升，分三服，蛊即出。席云：曾与一人服，应时吐蜂兄数升，即差。此是姚大夫方。
　　附方
　　《千金翼方》：疗蛊毒。
　　以檞木北阴白皮一大握，长五寸，以水三升，煮取一升，空腹分服，即吐蛊出也。
　　又，治蛊毒下血。
　　猬皮烧，末，水服方寸匕，当吐蛊毒。
　　《外台秘要》：教急治蛊。
　　以白鸽毛、粪烧灰，饮和服之。
　　《杨氏产乳》：疗中蛊毒。
　　生玳瑁，以水磨如浓饮，服一盏，自解。
　　《圣惠方》：治小儿中蛊，下血欲死。
　　捣青蓝汁，频频服半合。
　　治卒中溪毒方第六十四
　　姚氏中水毒秘方。
　　取水萍曝乾，以酒服方寸匕，差止。又云：中水病，手足指冷，即是。若暖，非也。其冷或一寸，极或竟指，未过肘膝一寸浅，至於肘膝为剧。
　　葛氏，水毒中人，一名中溪，一名中洒东人呼为苏骇切，一名水病，似射工而无物，其诊法：
