<!-- { "loadSidebar": true } -->
　　存五方将吏俱至泥丸，朝见玉帝，蒙付以一敕字於太乙宫，即明堂宫是也。付水火炼神法。念阴灵阴灵咒，以左手飞南斗一座布地上，化为火沼，以剑诀画离卦於斗口中。次布五火字於 卦之五方，念云：东方青焰之风，内藏三昧真火。寅文剔出。南方赤焰之风，内藏三昧真火。卯文剔出。西方白焰之风，内藏三昧真火。辰文剔出。北方黑焰之风，内藏三昧真火。巳文剔出。中央黄焰之风，内藏三昧真火。午文剔出。存卦爻如金光烁烁，四方火炁炎炎。再以剑诀虚书焕辉炳耀炜煌煓八字取南方火炁，呵在字上，密念郁离真九遍。再念郁离之精咒，毕，取左宫太阳炁呵布，存为火府，喝云：谨请张使者，引领五方枢机两司雷神，入于阳明炬赫之宫受炼。存五方将吏，各各入于火府受炼。存见炎炎烈火，亘天亘地，烜赫通明。念真王有命咒，毕，以右手飞北斗一座布地上，化为水池，以剑诀画坎卦於斗口中。次布五水字於 卦之五方，念云：东方青温之炁，内藏真一之水。申文剔出。南方赤瀑之炁，内藏真一之水。酉文剔出。西方白杳之炁，内藏真一之水。或文剔出。北方玄溟之炁，内藏真一之水。亥文剔出。中央金母之炁，内藏真一之水。子文剔出。存卦爻如金色莹彻，水炁弥漫。再以剑诀虚书混溟滓海渥泩八字，取北方水炁吹在字上。密念结坎亨十徧。再念江河淮济咒，毕，取右宫太阴炁吹布，存为水府，喝云：谨请张使者，引领五方枢机二司雷神，入于重阴黑煞之官濯质。存见水炁蒙蒙，亘天亘地，泓澄莹彻。念五雷大神赫赫震呜咒，毕。次存水火交炼，念南爓咒、获无咒各八徧。作用既毕，如欲行用，即布斗步罡，激发五方雷神。如不行用之时，即以黍米悬空法，收归身矣。如行飞用帝咒宣，斗罡激发令冲天。如欲祈祷，其妙用在罡黑激起斗杓，冲起五方雷神将吏入於室中。祈晴云：扇开云翳。祈雨云：布降甘霖。却念：雷神雷神，受命于帝，卑职于天。风火之祖，雨泽之源。九丑聚集，六波临轩。祈晴云：飞风迅速，急召韦仙。祈雨云：倾河倒海，齐召斗仙。下济道法，神印自然。大震霹雳，速至坛前。玉清口敕。存三天内讳霐三字三官，急传五方真炁，存见合明天帝日五字：雷公速起。至此便起身，存空中雷神与己身雷神合而为一。存斗星光芒下应在地。次见五星光芒照彻己身。却步五步罡，祈晴用水火金木土，祈雨用木火土金水。次步第二罡，祈晴云风云雷电雨。又步第三罡，云天神龙水社。步第三罡毕，急转身，步三才罡，回入斗口中。
　　右步罡讫，回身入斗口中，以双手握雷局掇起，打发罡斗直射传音方上，却念吾奉帝敕，敕召五雷咒。
　　故步罡诀曰：巫步多，禹步少。惟五步能合五行，久久升举者是也。大率步多以五步推五行之妙法。次则步风云雷雨电以混，之后以天神龙水社激起。步罡之妙，无瑜此者。譬如犬之伏蛇，进五步，退七步，及至蛇伏，然后害之。描之伏鼠，亦如之。八门遁甲，隐身遁形之道也。物尚如此，人胡不然。哀哉。
　　如不行持用悬珠，再归天目入虚元。
　　帝旨传官归五藏，黍珠勃勃入无余。
　　如每日无事，不行用炼将。至此炼度将吏毕，却念归心咒，取金光炁布五方将吏，毕，却诵经咒，回向，吸引五方将吏自百花桥舌也。直上泥九，朝谒玉帝。以指书一○字，密念雷穴风锥咒二十句，每句一笔。存玉帝悬此一玉字如黍珠在空玄中，诸司将吏俱入黍珠之中。猛用津液咽下，归於中丹田，静坐片时。
　　却念归雷真叹诀，十二阑干无限月。
　　又如春睡方赠腾，妙处岂容人会得。
　　次默念归雷咒、归魂咒，存诸雷神将史悉归虚元矣。学人修炼至此，泥九风生，绛宫月皎，丹田火炽，欲海波澄，夹脊如车轮之转，四肢如山石之重，毛窍如浴之方起，骨脉如睡之正酣，精神如夫妇之欢合，魂魄如子母之留恋，此乃真境界也。以法度炼之，则聚而不散。以斤两炼之，则结而愈坚。魂藏魄灭，精结神凝，一意冲和，肌肤爽透，随日随时，渐凝渐结，无质生质，结成圣胎矣。至此妙处，他人安得而知会耶。学人如见面前白光如镜，大急收光，念玉华帝子咒，毕，而韬光隐迹焉。
　　若能依法去行持，万万之中无一失。
　　古人但云炼将，而不自知。所以炼此，皆雷法玄妙难明，至於道，至於法，二者相为表裹。学人若能依此上法行持，则万无一失矣。
　　变神咒
　　晶浇离火赤，三阳现五明。万神闻吾召，分身速现形。天皇真人速降真身。疾。
　　召使者咒
　　斩勘雷公，盟威青童。巽宫布令，运神归东。叱叱一怒，山石奔洪。横身鼓舞，四目老访。擒龙掣电，威盖九重，巽宫使者，刚轮运风。太华典者，机先御凶。山雷文通，拔树摧锋。壬癸雷压，斩妖擒龙。土雷陈硕，伐恶威雄。周天大火，炎炎烈烘。何神不伏，何鬼不从。逆吾者死，顺吾者丰。北灵黑历，九丑紫童。风伯雨师，社雷饮虹。太乙符命，万鬼无踪。五方使者，来往如风。速临坛下，大逞神通。闻吾一召，速出巽宫。急急如神霄真王勑太乙元君令。
　　玉清命令，勑尔众神。雷霆大将，欻火飞神。煞文。五雷猛吏，汉臣威光。丑文。雷公赫冲，寅。风伯道彰。巳。雨师何清，亥。电母文英。申。蛮雷使者，东方魔明。卯。南方烈煞，臣光大神。午。西方赫猛，火堵之精。酉。北方焜电，黑犬之神。子。中央使者，恶轰大神。中。历赫炎烈，□黑倾云。九州社令，大布威灵。飞天火帅，统摄天丁。黑云叆叇，百万步兵。欻承天令，收摄邪精。翻天覆地，雷电轰轰。上彻太极，下至幽冥。神光电目，子细搜寻。千千截首，万万剪形。敢不从命，粉骨碎身。吾奉玉清真王勑摄。
　　五雷使者号雷公，灵神威猛大英雄。韬藏山林入古庙，或效死而立大功。兴云致雨於顷刻，乘云驾雾斩蛟龙。吾今召汝降坛所，分明报应起雷风。急急如九天雷祖大帝律令。
　　高元紫阙，中有五神。宝耀敕辉，放光冲门。精气积生，化为老人。青巾素容，赤帔绛裙。左带流铃，右带虎兵。手把天罡，散形飞神。足蹑华盖，吐芒炼身。三景保守，令我修真。养魂制魄，乘飙飞仙。五星开通，六合紫房。回光隐遁，豁落七星。玄文变一，成神生魂。急急如律令。
　　赤鸦咒
　　赤鸦赤鸦，风火之车。雷中乌鬼，云外夜叉。受命黑冲，禀令丹霞。速来报应，呼风哑□。霞霞霞霞，丫丫伽伽。屈律巴急，霹雳多毗。眉伽伽华，叉役律巴。瓜瓜哑哑，急急瓜瓜。丫丫哑。一如祖师子华真君所告。
　　三段咒
　　唵吽吽。三檀那乾夷勑。亥。兑卦统雄兵，酉。艮宫封鬼户，寅。离宫驾火轮，午。坎水涌波津。子。人门撼地轴，申。震雷霹雳声。卯。狂风摧山岳，巳。诸将护吾身，掐本命诀，连念三声。沈天断鬼神。叱咄飞捷张元伯速降灵。太虚真，太灵真。吾是紫微君，勑召雷部神。神速奔，乘飞云，如康民，雷轰电掣到坛庭。吾是总统大将军，吾奉雷霆上相都司律令。
　　天清地宁，日月交并。直符使者，速现真形。飞捷那咤，吽咭哩新煞摄。
　　混合咒
　　太上符命，降付黄庭。中理五炁，混合万神。元君主算，司命定生。南昌火府，炼魄成形。阳魂离质，飞腾上清。三尸速灭，妖魔灭形。精邪荡散，元亨利贞。吞服符命，道炁常存。五云立运，日月光明。照耀三界，内观其真。急急如太上老君律令。
　　枢机二台总咒
　　律令大神，风火之尊。双膊巨翅，飞走乾坤。斩妖吞孽，缚鬼收魂。致雨倏忽，作晴顷分。震风激电，作水搏云。持上帝欶，主火雷君。霹雳一震，万里声闻。雷公电母，黑暗惊奔。左召乌利，右命黑灵。疾速来降，焚灭邪精。随咒所召，急降巽门。急急如神霄玉清真王律令。
　　鼓动风雷使，飞雷掣电神。祛邪斩精怪，威烈震乾坤。随符速报应，迅轰霹雳呜。霹雳摄，霹雳灭，急急如神霄玉清真王律令。
　　天罡咒
　　天帝释帝，部带天罡。五方凶恶之气，何不伏藏。飞光一吸，万鬼灭亡。天罡欻吸摄，饮吸天罡摄。
　　日君咒
　　日魂朱景，照韬绿映。回霞赤童。玄炎飙象。奔风郁仪，赤明炳焕。
　　月君咒
　　月魄霭萧，芬滟翳寥。婉虚灵兰，郁华结翘。淳金清莹，艮容台标。
　　召五方雷神咒
　　东方雷神，魔明使者，柳星之精。日月分华，助我神威，太上皓伯，阏五龙圭。太乙任使，洞照光辉。玉清勑下，火急奉行。谨召东方蛮雷魔明大神速起。天地水中金，角亢化血生。须臾立便至，随召现峥嵘。急急如东极雷霆都司帝君律令。谨召束方风雷使者蒋刚轮速至。唵嚩□噜呢啼萨婆诃。
　　南方雷神，烈煞使者，炬火大神。天罡大圣，三炁阳精。玉府上真，炎帝火轮。雷风急呜，烧鬼灭形。玉清勑下，火急奉行。谨召南方蛮雷烈煞大神速起。
　　天精地灵，移毒摄精。雷霆勑摄，井鬼柳星。张翼翰诸神来佐助，急速现真形。急急如南极雷霆都司帝君律令。谨召南方火雷使者璧机先速至。唵□嚓哪啰□萨娑诃。
　　西方雷神，赫猛使者，火猜之精。铜头铁额，五目五睛。横行主界，吞服魔精。九帝节钺，四天游行。神威到处，魔道昏倾。玉清勑下，火急奉行。谨召西方蛮雷赫猛大神速起。
　　庚辛金炁，戊己真形。奎娄胃昴，毕觜参星。请助我真，急摄邪精。急急如西极雷霆都司帝君律令。谨召西方金雷使者华文通速至。唵□呢□萨嚩诃。
　　北方雷神，焜电使者，黑犬大神。九天煞炁四极晶英，内缠玄炁，外守帅兵。左威右领，风伐火征。勑斩万怪，馘灭干精。玉清勑下，火急奉行。谨召北方蛮雷焜电大神速起。
　　壬癸坎水，玄武冥灵。斗牛女虚，危室璧星。雷霆勑摄，速现真形。扶除旱魃，扫灭邪精。兴云致雨，救济群生。急急如北极雷霆都司帝君律令。谨召北方水雷使者雷压速至。唵□□□萨娑诃。
　　中央雷神，恶轰使者，火堵之精。威刃天魔，四目九丑。□□□□，六目蓬华。井鬼吽宿，咤哩咭□。急急火光，一如律令。谨召中央蛮雷恶轰大神速起。
　　山海同其纬，五纬全其炁。五行俱合顺，闻呼疾速至。□□□□□□□星，助吾真炁，扫灭妖氛。急急如中央雷霆都司帝君律令。谨召中央土雷使者陈硕速至。唵哦□□□萨娑诃。
　　五雷混合咒
　　青帝之巾，甲乙日默念：东方甲乙木，神风雷奴子木郎，降炁入于肝中。存青巾。
　　赤帝之积，丙丁日默念：南方丙丁火，神火雷奴子荧煌，降炁入于心中。存赤帻。
