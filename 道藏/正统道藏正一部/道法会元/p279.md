<!-- { "loadSidebar": true } -->
　　右咒心念，不可出声。想额心为火镜，左右目射金光两道。洞照三天，直射巫人，不能存变。即想左右目射金光两道，直冲巫人。以左鼻微引西北炁，想见金虬吐火，独角龙也。火铃照耀巫人心肝。如是则妖人魂灭，法不能施。若欲灭之，则飞奏上帝而治之。
　　玉帅布罩捉邪品
　　左手运申已亥至寅卯，运斗名合斗。运斗讫，复归寅，念二品咒。想为金罟火罩围满天地，收归大煞。想鬼在罩内法师运诀捉之。
　　运诀咒
　　天雷隐隐，亥。神雷轰轰。午。龙雷卷水，辰。水雷波翻。子。社令雷火，寅。霹雳交横。巽。神机一变，寅。速灭邪精。大煞。雷大，卯。雷二，寅。雷三，丑。雷四，子。雷五。至亥，则倒为局。
　　右五指为雷局，双手同运合，打向鬼户去，存火雷交冲大震，天丁捉倒祸鬼。此名天雷局，又名金火天丁煞文。
　　玉帅悬火镜制邪品
　　法官以雄黄书天丁真形符於镜心，悬之病人帐上，以水一盆，向床前对照火镜。念天丁二品咒各九遍，布炁镜上，想为火铃宫阙，镇住鬼门，无敢干犯。
　　玉帅火狱制摄品
　　建狱於巽方上，择一净室，用新砖结成，一层一尺七寸，中三尺七寸。验祟新出有动处，或出血之类，捉倒妖邪，病者自安。罢狱，量情罪决。
　　法官如仪发奏，至其日，依式建狱齐毕，如前召将咒曰：
　　火铃火铃，金火天丁。绯衣仗剑，速见真形。急急如丹霄流金火铃律令。
　　召将合炁运出，并依前法。召至，焚建狱牒，献茶酒素祭。毕，却作用念天丁本身咒，化符书符。依本法日日入狱考勘，有形影，便是捉倒。
　　念天丁二品咒化狱
　　雷火真君，中指中文。想火师遣天丁直符。天信之神。巽文。想直符奔向巽宫召天丁。统领火部，午文。想见天丁领火兵而出。金火天丁。辰文。见天丁至火师前，受指挥而降。火兵火吏，中指中文。存兵齐至维罩。猛火随身。中指中文。见烈火入狱，存其狱运化火城已就。鸣钟击鼓，亥文，中中。存天丁领兵下火狱鸣钟鼓集鬼神。飞走火铃。辰文。见吏兵奔走来集，火铃维罩火城。雷火闪烁，双手雷局合打望巽去。存雷声大振。风火飞腾。巽至午文。想烈风震地，塞碍鬼门。照败神鬼，艮文。想天丁向鬼，户摄捉邪鬼。无路逃形。寅至卯文。见天丁坐鬼神兵四围障摄捉。焚烧绝灭，中指中文。一齐捉焚於狱中。化作微尘。寅至辰文。见天丁兵吏行火考勘。急急如丹霄流金火铃律令。
　　却以申状烧毕，封固狱门，收祭物，切忌鸡犬猫，妇人僧尼见之，亦不可。日日入狱考勘，有形影，便是捉倒。先要申火师，宗师天丁。
　　玉帅宝瓶捉魈品
　　应山魈飞走通灵，五通木客，忽来忽去，诸法治之无效，法官来耻去，法官去复来者，乃莫大灵通之祟也。独天丁瓶禁能治之。须用新砖净瓶一个，以雄黄书天丁符，贴於瓶底，烧灰藏瓶内，以瓶口向患人所卧处顿之，将镜子照空瓶口。法官用香灯供养，对瓶口念咒作用如法。
　　念天丁下品咒
　　雷火真君，寅文，肝炁，自东吸合出。想火师降我顶门。金火天丁。巳文，心炁出，取巽炁降合。想天丁驾火云至。吾今召汝，辰文，出心赤炁，自舌尖出，迸空为火云。见天丁领童子女兵而集。速降真形。寅午戌文，以口诀掷入瓶中。见天丁女兵产入，化为仙苑宫树宝林。邪魔外道，卯逆至亥，过午诀。想青华帝呵炁，合南炁，合呵入。五雷吏驭龙而入。毒龙妖精。辰文。想赤龙奔向鬼户烧妖怪。吸辰炁，以肝炁呵入。悉皆摄捉，艮文。想诸将会合。存我身为真人，入瓶捉号令。驱赴火铃。午文。想天丁火铃结阵在狱，放光十道，布十方。烧灭为灰，巳午未文。想火云祥光自瓶出来，即焚鬼怪。万劫无生。大煞文。见赤龙。开口，鬼祟至，奔入瓶去捉。急急如丹霄流金火铃律令。
　　次又飞南斗讳掷入瓶中。
　　□想丹火进。巳文。□想黄火进。辰文。□想赤火进。离文。□想紫火进。午文。□想玄火进。坤文。□想金火进。未文。摄。想烈火流金,，焰焰进发飞去。掐未文剔入瓶内。
　　右作甩毕，上香祝曰：
　　当职运化瓶驻，已获圆成，请天丁严装显服，鸣金钟，叩玉磬，藏形伏影。如有大邪，不待指挥，便请奔出瓶营，摄附患身，通吐因依，以凭结解。就将邪祸驱出他界，立使患人魂魄还身。谨有绯钱甲马直符，仗火焚化，用助威灵。祝毕，回司，立有报应。或中夜有雷声应，或邪人中夜自作考勘束缚之状，或自行供吐。来日发符，祭谢，回司。礼仪只用素食清酒。
　　玉帅保胎催生品
　　依法书天丁兑符於桃仁之上。
　　符面
　　符背
　　书符咒曰：
　　天罗灵官，百万真形。变化生分，永保长生。急急如丹霄流金火铃律令。
　　右卯至午出。存肺炁合心炁，取东方生炁入符中。咒曰：
　　南昌黄华，玉眸炼身。十月满足，骨骼已成，好生使者，韩君丈人。司命司录，卫房圣神。九天持符，监真度生。符下五脏，急离母身。急急如丹霄流金火铃律令。
　　右剑诀，左手掐辰文，望巽玉炁。再咒曰：
　　妙火铃真，监生上穹。执符把箓，好生韩公。五帝破魂，三台录封。七元助魄，神元辅宗。尸鬼辟合，本欲鬼穷。保持人命，杀却邪踪。神符覆护，冰光玉容。急急如丹霄流金火铃律令。
　　左手辰文，右手午文，南炁祝遣。咒曰：
　　六甲直符，从官符吏。保胎护命，尸亡邪坠。金火天丁，收魂护卫。女兵来降。好生下指。男算天禄，女算青简。符到奉行，百邪潜避。急急如丹霄流金火铃律令。
　　右符，取桃木心煎汤吞下。常用，只汲顺流水服。男左女右持出。
　　玉帅断泉脉水怪品
　　泉邪为祸，乃蛟蜃之精，隐於水泉之间。虽火铃雷中有伐泉铁简，今人将为金火天丁中用，大非本法。却不知南极火铃及丹霄火铃，各分一司，玉石相混，无有明白。其简用铁为之，长五寸，象五行，阔三寸，合三元，厚三分，应三才。用雄黄书天丁符於简文上，背书咒曰：
　　火铃炎炽，变化八方。万神拱卫，永断不祥。急急如丹霄流金火铃律令。
　　右与火铃字平写云：馑请金火天丁，火铃童子，火铃女兵，火铃雷吏，焕耀火光，告汝泉脉所主神只仰逼勒泉谒雷轰，妖怪杀灭奉行。
　　年　月　日吉时告下。
　　具职　　姓　　承诰奉行。
　　却烧香，面南作用。咒曰：
　　火铃炎炽，酉至午发。存南方炎火之天，火师立火团中，飞铃冲满天地。变化八方。寅文。存五方皆有火炎烘烘，中有天丁领兵入符中，见符为火文金篆。万神拱卫，离文，役申出。存符光所照，三界四府皆惊擎拳起敬。永断不祥。坤至辰下艮。存真王降万道祥光入符，下照四渎，泉脉乾枯，鱼龙尽死。急急如丹霄流金火铃律令。
　　祝符咒曰：
　　熠烘焕炎，焚赫朗星，风火雷电摄。天煞阳，地煞阴，万丈火铃烧鬼神。急急如丹霄流金火铃律令。
　　运斗掌图。未念，先掐至急急如律令。
　　存符为金简丹文，洞耀天地。呵心炁射南方，见天丁驾赤龙吐烈火入符。日午，令童子一人，身着白衣，手执赤旛，书丹霄流金火铃律令字，将符投入水中，泉脉立竭。
　　玉帅伐庙灭邪品
　　法官受词，或行紏察，知其邪坛小庙为祸，欲治之法，无非先奏而后伐。或有浅学，不奏而伐，庙虽破，鬼无所归，则流祸於乡人。此乃法官移祸於人，罪归法官，深犯天戒。又有不奏而伐，只白手附体，一牒便言结解，此只胡乱以一鬼应名入体结解，或鬼党中途夺去，反重其奸。须先奏，而后用符伐之，始能断后。
　　伐庙斗丑中卯兑离，午出
　　应伐邪庙，须奏上帝，请降真光，关会天丁祭誓，颁降上天劫旨，然后可伐。依式书天丁符於瓦上，依本法发笔，咒诀在后。
　　大帝火铃，存真王勑天丁，驾龙驱雷，飞火掷铃而降。金火天丁。存天丁奔雷走火，腾空而降，奔入符中。炎火急降，存符文金光火焰，烈满天地。烧透鬼心。存雷奔电掣，烈火奔冲，烧灭鬼营，三界见之，无路逃形。急急如丹霄流金火铃律令。
　　书符，取庙上阳瓦一片书符，至其日，令勇猛一人持瓦符入庙中打破，便出庙门，不得反顾。立有雷火焚烧，鬼尽灭。
　　玉帅祷雨救旱品
　　凡用金火天丁祷雨，须三日前发奏神霄，申火师宗师天丁，至其日建坛如法，召天丁驱雷致雨，以铁板书符，用青纸封符，及用此后咒书在符后，亦念此咒。
　　升坛如法。念三净咒，却步罡，一句一步。风起巽户，亥。雷震九天。子。云飞碧落，兑。雨降临轩。中中。电光闪烁，高。助道飞仙。巽。急急如丹霄流金火铃律令。
　　步至巽，如法召土地功曹素女，依前作用，催召天丁。咒曰：
　　谨请金火天丁，遵依神霄大帝勑旨，飞铃掷火，召集龙君，即刻升坛，大降甘泽。疾。
　　却运斗，午离坤巽中，乾住，剔开，上巽，并再剔，归卯上。
　　咒曰：
　　勑汝雷神大集，想天丁召龙会集，雷神毕至。霹雳震惊。存霹雳一声，一声开巽户。天丁火铃掷入巽户，雨部神出。风雷雨电，想风起巽，雷出震，两出坎，电出离。万里沸腾。存天河雨声久响，雷神发声，万里皆惊。摧山倒岳，存北岳山倾地裂，水涌天，神龙噀水出。灭鬼安人。想旱魃之鬼奔入北海，天虹断截，雨势大至，万民欢声。神龙速起，大布甘霖。急急如丹霄流金火铃律令。
　　念毕，依式书天丁符，发笔向坎，大下令，口不住念木郎神咒五遍，焚一符，叱天丁驱龙，大降甘雨疾。又五遍，焚一符，叱天丁开震布云疾。又五遍，焚一符，叱天丁开巽布风疾。又五遍，焚一符，叱天丁开离发电疾。又五遍，焚一符，叱天丁破地户发雷声疾。又五遍，焚一符，叱天丁破坎速施大雨疾。每一事，各步一罡，如前五步罡，下五下令，每一令下，念五遍雷神大集咒，及众讽木郎咒。须要先发奏，取报应，以纸作卷，夜静对空祝白，抽一卷，定何日登坛。却又以十二时辰定何时发奏。至期，方许登坛行事。独此法只用五步罡，不用破地召雷罡，最有灵验矣。
　　玉帅寸金盐盖品
　　凡人家多生灾害，破财失丧，合行盖，可保一年平善，永无灾害。仍要诵经，安奉本命，先奏神霄北斗，申本命，牒天丁，及帖城隍社令，选日建之，不用五死空亡日。
　　铁符
　　盖式
　　瓶式
　　符高三寸六分以应三十六生天数瓶与符盖并以锦为之瓶中用红绢书符包本命及三魂七魄钱在於内
　　用黄绢下书各人年命
