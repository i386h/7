<!-- { "loadSidebar": true } -->
　　三光混合，五炁交并。以灯法星，以火炳灵。占灯察物，辩晦审明。怪异危险，平静安宁。上彰道化，下报凡情。仙宫直事，相应奉行。
　　宝光洞照天尊。
　　摄星光混合灯光，九真楼殿俨然在上。
　　众讽北斗咒。
　　师捧报应符。密祝云：
　　臣谨依元降，奉行报应，符命投沉水中，随指方向，占验吉凶。法中仙灵，俯赐昭报。
　　朗元朗元益希曲延曲生，明彰报应。
　　以斗印搅水七遍，念斗讳，下符，
　　盖之。
　　步虚。
　　具位奉行奏告臣某，诚惶诚恐，稽首顿首，谨谨再拜，三露心香，至恭虔诚，遥望星光，一心上启：臣闻一元初判，即生日月之光；两曜合明，遂有星辰之象。洪惟上道，独处中天，众星皆拱於北辰，九皇总监於庶政。所以为天喉舌，作世舟航。聪明睿智，足以有临；号令文章，焕焉可迹。代妙道而生民物，辅上帝而理阴阳。凡属生灵，宁逃宰制。故太上升玉局而宣要法，紫虚立瑶坛而礼真仪。上士悟之，则入圣超凡；下民归之，则延生解厄。今时某身忧危难，心慕真宗，思荐福以消灾，特建坛而戏事。臣仰承陶铸，获遂揄扬。兹领情忱理，难抑遏。誓宣利济，恪为奏祈。伏愿仙女侍香，径达无上清虚之境；真灵下盻，暂离璇玑王府而来。臣谨再拜，启请… 
　　大罗天上太虚宫中瑶天星主万法祖师北极紫微太皇上帝，玉斗左宫高上玉皇尊星太灵八景元君，玉斗右宫北极玄卿帝星太素七晨元君，紫极昭冲勋令天英贪狼太星君，紫极英明集华天任巨门元星君，紫极通玄须变天柱禄存真星君，紫极总承符允天心文曲纽星君，紫极执庆刚昱天禽廉贞纲星君，紫极宗益枢京天辅武曲纪星君，紫极凝华好化天冲破军关星君，紫极阳琮孚庆天内洞明辅星君，紫极天袭大衍天蓬隐光弼星君，九皇夫人妃嫔姆女仙眷，天罡大圣节度星君，上清主命十一大曜星君，周天万象拱仰星君，天轮宫主照某本命建生元辰星君，当生行年二运三限旁临正照一切神煞官众，斗中感降证盟千真万圣。臣某不惭愚陋，僭屈高明，仰荷垂光，不胜庆幸。伏想天衢平坦，黄道洁清。红光近太阳，对天颜之咫尺；佳气蔼金阙，簇仙仗之森严。五云楼殿高玲珑，千官起居合环佩。臣喜际风云之会，幸依日月之光。若葵蒮之仰太阳，惟深翘企；效苹击而杞上帝，少寓殷懃。恩光俯临，香茶上献。
　　法事。　　再拜。
　　具位臣某再拜上言：臣闻天庭高远，势虽隔於仙凡；心境虚明，道可通於玄妙。况太上轸慈悲之念，而秘文垂祷谢之科。谓三界难兔於三灾，故九皇能解於九厄。可延生而保命，可制劫以消灾。今时某大患有身，请恩无路，爰叩小臣而致祷，径祈大造以垂怜。惟天何言哉，寂然不动；在人所欲也，感而遂通。披腹呈琅玕，尽控丹衷而上诉；不寝听金钥，愿回碧眼以遥观。奏告心章，谨当跪奏。
　　省章。
　　焚通奏二符。
　　适陈章奏，冒读天威。伏乞矜怜，俯垂监宥。臣为民请福，敢忘夙誓於当年；惟道好生，所望垂怜於今日。愿不违於所请，宜曲徇於是祈。即丐颁布洪恩，赐降符命，付臣告下，代天宣行。臣谨再拜道前。俟命之至，谨言。
　　灵通品量天尊。
　　告开天、度火二符。
　　命将，焚遣心章。
　　谨遣臣身中五体真官，功曹使者，霹雳灌斗旸谷张神君，太乙王天君，枢灵刘大神，总真龚使者，杨耿二仙使者，通事舍人，飞龙骑吏等官，速遵元降，为臣传此心章，上诣星阙进奏。仍烦关启直日进奏仙宫，依仪正定，必使上合天心，得希帝览。臣驰神金阙，驻目星垣，伫俟玄恩，潜垂昭报。
　　迎出焚化。奏告如法。密咒云：吽□□□。一炁七徧。
　　上帝垂恩，七真仙灵。贪狼巨门，明检鬼营，□□□星，永保安宁。
　　默取旨付属曹治。心礼谢而退。
　　消灾解厄天尊。
　　师捧解厄符祝将。
　　开函近御筵，已拜天颜之有喜。飘裾凌斗柄，亲传帝命之下颁。谨请斗中三真二使，旸谷张神君，斗中延生保命度厄益等消灾散祸扶衰七元神君，解二十四厄灵官，法中将吏，疾速准奉符命施行。
　　宣解厄牒。
　　遍闻天京星阙，地府水宫，宪府雷霆，阳祠岳读，太岁隍社瘟司：特为某检会宿生今世应犯重罪深愆，及未来身命运限，有无阳九百六之灾，二十四厄，或值逆伏迟留之运，乃致痒痾疾痛之虞，或起处失宜、营修犯禁，年灾月祸，星厄命妖，三世冤憎，七生凶会，鬼毒注射，魔魅陷殃，有死有生，有已有不已、禄马衰困，寿算尽穷，种种不祥，一一解释。除名黑籍，注禄青篇。即使某干不能侵，支不能伤，凶星退舍，恶煞潜藏，吉星临照，运限兴昌。布降元皇正炁，天一真精，下注某五脏六腑之中，四肢百骸之内。辟除妖恶，荡涤凶殃。升降真元，资扶命蒂，俾令某内安真性，外伏魔精，身体康强，家门昌盛，一如元降，依应奉行。
　　告解厄符。　　众讽解厄咒。
　　大圣北斗七元君，能解三灾厄；
　　大圣北斗七元君，能解四煞厄；
　　大圣北斗七元君，能解五行厄；
　　大圣北斗七元君，能解六害厄；
　　大圣北斗七元君，能解七伤厄；
　　大圣北斗七元君，能解八难厄；
　　大圣北斗七元君，能解九星厄；
　　大圣北斗七元君，能解夫妻厄；
　　大圣北斗七元君；能解男女厄；
　　大圣北斗七元君，能解产生厄；
　　大圣北斗七元君，能解复连厄；
　　大圣北斗七元君，能解疫疠厄；
　　大圣北斗七元君，能解疾病厄；
　　大圣北斗七元君，能解精邪厄；
　　大圣北斗七元君，能解虎狼厄；
　　大圣北斗七元君，能解虫蛇厄；
　　大圣北斗七元君，能解劫贼厄；
　　大圣北斗七元君，能解枷棒厄；
　　大圣北斗七元君，能解横死厄；
　　大圣北斗七元君，能解咒誓厄；
　　大圣北斗七元君，能解天罗厄；
　　大圣北斗七元君，能解地网厄。
　　福生无量天尊。
　　焚符礼谢，密咒云：
　　完钧首明宏。七徧。
　　还神。　　下坛。
　　设醮。　　步虚。
　　具位臣某，上启
　　无极大道元始万神，中天星主紫微大帝，玉斗二天尊帝，九晨皇上道君，星宫夫人妃嫔仙眷，上清十一列曜星君，本命元辰官属，照临星鳅真灵，普天星斗万象群真，成愿垂葱。俯昭谢悃。臣闻：一炁初分，斯天地之定位；二仪交泰。有星斗之垂芒。惟北一辰总主於枢机，列众曜环拱而经纬。无一物不被其泽，尽万化皆风所司。今古昭彰，死生攸偷。今时某有身为患，无路请恩，皈投致祷於高明，仰赖回旋於造化。兹退朝而事毕，敬设醮以谢恩。伏愿亨于克诚，介以景福。勿药有喜，俾见患之早廖；享福无穷，庶遐龄而益衍。星辰光照，灾病消除。稽首上香，告行初献。
　　法事
　　臣志心启请，
　　清微演法度人历代宗师仙众，咸愿垂慈，俯昭谢悃。臣闻：神道设教，贵立法以度人；弟子从师，在依仪而行道。惟此清微之教法，实为今古之津梁。谓众生多入於邪宗，明一理引归於正路。俾其灾难，有以解禳。今时某为患有身，求安无路，命微臣而致祷，望大德之曰生。多蒙师匠之提撕，慈设醮筵而罄谢。伏愿鉴其诚意，锡厥休祥。保奏帝阍，俾得如於所愿；开明旨要，尚有赖於方来。庶副恳祈，用彰教法。稽首上香，告行二献。
　　法事。 
　　某一心上请r 
　　斗府玄宝省局司治应于列职一切神员，清微三炁九霄符章经道雷帝天君，官将符使，本佩法箓符图兵马骑吏，本坊土主里社正神，本家司命土地等神，是夕法筵无鞅众圣，咸愿垂慈，俯昭谢悃。伏闻：太极肇分，有主宰谓之帝；大朴既散，得至灵而为神。自道法之流传，着将兵而参赞。分司列职而各专其任，赏善罚恶而匠成厥功。懋振威灵，佐宣祇道化。今时某身婴疾患，心切忧惶，皈依大法以奏禳，仰荷分神而翊卫。兹行坛之毕事，敬设醮以言功。中伏愿祥享于诚，天作之佑。积功成圣，永扬不息之机，敛福锡民，俾遂如心之愿· 。有求皆应，无感不通。稽首上香，告行终献。
　　讽经。宣疏。
　　具位臣某上启
　　无极大道元始万神，中天星主紫微大帝，玉斗二天尊帝，九晨皇上道君，星宫夫人妃嫔仙眷，上清十一列曜星君，本命元辰官属，照临星煞真灵，普天星斗万象群真，灯筵所启作证神祇，恭望慈光，洞回昭格。臣闻：无象无形，神之格思不可度；有始有卒，褅自既灌无足观。惟真仙恍惚，本结炁以成形；凡人世祷祠，即分神而散景。灵皇皇兮既降，芳菲菲兮满堂。斯乃神动以天随，惟在心通而意感。兹告竣於法事，谨奉返於鸾舆。伏想旌幢缥缈而直度银河，辇辖参差而各登金阙。仙乐奏，八鸾齐唱；天门开，九虎出迎。师舆簇仗而咸返清都，帅驭参班而齐归曹局。十方真宰，各复攸司。倏忽之间，寂然不动。臣等攀髯无路，拜首惟勤。空仰企於中天，恨莫随於后乘。天虽高而听甚下，端祈曲徇於所求；礼不足而敬有余，尚冀弗加於其责。至三至再，以谢以祈。伏待恩光，早垂报效。臣等下情不胜攀恋之至。瞻望云霄，一心拜送。
　　道法会元卷之二十五竟
　　道法会元卷之二十六
　　清微道法
　　玄灵解厄品
　　主法
　　清微宗主真元妙化天帝。
　　帅班
　　北极闿阳掌善使者杨汝明，
　　北极启阴察恶使者耿妙真，
　　并天人满月相，天丁寇，青服，云鞋，一仗剑，一执杨枝。
　　掌急奏太一天君王震，
　　天人相，王冠，朝服。
　　枢灵大神刘洪，
　　总真使者龚德，
　　并功曹状，幞头。刘善相，黄衣，龚恶相，红衣。
　　北极循璇霹灵灌斗旸谷神君张灵，
　　使者相。幞头，黄抹额，皂绰袍，右手执斧，左手捧文书。
　　玉部翻解冤结使者颛恶。
　　黑面蓬头，带金钴，皂袍，仗剑，赤脚。
　　净坛符
　　臣　某承诰涤秽。
　　通师符
　　臣　某上香启告。
　　召将符
　　玄曹解厄，合干仙灵，承符速降。臣　某承诰奉召。
　　役将符
　　臣　某承诰策役。
　　通真符
　　臣　某告行通真。
　　请降符
　　臣　某告行诣降。
　　信香符
　　臣　某上香启告。
　　默告要诀
