<!-- { "loadSidebar": true } -->
　　治中左右阴阳二十四生炁吏，
　　建节监功大将军左右各二十四人，
　　功曹二人，使者二人，校尉一百二十人，虎贲威仪二十四人，
　　铃下吏兵五百二十四人。
　　右治中官，通奏告日当呼存。乃太清官僚，不可慢易。
　　章中官
　　泰玄都省主三天扶教大法师正一真人，
　　太一真君，三天门下上章典者，
　　天曹门下引进仙官，
　　天曹门下上章词表灵官，
　　青帝庆寿功曹，赤帝注生功曹，
　　白帝纪善功曹，墨帝元命功曹，
　　黄帝中治功曹，上元唐将军，
　　中元葛将军，下元周将军，
　　驿庭令，驿庭丞，
　　正一功曹，治病功曹，
　　四部监功谒者，二官直使，
　　左官使者，右官使者，
　　阴神失吏，阳神决吏，
　　科车赤符吏，罡风骑置吏，
　　驿马上章吏，飞龙骑吏，
　　四直使者，土地正神里域真官。
　　右拜章出官，以心存呼，随仪荐献。
　　章职官
　　四部按章从事，监章从事，
　　校章从事，考章从事，定章从事，录章从事，
　　扶章从事，护章从事，赍章从事，呈章从事，
　　剌章从事，通章从事，传章从事，奏章从事，
　　省章从事，受章从事，御章从事，印章从事。
　　已上从事各二人。
　　主簿四人，干佐二人，小吏二人。
　　右书章毕，存呼，随事陈述，方可上奏。盖洞达天理，改换俗情，治定错误，通达真灵，若不经由，虽备世格，亦必不通，凡切章尤宜任之。
　　操章官
　　太初直符直事，太元直符直事，太素直符直事，太真直符直事，
　　太玄直符直事，太一直符直事，虚无直符直事，太清直符直事，
　　五帝直符直事，五岳直符直事，五行直符直事，六律直符直事，
　　七政直符直事，八卦直符直事，九宫直符直事，今年直符直事，
　　今月直符直事，今日直符直事，今时直符直事。
　　已上直事各三十六人。
　　金光童子七十二人，典章从事二十四人，
　　通章舍人七十二人，云中童子二十四人，
　　行章童子七十二人，玄都小吏一人，
　　玄都力士一人，左社右稷神各一人，
　　九光玄伯各二十四人，高车司马一人，
　　通章小吏一人，好生玉女一人，
　　奉受玉女一人，上奏灵官一人，
　　六丁玉女一人，直日直时典事各一人，
　　承受令吏一人，典录功曹十二人，
　　典录小吏二十人，通章书佐一人。
　　已上操章，祝之投达词旨，改更言词不合事理，补定正文。如事干飙急，章文错误，逼期奏拜，换书不及。当治定口奏，口称口章，其职官自然冥中书章上进，胜人札，又合天科。纸勿焚之，立获昭格矣。
　　章中天官
　　侍香金童，传言玉女，左青龙君，右白虎君，三天承章典者，扶章素女。
　　直日拜章官四人。
　　甲日神将元威令，功曹杜文华，童子阳精，香官桂青史。
　　乙日神将季仲文，功曹唐元化，童子震精，香官刘伯弟。
　　丙日神将苏恭明，功曹宋在晶，童子赤精，香官灵应日。
　　丁日神将潜兵虚，功曹丘廷西，童子流精，香官鲁子愚。
　　戊日神将全混成，功曹闾多性，童子土精，香官风东化。
　　巳日神将萧子元，功曹刁慧机，童子阴精，香官从长卿。
　　庚日神将侯道静，功曹邓康定，童子金精，香官卒飞鸣。
　　辛日神将金阳侯，功曹安何虎，童子光精，香官雷暹景。
　　壬日神将季永福，功曹刘千峰，童子水精，香官揆子华。
　　癸日神将洮朱文，功曹星落光，童子乾精，香官深誾通。
　　右拜章前一日，先峡疏状请直符神将，功曹童子，香官，祭醮，及进章玉女：
　　子日玉女在庚，丑日玉女在辛，
　　寅日玉女在乾，卯日玉女在壬，
　　辰日玉女在癸，巳日玉女在艮，
　　午日玉女在甲，未日玉女在乙，
　　申日玉女在巽，酉日玉女在丙，
　　戌日玉女在丁，亥日主女在坤。
　　右章奏通达，报应入天门，上金阙，须得直日玉女赍诣三天门下。苟非上章玉女进奏，终难上达。
　　赍章二天丁
　　其咢天丁飞云芳，绯衣。
　　磷索天丁空降京，青衣。
　　右遣章专用之，当依式常祭赍章二天丁。期天丁弁冠，绯衣皂禄，一人青衣皂禄。着青者少年白净，着绯者面赤大眼薄胡。二人并乘青绯二云。左右侍吏各百千万人。每祭，从天门而下于靖室，金光霭霭，过如日月。二天丁好乐，用青盐一楪，淡豉一楪，海红一楪，石菖蒲，美酥乳饼二个，时果香灯金钱云马各二分，候人静，祭於星斗之下。师美言委曲祭之。於庚申甲子本命岁合日，祭之。上件物色并移入靖中供养，其祭物不得动，且供养至第二祭，即换。祭毕，默吞二名字。不得与人言其神事迹，凡九祭即灵。其章表师并付之天丁赍行。法中施行威仪，并依拜章式用。 
　　二天丁符
　　其咢
　　□索
　　十方飞天神王
　　大章大表请神王护送，中小章表召飞天使者吏兵赍持。遣章用。
　　东方无极飞天神王忽，震文召之。
　　南方无极飞天神王飞，离文召之。
　　西方无极飞天神王善，兑文召之。
　　北方无极飞天神王云上，坎文召之。
　　东北方无极飞天神王度仙，艮文召之。
　　东南方无极飞天神王无镜，巽文召之。
　　西南方无极飞天神王涤色，坤文召之。
　　西北方无极飞天神王那郁，乾文召之。
　　上方无极飞天神王玃无，中旨甲下文召之。
　　下方无极飞天神王瑛，中旨下文召之。
　　十方神王威德最大，功力甚重，各有飞天使者吏兵亿乘万骑。兆能崇重仰敬导奉，有诸章表，请召赍传，立获神应。请召之诀，并依下降直日用之。小事不可召降，大事方可召用。朝元通真，皆神王开尊引前也。
　　十方神王下降日
　　东方：初一十一二十一。
　　南方：初二十二二十二。
　　西方：初四十四二十四。
　　北方：初五十五二十五。
　　东北方：初八十八二十八。
　　东南方：初三十三二十三。
　　西南方：初六十六二十六。
　　西北方：初七十七二十七。
　　上方：初九十九二十九。
　　下方：初十二十三十。
　　召符
　　右符中旨中文，念隐语书，取中炁入符。今按急召下字，只宜叠书内神王字，或换使者字，吏兵字，随用也。
　　玉清官吏各二十四人
　　玉清上奏灵官，左右奏章太灵玉女。
　　运神会道功曹，侍香金童，
　　传言玉女，左右官使者，
　　飞灵六甲玉女，左右龙虎君，
　　奏章上章吏，进章骑吏，
　　凤凰骑吏，上章云龙骑吏，
　　言章风发骑吏，奏章飞虎龙骑吏，
　　御章神虎骑吏，，罡凤骑置吏。
　　上清官吏各二十四人
　　上清上奏灵官，十天承受玉女，
　　三十二飞天传奏玉女，侍香金童，
　　传言玉女，四直玉文功曹。
　　五帝直符飞天神吏，五帝玉童玉女，
　　三五功曹，左右官使者。
　　太清官吏各二十四人
　　太清上奏灵官，三天承受玉女，
　　飞天传奏玉女，侍香金童，
　　传言玉女，四直玉文功曹，
　　二官直使，正一功曹，
　　太清天童君，太岁诸官君，
　　阴阳神央吏，科车赤符吏，
　　三五功曹，左右官使者。
　　六十甲子直神
　　甲子王文卿，从官十八人，符吏天季二人。
　　乙丑龙季卿，从官十六人，符吏天仲二人。
　　丙寅张仲卿，从官十四人，符吏孔光二人。
　　丁卯司马卿，从官十二人，符吏天奸二人。一曰天科。
　　戊辰楚季卿，从官一十人。符吏地根二人。
　　己巳何文昌，从官十三人，符吏地行二人。
　　庚午冯仲卿，从官十七人，符吏天元二人。
　　辛未王文章，从官十五人，符吏天杵二人。
　　壬申侯博卿，从官十三人，符吏天季二人。
　　癸酉孙仲房，从官十一人，符吏天定二人。
　　甲戌展子江，从官十四人，符吏天根二人。一曰天限。
　　乙亥庞明心，从官十二人，符吏天监二人。
　　丙子祈系卿，从官十六人，符吏天布二人。一作邢孙卿。
　　丁丑赵子玉，从官十四人，符吏天偿二人。
　　戊寅虞子张，从官十二人，符吏地行二人。
　　己卯石文阳，从官十五人，符吏天曹二人。
　　庚辰尹佳卿，从官十三人，符吏天合二人。
　　辛巳杨仲公，从官十一人，符吏天光二人。
　　壬午马子明，从官十五人，符吏天朗二人。
　　癸未吕威明，从官十三人，符吏天卿二人。一作天印。
　　甲申扈文长，从官十六人，符吏天行二人。
　　乙酉孔利公，从官十四人，符吏天长二人。
　　丙戌车元升，从官十二人，符吏天淑二人。
　　丁亥张文通，从官一十人，符吏天明二人。
　　戊子乐石阳，从官十四人，符吏地光二人。
　　己丑范仲阳，从官十七人，符吏天庆二人。
　　庚寅褚进卿，从官十五人，符吏天行二人。
　　辛卯郭子良，从官十三人，符吏天刚二人。
　　壬辰武稚卿，从官一十人，符吏天华二人。
　　癸巳史公来，从官九人，符吏天处二人。
　　甲午卫上卿，从官十八人，符吏天偿二人。
　　乙未杜仲阳，从官十六人，符吏天位二人。
　　丙申朱伯众，从官十四人，符吏天荣二人。一作天篆。
　　丁酉臧文公，从官十二人，符吏天容二人。
　　戊戌范少卿，从官一十人，符吏天征二人。
　　己亥邓郁卿，从官十二人，符吏天岂二人。一作都卿。
　　庚子杨仲卿，从官十七人，符吏天梁二人。一作仲升。
　　辛丑林卫公，从官十五人，符吏天监二人。
　　壬寅丘孟卿，从官十三人，符吏天唯二人。一作天准。
　　癸卯苏他家，从官十一人，符吏天曲二人。
　　甲辰孟非卿，从官十四人，符吏天雄二人。
　　乙巳唐丈卿，从官十二人，符吏天公二人。
　　丙午魏丈公，从官十六人，符吏天英二人。
　　丁未石叔通，从官十四人，符吏天旋二人。
　　戊申范伯阳，从官十二人，符吏天阳二人。
　　己酉成文长，从官十五人，符吏天施二人。
　　庚戌史子仁，从官十三人，符吏天箕二人。一作天其。
　　辛亥左子行，从官十一人，符吏天林二人。
　　壬子宿上卿，从官十五人，符吏天祥二人。
　　癸丑江汉卿，从官十三人，符吏天兴二人。一作天兵。
　　甲寅明文彰，从官十六人，符吏天望二人。
　　乙卯戴公阳，从官十四人，符吏天河二人。
　　丙辰霍叔英，从官十二人，符吏天毕二人。
　　丁巳崔可卿，从官一十人，符吏天绝二人。
