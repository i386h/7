<!-- { "loadSidebar": true } -->
　　戊午从元光，从官十四人，符吏天令二人。一作天数。
　　己未时道卿，从官十七人，符吏天命二人。一作天令。
　　庚申华文阳，从官十五人，符吏天关二人。
　　辛酉邴元玉，从官十三人，符吏天立二人。
　　壬戌乐进卿，从官十一人，符吏天官二人。一作天宫。
　　癸亥左石松，从官九人，符吏天正二人。一作石有松。
　　降召用都匠符
　　符下随阴阳日书
　　阳日 阴日
　　玉机玄格一名九灵飞步通神法
　　身中五体真官，
　　真官五人，三梁冠，方心曲领，长裾皂椽，朱履绯袍，带剑，各执圭，住立左方。从师三田中出，住立各面相向。五□脏百关中五色炁。
　　左右官使者，
　　使者冠九德之冠，绛衣，若王者之
　　状。从左右肾出。乃师之命神，立於师之左右，执幢持节。一人，面嫩白净。一人面赤凶，大眼薄胡。此二使者，传师心事之神，吉凶则问其神。两肾出，从吏五人，同前出，五方色衣，金甲兜鍪，执刀斧器械，从史二十五万人。亦从三田中出。两肾中黑紫云气。
　　功曹，
　　如受三洞箓俱足，功曹二十四人，只盟威箓者十二人，只都功箓者七人，受都功盟威者二十人。服色只依常服，周身出入，宇立师前，并躬身叉手。脾中出。五脏中黄炁。
　　上三天执法开化阴阳功曹，
　　功曹二人，从者十二人，六人绛衣，六人绯衣。已上如前貌。心中出。心中赤炁。
　　度道消灾解厄君，
　　十二人，绯衣，方心曲领，长袖，大裙碧禄，冠通天大冠，执消魔智惠剑。心中出。心中赤炁。
　　建节监功大将军。
　　前部效功一人，通天冠，黄衣大袖，大眼，面紫黑色，执九节旌，乘黄云。此一人极可畏，立师前左边，专司开道之神，与令丞共行杀伐。膝出。太玄杀炁黑云。
　　后部效杀一人，黑衣碧禒，若真武状，持灭魔剑，乘天马，身中黑炁化成，立於师后，正如人间后将军也。膝出。百窍中黑炁。
　　驿庭令。
　　传令指呼之职。一人，如直符之状，黄绣衣，执骨朵。从者十二人。如人间巡捕官，立师之左。脾出。百孔中黄炁。
　　驿庭丞，
　　四人并绯衣，若宰相状貌。右主领诸部威仪之职，管上帝传驿四方，正如人间急递司。立师之右。顶出。此二令丞最紧。九穷中赤炁。
　　四部谒者，
　　四人，引导之职，如阳间通事舍人之状貌，乃阳间宰相服色。身中意神，肺肝肾出。立右。百关中青白黑三炁。
　　上仙上灵二官直使，
　　掌管诸史之师。绛衣皂禒，绿靴，七梁大冠，带剑，身中心神最大。此神系收戮天下故炁之神。五脏出。如绯纹锦绣。
　　阴阳神央吏。
　　春则九十人至九万人。夏三，秋七，冬五，晨戌五未十二数。并金甲若将军状，乘天马、狮子、金龙。此即炁神，最猛，行若奔电，声如雷，执斧钺弓枪旗，专於三界遏绝诸天魔，立师前后。心肾出。从吏十二人，青红白黑黄衣，元黄大情，乘绛云，执斧钺，裹面金甲，绿靴履。心肾紫赤二炁。
　　正一功曹，
　　职主传达法师章奏。意脾神，系一切种种之事，悉尽委之，无有不达乎。巾帻绯衣，皂椽，最为上功曹也。正一功曹乃号令神。五脏出黄锦之炁。
　　治病功曹，
　　专司辟除邪炁，恐有干於师。
　　阳神央吏，
　　一十万人，赤衣黄帻，断魔之神。鼻中出。
　　阴神决吏，
　　一十二万人，皂衣力士，亦系灭妖之神。一神火马，一人水神，一人火神。
　　诸使者，
　　春青衣，夏赤衣，秋白衣，冬皂衣，白面金甲绿靴，执传令旗。顶门出。
　　狼吏虎贲，
　　肺胆神，职专主剪伐，又主察奸邪之事。如将军状，并金甲，乘马，执刀枪钺斧。两眉出。五脏中青炁若重雾，外青内黄。
　　都官仆射，
　　三人，乃身中三魂化成。状若龙虎二君，三关出。此神主传令。顶门出。五脏中炁从九窍出，与身三色炁从顶出。
　　天绉甲卒，
　　并火甲绯衣，执刀戟弓弩，百万人。五体神。绯黄青情。脐中出。百窍中赤炁。
　　诸吏，
　　乃师五体神。如将军状，主剪伐之职。鼻出。五脏六腑中三田中有金室玉户，从鼻出黄油紫主炁，化作收食等史。
　　天丁力士，　绯青大袖，天丁冠，执斧钺刀枪。额出。
　　科车赤符吏，
　　乃师脐神，亦精血之神。三十万人，亦乘马，狮子、獬豸、雕、凤、火龙，乃是引导之神，状若天丁力士，执枪刀斧，乘赤云如火。心肾出。
　　罡风骑置吏，
　　三十六万人，并乘金甲马，金甲头盔。二主帅执弓弩短刃。此吏凶恶，乃是肺神，不可触。乘火云，导引法师，如人间踏白先锋之将，立在法师西边，神威炁冲十方。膝出。从吏同前，执杂器械，绛绿紫绯黄碧粉青衣，裹面金甲青帻，黄包巾，面目凶恶。膝出。五脏百关中青黄白界。
　　驿马上章吏，
　　二人，将军状。乘金甲马，从者百千人，亦系先锋将，辟斥三界魔鬼。此吏水火二炁之神，亦系接引开导之神。凡上章，无此二神，章不上达。膝出。百关中白炁。
　　飞龙骑吏，
　　二人，如仙女状，五色霞衣，美貌，乘飞龙，一息遍周三界。五脏中紫云郁郁，从鼻出。
　　三十六靖庐，
　　应三十六节神，乃护卫神，如人间兵吏。背中三十六骨节出红炁。
　　七十二福地，
　　孔窍神，亦是卫佑神，如人间兵吏。五脏百关外出黄炁黑。
　　道上二玄君．
　　貌若真人，服真人服，执简，乃意智神。两乳间出。两乳间三色炁
　　四始君，
　　如帝状，只一人，衣帝服，执圭。脑中出。黄锦炁。
　　赤景子君，
　　命神，绛衣大袖，长裾朱履，三梁冠，执剑。下丹田出。所属正炁。
　　五七赤阳君，
　　三十五官君，乃正心神部辖之职。心中赤炁。
　　风炁注炁甲子诸官君，
　　并青红绛紫绿绯黄之衣，精光神。并朝天幞头。肝胆中出。胆中碧炁。
　　治职中君，
　　三万六千人，五脏出，杂衣，五叶芙蓉冠，真人服。
　　三万六千神毛孔窍神，
　　如人间兵吏。五脏色炁。
　　东九夷君，青衣。南八蛮君，赤衣。
　　西六戎君，白衣。北五狄君，皂衣。
　　中三秦君，黄衣。
　　已上并戴九叶芙蓉冠，执圭，五脏神，立五方，各有兵马千万，如人间兵吏。身中忽然似有玉户金室，金光若五色锦炁。
　　二官直使，
　　一人皂衣，一人绯衣，九梁冠，执旛斧。腋中出。三田中青碧炁。
　　思官混化
　　三日一思，五日一存，十日一混合。
　　师欲拜章，择天地合日，入靖室，步飞空大神罡，面北，净席一领，置酒果三分，一分亦可。叩齿九通，存身中脏腑真炁，化为前件官吏，皆自身中出。
　　俱毕，存耳中闻诸将言语号令，鸣锺击鼓，声震天地。良久，入泥丸宫，见万亿众人马化为一宝珠，光射十方，过如日月。以自己口吸吞之，入下丹田，化为一小儿，如初生之状，貌若自己。见一尸五欲神，从自己玉茎中走出。口吸元炁一口，纳入心中。良久，心中出火光一道，化为天丁力士，天绉甲卒，狼吏虎贲，张弓舞剑，斩三尸首落，化为三五功曹。闭目，顶中出白炁并五色炁，依前作前件官吏罗列。又见三色炁化成自己，乘三色云。以口呼前件将吏，随吾上诣洪元殿。一举直到玉帝殿，奏对了，却归本处。
　　章醮圣位
　　三十六分，供设於坛东西序。拜章出官毕，请官三献如仪。
　　东序
　　泰玄都省主正一天师，嗣师，系师，女师，经籍度三师君，泰玄都省上相，主判玉清天机天枢四相，九天上章灵官。阳精天门唐将军，洞华天门葛将军，正阳天门周将军，十方飞天神王，飞天使者，吏兵，四直功曹。
　　三天、十天、三十二天、五帝，承受玉女，三清上奏灵官，降真召灵二符使，其咢舜索二大天丁，发放大将军。
　　三五功曹，左右官使者，侍香金童，传言玉女，五帝直日香官，运神会道召灵功曹，太虚玉女，飞灵六甲玉女。
　　按章、监章、考章，定章、录章、扶章、护章从事。太清、太初、太元、太素、太
　　真、太玄、太一直符直事。
　　年月日时直符直事，金光童子，绯衣使者。
　　元都小吏，力士，九光玄伯，高车司马，承受令吏，典事典佐功曹，书佐，进章骑吏，凤凰骑，上章云龙骑，言章风发骑。
　　奏章飞虎龙骑，御章神虎骑，四直玉文功曹，左青龙君，右白虎君，前朱雀君，后玄武君，八威大神，直日神将，功曹，香官童子，进章玉女，灵宝诸司仙曹将吏，法箓治职仙灵，诸司帅将吏兵，四面方位山川溪谷、左社右稷官吏。
　　西序
　　太一真君，太清千二百官君，太清天童君。太清玉司上院，太一元生左府真宰，天曹门下引进真官，上章词表灵官，三天门下上章曹治引进真官，上官典者。
　　典治君将吏兵，二十四炁建节监功大将军，上三天执法开化阴阳功曹，度道消灾散祸解厄君吏。
　　二官直使，正一治病功曹，左右官使者，阴阳神决吏，某治中真炁效功效杀驿庭令丞，四部谒者。
　　科车赤符吏，罡风骑置吏，驿马上章吏，飞龙骑吏。
　　呈章、赍章、通章、传章、奏章、省章、受章、印章从事。
　　虚无五帝，五岳五行六律七政八卦九宫直符直事，治中功曹，使者，虎贲。威仪校尉，干佐小吏，童子。
　　促炁三部功曹，使者，狼吏虎贲，察奸勾骑。三官都官仆射，天绉甲卒，天丁力士，治政执正收食吏。
　　道上二玄，三元，四始、十二司神甲官，诸官君，赤景子君，五七赤阳君，六丁六壬君，三十五官君，三官重下诸官君将吏。
　　五方夷蛮戎狄三泰老君，玄元始炁三万六千神君，某章中诸位灵官典者，直日直神，从官，符吏。
　　太岁尊神，里域真官，注炁监察考召里邑君，将吏。
　　道法会元卷之一百八十一竟
　　道法会元卷之一百八十二
　　上清五元玉册
　　九灵飞步童奏秘法
　　章奏第四
　　章书符甚多，互有异同，今校定，录其要者为此篇。
　　三元朝元符
　　升度罡风符
　　右符并朱书，碧缯黄囊盛，九寸，佩之朝元于左，罡风於右。
　　通天升真大券
　　右券朱书碧缯，戴顶上。
　　通天真符
　　右符以本命诀，用雷霹枣刊之，长五寸，阔二寸半，上作一窍，以五色线穿，系左肘后。
　　太清佩服神章
　　以甲子日，朱书黄上，方三寸。佩身，今以刊于通天符背。
　　上章佩带符
　　右符太清诀，诵天童咒书黄上，佩背后。
　　上章度罡风符
