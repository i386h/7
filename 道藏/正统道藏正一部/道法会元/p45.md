<!-- { "loadSidebar": true } -->
　　右臣不避威严，上尘聪听，退思罪戾，难逭斧诛，首丐宽原，容伸悃幅。今据入意，臣领词难抑，看详弟子某投诚虔切，向道殷懃，法许没传#3，理宜付度。除已备奏天阙宸廷，列申合属希恩照应传度外，谨依玉格，将弟子某补充法职，请给司额印令等事，单具在前，谨具笺状，端拜上启
　　祖师三天圣师泰玄上相正一真君，
　　祖师太极左宫仙公冲应孚佑真君，
　　祖师九州都仙太史神功妙济真君道前。恭望师慈，俯念宗枝，允俞所请，即赐面奏上天，请颁恩命，行下五帝三官，四司九府，诸天诸地，斗极星垣，十方三界，幽显群司，咸加照应。赦释弟子某夙生今世重罪深愆，超度宗先，消除罪业，纪名丹籍，注职仙班。请降三炁九霄符章经道主执仙灵，雷霆三司，五雷官君，天雷岳酆诸司掾吏，及某箓中仙灵官属，一合分真，的於某日下降行坛，付度弟子某身心法靖，永远驻札，如遇在后弟子某奉行道炁天章之时，祈祷芟禳之际，悉希昭格，俾遂感通。下副弟子向道之诚，上广元始度人之化。臣干冒
　　尊严，下情不胜惶汗俟命之至。伏候法旨。
　　年　　月　　日具位臣姓某状笺。
　　笺北斗
　　具位臣姓某。
　　右臣不量愚贱，冒读高明，首丐宽原，许容敷奏。今据入意，臣领词难抑，看详弟子某投诚虔切，向道殷懃，法许流传，理宜付度。除已具奏天阙宸廷，笺闻师省，合属希恩照应传度外，谨依玉格，将弟子某补充法职，请给司额印令等事，单具在前，谨具笺状，端拜上启
　　北斗九皇上道星君，
　　北斗九皇夫人，
　　天罡大圣万真节度星君圣前。恭望
　　圣慈，允臣所启，特赐
　　圣旨，告下斗府曹治，遍闻日帝月后，诸天垣局，合干真司，咸祈照应。特为弟子某赦宥罪愆，拔度宗祖，登名丹籍，隶职仙班。如遇弟子某为人为己谢过禳灾，宣行经章，心存口启，即赐星光下烛，惠泽旁施。次丐旨命灌斗神君张灵，擎羊使者杨汝明，陀罗使者耿妙真，太一天君王震，枢灵大神刘明，总真使者龚德，七元直灯掌课神吏，八门警策大神，合干仙灵将吏，一合分真下降，付度弟子某身心法靖，永远驻札。日后凡遇奏行符章召命，即与随念感孚。下副弟子向道之诚，上广
　　元始度人之意。臣干冒
　　圣威，下情不胜惶汗俟命之至。伏候圣旨。
　　年　　月　　日具位臣姓某状笺。
　　笺玄帝
　　具位臣姓某。
　　右臣不量愚贱，冒犯威严，首丐宽原，许容敷奏。今据入意，臣领词难抑，看详弟子某投诚虔切，向道殷懃，法许流传，理宜付度。除已具奏天阙宸廷、笺闻师省合属，希恩照应传度外，谨依玉格，将弟子某补充法职，请给司额印令等事，单具在前，谨具笺状，端拜上启法主紫皇天一天君玉虚师相玄天上帝圣前。恭望圣慈，允臣所启，特赐转闻
　　法主天蓬元帅真君，
　　法主天猷副元帅真君，
　　法主翊圣黑杀真君，同垂照应。日后如遇弟子某宣行经章，心存口启，即赐恩光下烛，惠泽旁施。次丐旨命三炁九霄符章经道执职仙灵，雷霆三司，五雷官君，天雷岳酆诸司掾吏，及某箓中仙灵官属，一合分真下降，付度弟子某身心法靖，水远驻札。日后如遇祈祷芟禳之际，存思召遣之时，口念心存，即彰灵感。上广太上度人之化，下副弟子向道之诚。臣下情不胜惶惧俟命之至。谨具笺状，上奏以闻。伏候圣旨。
　　年　　月　　日具位臣姓某状笺。
　　笺三官
　　具位臣姓某。
　　右臣不量愚贱，冒渎高明，首丐宽原，许容敷奏。今据入意，臣领词难抑，看详弟子某投诚虔切，向道殷懃，法许流传，理宜付度。除已具奏天阙宸廷，申闻师省合属，希恩照应传度外，谨依玉格，将弟子某补充法职，请给司额印令等事，单具在前，谨具笺状，端拜上启上
　　元天官紫微大帝，
　　中元地官清虚大帝，
　　下元水官洞阴大帝圣前。恭望
　　圣慈，允臣所启，即赐历关诸天，普告三界，行下三宫九府，百二十曹，幽显草司，合干去处，咸祈照应。特为弟子某赦宥罪愆，拔度宗祖，登名丹籍，隶职仙班。宣行道炁天章之际，移文请命之时，凡有祷祈，悉希感应。上广太上度人之化，下副弟子向道之诚。臣干冒
　　圣威，下情不胜惶惧俟命之至。伏候圣旨。
　　年　　月　　日具位臣姓某状笺。
　　申地府
　　具位姓某。
　　右某不量愚贱，干冒威严，首丐宽原，许容敷告。今据入意，某领词虔切，难以抑违，看详弟子某投诚虔切，向道殷懃，法许流传，理宜付度。除已备奏天阙宸廷，笺申师省合属，祈恩照应传度外，谨依玉格，将弟子某补充法职，请给司额印令等事，单具在前，须至申闻者。
　　右谨具状上申
　　北阴酆都玄天大帝圣前。恭望
　　圣慈，允今申恳，即赐
　　圣旨，行下北阴酆都、九垒十宫，合属冥曹考校去处，咸令照应。特为弟子某原宥罪愆，消除业累，超度宗祖，落灭恶根。日后如遇某为人为己济显拔幽，宣行道炁天章，不测移文到来，即与依应施行。次丐旨差法中官将合部吏兵，分真来降，付度弟子某。凡有济度祈禳，存思召遣，悉与随口应心，彰灵助化。上广
　　太上度人之化，下副弟子问道之诚。干冒
　　圣威，下情不胜惶惧俟命之至。伏候圣旨。
　　年　　月　　日具位姓某状申。
　　申水府
　　具位姓某。
　　右某同前，至须至具状申闻者。
　　右谨具状上申
　　水府扶桑大帝圣前。恭望
　　圣慈，允今所申，即赐
　　圣旨，行下丹林旸谷，洞渊灵源，九江四渎，五湖四海，河源溪真，川陵潭洞龙神，所隶水府合属真灵去处，成令照应。特为弟子某，落灭恶根，消除业累，拔祖宗而迁神道岸，纪姓名而隶职仙班。日后凡遇弟子某为己为人拔幽利显，祈晴祷雨，止蛟檄龙，告行道炁天章，不测移文来到，即与依应施行。上广
　　太上度人之化，下副弟子向道之诚。干冒
　　圣威，下情不胜惶汗俟命之至。伏候
　　圣旨。
　　年　　月　　日具位姓某状申。
　　申东岳
　　具位姓某。
　　右某同前，至须至具状申闻者。
　　右谨具状上申
　　东岳泰山天齐仁圣帝圣前。恭望
　　圣慈，允今所申，即赐
　　圣旨，行下五岳储副真君，名山大川，洞天福地，城隍社令，庙貌祀典神祇去处，咸与弟子某落灭恶根，消除业累，拔祖宗而迁神争土，注姓名而隶职仙班。日后凡遇弟子某为人为己济显拔幽，宣行道炁天章，不测移文来到，即与依应施行。上广
　　太上度人之化，下副弟子向道之诚。干冒
　　圣威，下情不胜惶惧俟命之至。伏候圣旨。
　　年　　月　　日具位姓某状申
　　申雷霆三大天君
　　具位姓某，
　　右某同前，至须至具状申闻者。
　　右谨具状上申
　　雷霆主令剡火律令大神炎帝邓天君，
　　雷霆正令铁笔注律大神青帝辛天君，
　　雷霆行令飞捷催贤大使旸谷张大君圣前。
　　恭望圣慈，允今所申，特赐请降
　　三炁九霄符章经道，雷帝天君，关报一府二院，三司五雷，雷霆至真，酆都岳府诸司帅将，咸令照应。一合分真，的於某日某时齐降坛所，付度施行。如遇弟子某日后宣行道炁经章之际，心存口启之时，咸与感孚，速彰灵显。上广度人之旨，以彰赞化之功。干冒霆威，下情不胜惶惧之至。谨状。
　　年　　月　　日具位姓某状申
　　家书上祖元君
　　具位嗣正宗玄孙姓某，稽首顿首，再拜书上宗师金阙昭凝妙道保仙元君幕下。某草芥微生，雷霆小吏，上叨接引，获侍班行，夙夜兢惶，无由称谢。某今据入意，理宜付度，除已具奏上天，笺闻祖师省府，申牒合属，希恩照应传度外，重念某德薄任重，过着功微，诚不足以感召穹祇，学不足以承传教法，非资启迪，曷遂显扬。谨具家书上闻，伏丐师慈垂念宗枝，接引后学，即赐转闻师省，保奏帝廷，请颁勑旨，普告三界，昭示十方幽显群司，合属去处，咸祈照应，特为弟子某赦释罪愆，拔度宗祖，登名丹籍，隶职仙班。请降三炁九霄符章经道，雷帝天君，雷霆一府二院，三司五雷官君，天雷岳酆诸司掾吏，及某箓中仙灵官属，一合分真下降，付度弟子某身心法靖，永远驻札。在后如遇祈祷芟禳之际，存思召遣之时，口念心存，即彰灵感。次丐转闻清微开基演派承流袭庆诸大师尊，感赐照应。凡有行持，心存口启，先垂荫佑，俾获感通。庶使正教兴隆，宗风益振。某冒渎师严，伏冀原宥，不宣。
　　年　月　日具位玄孙姓某书上。
　　道法会元卷之三十九竟
　　#1『生执』当作『主执』。上文《奏三清状》即作『主执』。
　　#2『不金』疑当作『不合』。
　　#3『没传』当作『流传』。本卷《奏诸天》正作『流传』。
　　道法会元卷之四十
　　清微传度牒检品
　　牒请三帅
　　元始一炁万神雷司
　　据入意，伏念某幸以夙缘，叨蒙
　　恩造。未能报称，惟纵恣於罪根，欲致修崇，获少裨於大化。庸伸参请，端望
　　提撕。是以具状皈投，求传
　　清微诸阶雷奥道法，皈身佩奉，誓当代
　　天宣化，辅正除邪，济物利人，超幽度显。得法之后，不敢怨咎
　　道师，始勤终怠，轻泄
　　玄秘，妄示非人。如负盟言，甘当
　　天宪事。本司得此，除已具奏
　　天阙宸廷，笺申省府真司，希
　　恩照应外，须至专牒者。
　　右牒请
　　雷霆邓辛张三帅天君，飞神驭炁，请降三炁九霄符章经道，雷帝天君，雷霆三司，五雷官君，天当岳酆诸司掾吏，及箓中仙灵官吏，的於某日某时各各分真下降，付度弟子某身心靖，治各专乃职，懋建玄功。在后凡遇弟子某祈祷芟禳之际，存思召遣之时，口念心存，即彰灵感。上恢弘於玄化，下毋负於丹盟。牒到奉行，一如道祖玉清上帝经法律令勑。
　　年　　月　　日　　时牒。　　具位　　　　姓某承　　诰奉行。
　　宗师元上侍宸金阙昭凝妙道保仙元君，祖师金阙上保高元宸照法王紫虚元君。
　　黄转黄纸书
　　元始一炁万神雷司
　　当司今据入意，除已具奏
　　天阙宸廷，祖师省府，列申
　　三界合属真司，请
　　恩照应开度外，恭依
　　玉格，将弟子某补充法职，请给司额印令，
　　单具在前，须至转牒者。
　　右转牒上奉
　　九天金阙内外台治，请遵
　　恩命，历关诸天，普告三界，勑制地祇，制魔保举，各希照应。凡遇弟子某奉行符檄，移文到来，即与依应施行，幸勿迟悮。上广
