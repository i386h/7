<!-- { "loadSidebar": true } -->
　　以左手掐玉诀，多多念此咒，并加咒，自然立附。如未应，再作金银罡，水噀童身，仍与童吃，复以剑诀剔开童子印堂，存其面胸皆裂开，存五藏亦裂，见其心肝肺中有魂神三人如道士状，即喝云；灵官都下贺大将，以今疾速赴坛。午文，南炁。存贺大将乘红云来自丹天，急吸布水盂中，见贺将服色如前。即吸水，噀童子身，存贺大将随水入童三宫，捍出三魂，自水衮上。却以剑诀略压，存三魂转自食管下，存将军即以虎皮斑袋於喉下盛之。存将军封袋头，送下丹田安之。其童立附。如附了，如意施行。问讫，喝云：贺大将速还生魂。存大将开虎皮斑袋，放魂各归心肝肺三官去。卯文。青炁入水中，午文。南炁同吸，噀童，喝云：鬼魂速出，人魂速入。仍以卯文。指童子人中，念天灵节荣咒三遍，唤童子名，即醒。
　　蒙魂咒
　　昏沉蒙魂，天地昏昏，黑雾云奔。令鬼附魂，鬼临人魂。蒙魂使者，速来蒙魂。唵吽神摄。收魂。台光丑。幽精中。爽灵，午出魂。昏台光，迷幽精，暗爽灵。存白鹤真人。天蒙蒙，地蒙蒙。天地魂魄实蒙蒙。
　　用指写迷字在额心，斗诀摄魂。
　　左摄三魂，右摄七魄。一万二千精光神，五脏六腑，二十四员，闻吾呼召，急降其真。唵摩尼运迷，唵摩尼运迷。军汤迷迷心迷心，急迷急迷。人魂速从顶门出，鬼魂速从顶门入。
　　斗诀虚书此符
　　咒曰：
　　天元四噀，魂魄上驱。三遍。
　　再以口上书一魂字，转九次，用北炁吹入口中。
　　差汝上天即上天，差汝下地即入地，差汝入水即入水。不差上天下地入水，只为某人身中收捉祸祟。附童报应。急急。
　　本诀念呼嚧三声，存魂出，目吸吞下。再咒：
　　天蓬天罡，助吾纪纲。丙丁三炁，口吐火光。与吾捉祟，莫令停藏。捉来剑劈，焚脑除浆。收三魂附童体。急急如紫微大帝律令敕。
　　念咒三遍，吹入童子口中。步豁落斗，次念九字迷魂咒：
　　天撼地撼，撼天天关开，撼地地户裂。谨请扶桑大仙姑，东斗七娘子，迷落生魂，摄入死魄。疾速迷速速迷摄。
　　右咒毕，再念天地日月腾魂咒，辰文。罡炁吹童身。高声喝云：捺下生魂，押祟入体，分明报应。
　　考祟符
　　雷公江赫冲摄祟 玉女秀文英把魂子 通天罡丑文 谨请刘岩拷鬼通名卯 谨请邓伯温拷鬼通名辰 谨请辛汉臣拷鬼速通名巳午出
　　敕咒
　　天罡天罡，助吾纪纲。丙丁之神，吐出火光。捉来斧斫，裂脑取浆。速通名姓，免致刑伤。急急。
　　右符烧熏童子鼻，有祟，即自□通姓名。不可大过，速激醒。如醒再念小附咒，自然再附。但令童子闭目定志，再念咒：
　　天罡大圣，返魂摄精，需阵交横摄。急急如律令。
　　念此咒，自再附。
　　都天大雷火狱符
　　南方布神其名丙丁身长万丈五目五睛遍身流火烧杀鬼精天火地火三昧真火速降朱陵急急如南方火德帝君律令午文南 谨请天狱神君地狱神君把狱神君将佐吏兵押祟入狱现形辰文煞 一请东方太阳火二请南方丙丁火三请西方太山火四请北方大火轮五请中央真火降烧杀邪鬼速现形掐中文吸五方真火吸入五火内仍发中文同入 开至破诀掐患人本命诀望患方吸一口呎入鬼门
　　救咒掐午文，念三遍
　　炎精炎精，朱雀飞腾，神笔一下，上接丙丁。烈焰神女，手把帝铃。三昧真火，速降朱陵。三台助力，使者降灵。火轮神将宋无忌，速持火轮，烧鬼灭形。急急如南方火德帝君律令。南炁入符。
　　符狱合上符名火轮符
　　六诀 火雷神 火圣将 无量定极真君 南方火德真君 万应赤帝真君 魁斗 炎精炎精咒 炎神炎神火铃火铃上通日月下彻黄冥烧杀邪鬼无敢当形巳上迭书 乾至兑 天火地火年火月火日火时火太阳真火上有山火神朱雀朱陵三昧真火赫奕将军与吾烧鬼疾速见形急急如南斗六司真君律令
　　谨请丹天火犀院元帅，红霞丙丁神，金头铁炎大火轮神王，烈焰女子神王，赤脑红霞使者，大威德阳精使者，朱雀神君使者，灭风赤罗使者，急降真火，烧杀邪精。金轮风急，火天通彻。内有三身，飞腾赫奕。不烧正神，只烧鬼贼。烧鬼为灰，炼鬼为汁。一切邪神，闻吾火烧，化为粉碎。急急如南方火德真君律令。
　　右法，用火合一个如式，朱书符於合内，上书此符，存合为都天大雷火狱，任意行遣。
　　檄式
　　北帝雷霆都司或院额
　　急召灵官元帅，速现真形。奉上帝敕，不得久停。摧山倒岳，追捉邪精，准玉皇敕，救护群生。吾符到处，万灵同行。急急如律令。今据某入意。须至告下。
　　控符位。
　　右符檄灵官马某元帅，准此符命，前去某家内，根捉邪崇，依例断遣。仍与指挥某人家住居士地司命，内外香火六神协力同心，保安人口，灾消未兆，祸绝未萌，一切邪炁，不许干侵。如违符命，飞奏天廷。准此符命，火急奉行。
　　年　月　日　时告下。
　　遣檄咒
　　金臂圆光火犀大仙，巡游三界，检察十方。代天济世，进福迎祥。治病剪邪，速往患方。监勒六神，根究祸源。依法治罪，敢不遵从。急急如律令。
　　发符遣将毕：念火单咒，双手交加结罩，左煞文，右离文，火炁吹去患方，行火罩法捉遣。
　　道法会元卷二百二十四竟
　　道法会元卷之二百二十五
　　火犀大仙马官大法
　　主法
　　南极火犀天尊大帝，
　　南斗六可蘑寿星君。
　　将班
　　上清正一火犀大仙南极灵官金睛馘魔威烈马元帅，讳□
　　青面獠牙，金睛三目，坚红发，赤须鬓，红袍风带，头顶旋金帽，白袴，绿靴。右手执金枪，左手托一二角金砖脚踏火轮，腰下白蛇一条，口吐火焰背负火瓢，有火鸦在内。
　　副将
　　上清陈元帅，讳天佑，
　　青面三服，狮子兜鉴，黄衣，右手仗剑，金甲绿靴束带。
　　上清朱元帅，讳僧奇，
　　赤面三眼，白虎兜鉴，黄衣，右手持铁棒，金甲，左手执金砖，绿靴。
　　上清萧元帅，讳天佑，
　　天丁冠；白面，三目，黄衣，执金枪。
　　上清郑元帅。讳良弼永忠，
　　轰天素练白蛇马元帅，讳充，
　　黄巾，白面三牙须，白袍金甲，左手执金刀，右手捉白蛇，绿靴。
　　提魂倒降梅将军，名福，力士状。
　　监魂贺使者，名真弼，
　　捉鬼大将崔舒寅，
　　缚鬼大将卢机权，
　　枷鬼大将邓文行，
　　拷鬼大将窦阳光，
　　黄头大将陈镇、张实，
　　牢头大将杨政，
　　吊鬼大将赵公明，
　　斩鬼滴血大将刘炎，
　　金枪大将马质、沈元一，
　　驱头定髻大将刘志，
　　火铃大将严炎，
　　金砖大将王文，雷向定，
　　火瓢大将万思达，
　　火鸦大将石夜、郭自立，
　　乌鸦大将杜方春，
　　提魂蒙魂迷魂大将沈法笼，高氏神女，
　　金梁玉柱大将六天火部吏兵，
　　丙丁大将刘金观昌，副将武士允益，三十六灵童玉女，
　　直符大将孙政明，
　　内台八将猖兵猛吏。
　　变神
　　明点六星罡，嘘呵媾坎离。双童朝玉帝，元帅下瑶池。吾为天师祭酒，寅。当为天帝所使。亥至已。头顶日月，卯酉。身披北斗。两手阴阳斗罩身。左辅青龙，卯文，存肝中青炁左目出。右踞白虎。酉文，存肺中白炁右鼻出。前有朱雀午文，心中赤炁自口出。后有玄武。子文，肾中黑炁自耳出。三十万兵，存局。随吾左右。存见。何神敢当，何鬼敢走。当吾者死，避吾者生。急急如玉皇上帝变神律令敕。
　　右咒毕，以左手雷局，右手剑诀叉腰，收视反听，存金光自丹田起，至夹脊双关上，至顶门而出。目运圆光灿烂，将帅俨然在前。次念：
　　天清地宁，三五交并。功曹闻召，疾速
　　现形。当坛焚香，宣召五雷下。直日功曹使者，香官土地正神，闻今号召，疾速到坛。唵吽吽功曹聚至娑诃。一炁七徧。存功曹自坤方至前。
　　功曹使者已到行坛，仰烦上诣雷府，宣
　　请灵官马□，部领副将合属吏兵，速至
　　行坛，有事指使。汝速前去，不得稽
　　停。吾在坛前，卓剑相待。疾。存至。
　　召咒
　　焚香召灵官，灵官急速至，变现大神通，驱逐诸妖魅。吾奉上帝敕，不得违元誓。急准南极至真火犀天尊大帝敕令。焚香谨召上清火犀金臂圆光正一魁神灵官诚魔威烈元帅马□，愿闻召命，速至坛前。
　　左手掐午文，取南炁入心，掐子文，取北炁入肾。次双手握雷局，运起二炁，至丹田内混合。默念：
　　唵□□嗢□咤哩摄。
　　左手掐卯文，取青炁，午文，取赤炁，酉文，取白炁，子文，取黑炁，收入丹田，与前二炁收混合为一团金球。次念：
　　唵吁呵嘟哩主耶宜耶嗢□咤嚧吽□□哩摄。
　　唵字合口念，存金光再裹前炁。右剑诀书太一飞符于左手心，吸符归丹田，金光郁勃，照曜乾坤。飞南斗一座，倒垂面前，胜星大如车轮，火光烛天，内有灵官现，飞斧劈魁罡勑杀摄，斗冲开南斗第六星，布炁一口向上，却以金牌玉印诏下元师。又念秘咒：
　　咖喽咤咭喽咤主主耶冥冥奴急赴来娑诃唵嗢□哩主耶冥冥耶叽喽空□喽空□喋奴童。
　　上帝勑召，灵官马□，速现威灵。斧劈魁罡勑煞摄。
　　存元帅踏火车，统火兵、火鸦无数而降。却作下寨诀，口作鸦声，以局运出自己黄庭金球从天目出，剑诀一破，本帅出现在前。
　　东华勑命，遥下九天。所召帅将，火宫大仙。玉皇封位，正一灵官。火宫闪烁，黑雾盘旋。统领火兵，八万四千。下临坛所，追究邪源。百神禀命，万魔擎拳。急急如南极火犀天尊大帝勑令。灵官马□，火速现真形。疾。任意役遣。
　　太一飞符
　　太一天丁灵官元君 急降此处为吾摄精万鬼自溃精邪离身急急如太乙天丁摄 六诀 天朗地朗报应摄 二十八宿灵灵都摄精那宿各各急起 天官地官水官速摄 唵□喽咤咭喽咤主主耶冥冥奴急赴来娑诃飞南斗吹火入略批意符中治病驱邪催生保产起土报犯考附禳解捧奏以阴阳斗涂之 一笔天清二笔地宁三笔人长生四笔鬼灭形灵官马□飞火烧煞鬼神剔六星入火字内乃符背加
　　勑咒
　　魁神罡神，疾速通灵。上帝勑差，北帝檄行。飞符急速，不得、停留。三天有命，玉帝金章，四圣叮咛，何鬼敢当。吾奉帝勑，勑召灵官。暂离午位，速赴坛场。统领火兵，断却不祥。救民疾苦，大赐威光。天符到处，永断邪殃。急急如律令。
　　召副帅
