<!-- { "loadSidebar": true } -->
　　取黑炁一口，吹向四外，复呵炁一口出四外，放诀抛去。垂右手，掐中指中文，存苟毕马宋在罩外，罩绕坛场，天地昏黑，罩定鬼神。不问居民住宅坛庙林宇，飞斗剔诀，去时，剔开左手艮位，见邪鬼，随即各从明路趋艮而出，二黑天丁在外，擒捉一切鬼神，无路逃避。诀曰：暗中剔发光明路，光裹擒收暗魅魔。以两手十指相交，掐大煞文，覆转。咒曰：
　　吾奉昊天上帝勑罩，伏魔大帝勑罩，玄天上帝勑罩，酆都大帝勑罩。上张天罗，下布地网，速罩坛场内外一切鬼神。急急奉玉皇上帝律令，勑付大罗天黑面大神朱彦速降速罩摄。
　　又发罩法
　　天地陡暗，日月失昏。摄。
　　以十指结罩擎起旋身，念咒七遍，吸北炁七口罩上，却放罩撒四方。存黑云黑风黑炁罩绕坛场。两手再飞阴斗於罩上，存斗星灿然在上。次步迷附罡，作用画井字在地。
　　井字诀
　　天昏 地黑 雷电 岳倒　井
　　迷魂罡
　　右步至摄字上，画井字，作用毕，手剔足步剔入井，想斗星射入井中。取黑炁一口布井字上，想井深万丈，黑炁蒙蒙。噀水一口於井上，黑炁如烟。焚符，牵童子自艮户入，立上，足跟相靠，仰面闭目，伸两手於香烟上。存黑气自下而上，蒙罩童子，冲入孔窍。念净天地咒三遍，以水洒童子，取北炁吹之，想冰冻童子，满坛寒惨。
　　念罡咒
　　飞魂过海生魂速迷摄。
　　魒威黑虎便惊人疾速摄。
　　以前罡剔丑，飞午一座，顺飞于前，一座逆剔于后。以前顺罡飞三道於童子背后，一头二腰三足，每飞一罡，则吸北炁一口吹之，与罡同出。如折指降将，作用井字，牵童子安顿井上，但以前罡顺剔三座於背后，一座於手中，并炁与罡同出吹之。
　　罡式
　　此乃顺飞罡也。逆罡见后注。罡一顺一逆，飞附人身。顺发坎至离出於右，逆飞离至坎出於左。前飞魂罡於附人身了，却以罡顺逆飞前后各三道。顺则向面前剔，一头上，一手中，一足下。逆则向背上，一头上，一腰间，一足下。先后顺逆取气同出吹之。凡吹一炁於附人头上，即存为黑炁迷罩其头，中下背同。
　　飞罡取炁俱毕，存童子皆为黑炁罩定。却存自己黑炁自肾而起上心，次存赤炁从心而下肾，二炁交媾，来往三次，聚于心，存白炁交结，绕于心。呵炁一口，存黑赤炁从上黄庭而出，作二团金球，於坛上衮打童子。即念密咒曰：
　　鸣解□解呜□摄。一炁念三徧。
　　附体咒
　　唵吽吽，朱彦速降临。天附地附，地附天附。黑面朱彦，恼裂生魂。飞魂过海，摄附生魂。阳魂不信，速摄其魂。疾附附疾疾附速附速附速速附摄。三徧。
　　取北炁吹手中，看童子摇动，想风摆杨柳之状。如摇动，则请将史撒开手指，役将吏入体。如折指，去附用折。如附将去附，再念：
　　催附咒
　　唵晖咤哩喗咤哩速昏速迷迷附摄。七徧。
　　取北炁吹童子手中，看飞是将飞斗黄庭也。如缓，再加咒。
　　蒙童咒
　　乾角威风，子。独角虬龙，辰。眼入六丁，巳。鼻入烟蒙。中。蒙魂神将，坤。威震凌空。酉。闻吾用法，卯。早助神功。寅。急急垂下，坎。立便昏蒙。煞至午出。
　　想东方有一龙，乘黑雾而下，想见在坛前，垂涎下於童子头上，及遍满地所。即取黑雾炁，随诀吸水噀童子。如此三次，用剑诀分开童子顶门，出三小儿，入追摄，加五岳在后。
　　磨真子。袜腊午。红杏卯。墨黑酉。灵宝中指中文。
　　师以剑诀开童子顶，以左手寅文按其顶，存之，念咒：
　　天道门开，左阳右阴。拷附神将，押出魂来。迷胎光，卯。昏幽精，辰。移爽灵。巳。三魂速出摄。三次勒从巳上出。
　　存顶中三小儿青黄白色出来。存朱彦速收童子三魂押入魂袋疾。存将帅收入魂袋，再噀水一口於童子身上，若摇动，飞附上。如未，再念催咒：
　　黑君黑气，速分鬼炁三魂，急把阳魂幽下。疾。一炁念七徧。
　　吸北炁吹手，再加追摄五岳烟毒咒：
　　北方黑烟毒，运上台光童子阳精摄。
　　北方黑烟毒，运中幽精童子金精摄。
　　北方黑烟毒，运下爽灵童子阴精摄。
　　第一咒，取黑炁，掐中指上节，随炁吹手，运童子胎光阳精。第二咒，取黑炁，掐中指中，随炁吹腰，运童子幽精金精。第三咒，取黑炁，掐中指下节，随炁吹足，运童子爽灵阴精。如此必附。再运念附咒。撒指，飞罡於黄庭，存元帅乘赤炁一道自本方而来，住童子黄庭。念折魂秘咒：
　　飞魂过海，唵吽吽。太乙将军顶门立，三魂七魄下丹田，协力同心附体疾。
　　又念：
　　唵吽咤哩呜□呢。奉帝勑，召将军朱彦急降来速降来疾速降来。勿违法令。疾七徧。
　　却以剑诀於童子后枕三劈，入将，喝云：
　　朱彦速附童身疾。
　　役咒煞文
　　唵吽吽。中。役辖火犀神，煞。朱彦速降灵，运煞。役汝阐通灵。运煞。速捉邪鬼；报应分明。寅。凶恶速捉来，子。妖魔速缚来。丑。唵摄天摄地摄咤哩咤金咤胜咤摄。午出。
　　吹送入体，虚书：
　　朱彦降附降疾。于手中。
　　催附咒
　　唵呕嘻□□哔哩咤娑诃。七徧。
　　咒毕，掐坎诀，取北炁吹童子面至于手中。再念：
　　唵啒□娑苏陀耶摄。七徧。
　　咒毕，取北炁吹手至臂，请主帅放下左手，覆右手批报。次念运笔咒：
　　雄威应化运笔摄。七徧。
　　咒毕，取北炁吹笔上，运动书报念：
　　雄威应化降笔摄。七徧。
　　降将书报，念役辖咒、开口报说咒。
　　太清大帝，开通道J 路，速放人关，使不能言者能言，不能听者能听。急急如律令。
　　天门炁吹水中，与附人吃，或取炁诀吹附人口中，用剑诀画之，即能言也。凡撒折，以手心冷为度，方可请天将撒折报应。若手热，但用唵吽吽咒、取炁吹之。久而不应，宜用冰法。如摄亡捉祟，折撒之后，作用出魂，然后押祟入体通报。其或天将，如此效灵，即为附上，则不必出魂，盖此将有提魂过海之能也。於附撒折后，请元师押亡祟入体。次念摄亡催附咒：
　　神灵将，将灵神。飞魂过海，鞠出生魂。亡鬼魂附身。□咈通灵大圣速降娑诃。七徧。
　　咒毕，取北为吹童子手，喝：速附疾。若附，先撒折报应，然后押亡入体报应。剑诀剔入挑出。
　　押入体咒
　　北帝黑煞神，驱魂速着体。亡鬼魂速入身。疾。北帝黑神，驱魂速附人身体。煞摄。
　　上出人魂，下入鬼魂，剔入挑出三遍，北炁吹入顶门。如摄亡，存元帅押亡者从顶门入。若不说，用开咽喉法，卯文。瞑目，向东，叩齿九通，存见救苦天尊乘九头狮子青云降绕，在东方头上，光芒万丈。吸其光噀入水盂中，咒曰：
　　太乙救苦天尊赐洒甘露水，使汝速通传。
　　却以手指蘸水润童子唇，令说。如摄祟，存元帅押祟从顶门入，童子颤动，即时入体，请天将押退三步。如拔出柳树根即倒，令其供吐。如不伏，行拷法，如考勘法作用。次第行之，不可急躁。若顽猾之祟，则用考治宜也。
　　考附考勘催咒
　　唵□咤哩□咤哩。速昏迷速附摄。喝：将吏押祟入体速附疾。念鞫祝。
　　唵□咤哩□咤哩。速迷速附鞫摄。喝：将吏速为押祟入体速鞫下疾。念绷咒。
　　唵□咤哩□咤哩。速昏速迷速附速绷摄。喝：将吏速棚。念勒咒。
　　唵□咤哩□咤哩。速昏速迷速附速勒摄。
　　阳考，存万丈泰山压下邪鬼，喝：将史压下疾。次用衮法。念：
　　唵□咤哩□咤哩。速香速迷速衮摄。
　　唵□咤哩□咤哩。速附速衮摄。
　　唵□咤哩□咤哩。速附速鞫速撞摄。
　　唵□咤哩□咤哩。速昏速拔摄。
　　存童子如枯木，白蛇衮。如拔舌，存笔如铁钳，至附人身唇边拔舌，喝：将史拔舌。舌即出。即去笔。其余刑法，任意斟酌。
　　唵□咤哩呜喻呢摄。
　　师以剑袂劈开童柱骨，喝：朱彦速附童身疾。就念役辖咒催，如运笔开言。
　　太清大帝，东王公，西王母，天将速通语。缚鬼吊咒。南方真精火索，急飞空前来，鬼速吊疾。火索咒。太上降金索，日月光华亲。下落五方铁索降人间，速缚邪精疾。
　　火索符
　　存金梁一条，地下有沙井。想金沙浮振，金梁上垂火索吊鬼。念火轴衮鬼。念：
　　上帝有令，降付雷霆。朱陵火府，炎炎威光。腾空三界，乌黑诛殃。烧精炼魄，焚灭邪殃。周流六合，太乙运罡。火罩速下、铁罩高张。逐邪附体，通说显彰。如违律令，罪检条章。噂顺啼嗗吁□喝。急急如律令。
　　想火自南方而来，合我身真火，遍附人身，烧鬼遍地衮。
　　锥鬼火鸦咒
　　火鸦神将，巳。火铃将军。午。南方使者，未。赤鸦将军。飞符走骑，赤骥飞奔。黑赤大宰，挥剑流星。冲天破地，鬼无逃形。锥邪灭殃，速供情因。元亨释哩，九丑口嗔。急急如律令。
　　用薄纸三寸长，取南方火炁呵锥上，插耳中，或插头上，喝：将史速锥邪鬼通说疾。
　　战鬼皇令咒
　　皇天勑令，巽户行风。鬼着形灭，神着消踪。与吾战鬼，姓名速通。急急如律令。
　　取巽风吹附人，喝：大战。倒吊，诵诰七遍，喝：将吏倒吊鬼祟疾。
　　通名咒
　　天道门开，左阳右阴。考附神将，押出魂灵。捉鬼入体，吐姓通名。疾。
　　如法考勘通说了毕，即为醒魂。
　　醒魂咒
　　清清灵灵，壬癸朝真。三魂归体，七魄安宁。胎光，寅。爽灵，卯。幽精，辰。速附童体。急急如律令。
　　以手按附人顶门，念咒剔诀，吸东方生炁一口嘘入顶中。中未醒，再念秘咒：
　　唵喗咤哩喗咤哩。速降速醒速还魂人身疾。旋风使者，顺风一撮。急急如律令。
　　以雷局拍附人背，即祝：天将还童子生魂疾。如摄祟，将吏打考不已，用咒释之。咒曰：
　　上帝有令，勑赦罪魂。七徧即住。
　　如醒魂毕，法官复神，归谢符吏，祭犒化财。
　　复神咒
　　天雷神将，勑行三界。内镇乾坤，行事速还神。婆啰嗗哩□。急急如紫微大帝勑。
　　右吸生炁一口，咽入己身，诀入顶门，即醒。
　　玄雷阴咒
　　玄雷阴君，天令之尊。玉幢赤帜，统领雷兵。飞风骤雨，海沸云腾。拥身鼓舞，遏天横行。虚空霹雳，万亿天丁。罡风大将，流火之庭。飞天魔王，搜捉横吞。叱咤一怒，万恶无形。上帝有勑，不得留停。急急如律令。
　　太一合同符
　　太乙有令收捉邪巫 上奉北极紫微大帝敕敕到奉行一如律令 天煞星地煞君年煞将月煞神日煞吏时煞兵一切邪巫自然化为尘 北极紫微大帝摄太乙元降律令摄摄捉邪家一百二十祖收摄邪党诸邪兵急急摄 天蓬咒书
