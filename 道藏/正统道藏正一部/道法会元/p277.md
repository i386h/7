<!-- { "loadSidebar": true } -->
　　杳杳冥冥，甲乙丙丁，庚辛壬癸，八大天丁，一急应吾口，急应吾心。上帝有勑，赐我指灵。八宫天丁？拽骨抽筋。急报急报，急勾急伸。通灵报指，不得稽涤。急急如妙道上帝律令。
　　又祝
　　唵□啰唧疾。
　　报指符
　　虚书童子手念后咒咒尽成
　　咒曰：山尸正炁，五行正炁，吾身之炁，聚在吾身。速令指报。唵哩吽吽，万神勑起。天灵天灵，八卦交并。运炁入谷，折指通灵。庞刘二将，八大天丁。大变威灵，不得稽停。急急如律令。
　　再念：
　　洞神主副庞灵刘通，灵通折指。拽骨抽筋，入身搜鬼。考勘通名。急勾急捉，疾速奉行。玉皇亲勑，神将咸听。如有违令，寸斩无停。急急如玉清真王律令。
　　又念：
　　庞刘助吾灵，八将守生魂。速捉为祸鬼，掐动掌中文。急－急。
　　再念喝云：
　　神将撒开五指，急依动神二十四报应报来。
　　如上逐一念咒，依法施用，无有不中。其法，假如童子指掐午上，即一天神，指掐寅上，八犯土，其余仿此。诗诀吉凶见后。
　　动神报应掌图
　　二十四动诗诀
　　第一乾天不可擒，擒之祸起死亡人。烧香至恳求禳谢，凶祸灾殃自不侵。
　　第二三煞并太岁，更与九良知方位。便宜遣煞保平安，灾退病除方吉利。
　　第三家先四犯灶，五犯飞土六修造。香灯经□钱马仪，许以平安是至妙。
　　七犯宗先八犯土，更有魇祷并咒诅。九是小庙作殃凶，十是师巫宜考附。
　　十一时炁问逆顺，不问吉凶用符镇。十二坟墓不安停，纸钱符剖须安静。
　　十三山魈并木客，步罡藏形急宜摄。十四伏尸并故炁，十五恶鬼枉亡客。
　　十六落水是幽魂，焚香召将追邪祟。十七咒诅问内外，内是内兮外是外。
　　十八口愿内外动，内亦还之外亦还。十九负财害命鬼，老妇师婆蛊毒残。
　　二十有怪并六畜，宜求符镇须诚速。二十一位星辰重，急宜禳度求天福。
　　热是火罗及火星，重是难星并冲刑。冷是月孛及太阴，便须投告保安宁。
　　二十二动犯咒诅，神前悔过早首露。二十三动犯六畜，古器为怪急推取。
　　二十四动定灾迍，定知一梦返泉扃。两手执麻生人厌，睨水书符为灵验。
　　两手照得头大颤，差将追来法官判。若人会得掌中明，便是天医五雷院。
　　左手是阳右手阴，谁知一诀动天神。魁星动处驱邪祟，宜识玄中有秘文。
　　右依指掐动报所犯，或书符，或行牒，或奏妙道上帝家书达祖师，札司命土地，随意行用。
　　内修奥义
　　凡行持此法，昼夜暇中，入室趺坐，平心定炁，左手押右手叉指，舌拄上腭，存身在青黄白三色云气之中。次存五脏之炁出，绕身三匝，复入脏。存妙道上帝坐顶门，手执如意，貌若赤子，自天中悬珠一向下入顶门，至绛宫端坐。次存洞神如意天尊降顶中上，分左右中三色光中坐。次存庞帅自心下肾，刘帅自肾上心，二帅交并，八将围绕左右，来朝妙道上帝，各毕，尽列于前。以两手摩擦令热，拂目摩面十四回，交摩两肾，舒伸两足，低头，俟遍身热，即止。次变神，叩齿八通而坐，诵密咒曰：
　　天之精，地之灵。二炁交，速分明。
　　又咒曰：
　　神灵灵，炁灵灵。混化成，阴阳分，魂魄宁。
　　咒毕，再取三光炁一口入心。次左手飞辰戌斗，再念咒曰：
　　子辛子寅子惠子真子怜子戊子庚。
　　咒毕，次存左目出贪狼，右目出巨门，右鼻出禄存，左鼻出文曲，口出康贞，左耳出武曲，右耳出破军。良久，面上出斗星七个，自面七窍而出，如槐大，吸日月之炁，布之，日取太阳炁，夜取太阴炁。存其光灿烂。次左握贪右握魁，握固甚紧。良久，再存庞刘二帅在心肾相交，乾将自右脚趾上，直冲左手膊，巽将自左手直冲下右脚，艮将自左足趾直冲上右膊，坤将自右手直冲下左足，震将自肝冲肺，兑将自肺冲肝，坎将自腰冲头，离将自头面两路下十二玉楼，至丹田。良久，丹田内红橘如火焚起，八将交加，一无所有，混而为一，即妙道上帝。遍身热而复冷。微瞑目，金楼玉殿七座，七星君罗列在上，星光灿烂之中。复收斗光，存前七星自面七穷而入。毕再以左手剔贪辰戌斗一座，默念一切邪鬼不正顽祟疾速，至诚念七遍。如无利害，不必念之。复取天门炁吹光中，想二帅怒目而下，拱立坛前。次起身烧香，祝白。逐日对圣打坐，千日内八卦神将自现矣。次念还神咒曰：
　　元亨释章，八方帝君。阴阳混合，日月齐明。洞灌三界，变混天真。金光腾运，万象森森。吾行事毕，还我元神。急急如妙道上帝律令。再念：向来所召身中神将，各还金房玉室。后召复到一如故事。
　　洞神后序
　　夫八卦自然之法，乃乾坤奠位，坎离生焉。结郁於太虚，而成龙章凤篆，散於入隅，以应八卦。是以伏羲画八卦爻象，谓太极生两仪，两仪生四象，四象生八卦，此八卦自然之法也。夫八卦洞神自然如意之法，乃观天之道。盖道生一，一生二，二生三，三生万物，三才定而生四象，四象定而具五行，五行具而八卦生焉，八卦备而设九宫，九宫既备列其神而司之。故八将直其八卦乃八天丁也。二帅镇据中宫谓之主帅，故运使八卦大神。其神各守宫分所主之职亦各有兵将从吏。盖意者不出乎八卦四象五行也。乃包含万象，通幽玄之理。达造化之机，探鬼神不测之妙，幽微显奥，有脱死超生之要道，祛邪守正，自然变化之，妙门，运动自然。故有目前报应。历代神仙修炼金丹，祛遣内外之魔障，至於脱质升仙。摄邪皈正，禹步超神，安危定乱，亦无出於斯文也。吾家大法，上可以动天地，下可以撼山河，明可以伏龙虎，晦可以伏鬼神，大可以助国家，小可以驱灾患。此灵验难量。亘古亘今以来，虽出斯文，未尝有人得继先之显着者，今子既得斯文，切宜珍惜之苟或妄授非人，轻泄漏慢，自有八卦大神日夜随身抄录功过。子宜敬之。经云：保之者福隆，修之者神仙。倘能保而修之岂不伟欤。嗣汉三十代天师虚靖先生张继先后序。
　　道法会元卷之一百九十六竟
　　道法会元卷之一百九十七
　　九清太皇府天医八卦洞神五雷大法
　　主法
　　雷祖主法妙道上帝。
　　神将
　　主师庞灵，
　　青面蓝身，红袍红裙仙带，左手斗印，右手仗剑，乘青龙，云气从之。
　　副帅刘通，
　　黑面黑身，皂袍青裙仙带，左手雷局，右手执雷槌，乘白虎，风声从之。
　　主坛陶公济。
　　青面青身，皂袍红裙仙带，双执雷槌，作奋力挥打之势，火焰从之。已上三神，俱鹰觜龙爪手足。
　　八卦大神
　　乾宫捉鬼天丁张宏，
　　坎宫缚鬼天丁黄甫，
　　艮宫柳鬼天丁丘志，
　　震宫栲鬼天丁李自明，
　　巽宫斩鬼天丁赵逢，
　　离宫烧鬼天丁徐永，
　　坤宫冰鬼天丁吕清，
　　兑宫压鬼天丁余通。
　　天丁冠，随方服色，各执本职器械。
　　召役三帅咒
　　玉清有命，速召万神。上通九霄，下彻幽冥。雷霆威震，八方火轮。玉清五雷，玄冥通灵。二大元帅，八大天丁。五雷神将，束捉西寻。蕾实气淼淼，太一降临。五雷使者。雷电轰轰。直符神将，枷鬼驱精。雷霆一动，念念思真。收魔捉祟。不得留停。上帝敕命，火急降临。役云：上帝符命，火急奉行。急急如雷祖主法妙道上帝律令敕。
　　召役天医咒
　　北方黑帝君，子。南方风雷神。巳。叫喊连天地，子。八卦自通灵。子。荡荡周天暗，子。无边捉鬼神。寅。旗印归火府，午。神霄玉枢城。子亥。治病能遣祸，子亥。消灾解厄迍。子亥。如违押北府，有令斩邪神。辰。运光飞电火，午。神印起雷鸣。子。掌印兵千万，巳。助神随令行。午。急急如主法妙道上帝律令。啼呼吽叱咤咭啖摄。
　　召役八卦大神咒
　　吾为天神下坤宫，巡震兴雷离火红。巽宫下令召万神，禹步交乾登阳明。
　　坎乡掷雨荡妖氛，腾天倒地斩魔精。兑金芒锋八煞神，直向艮宫封鬼门。我今恭准帝命行，若有干犯吾令者，勑下寸斩如微尘。急急如雷祖主法妙道上帝律令勑。
　　妙用
　　左日右月合璧，吸归自身碧潭中。以心火肾水交姤烹炼，微以巽风吹之，坤水沃之，结为梵号，神将居梵号合璧光中，风云雷雨霹雳火光从之。念召咒一遍，运出顶门，急存天上神将金光万道中，亦乘风云雷雨电霹雳，金火光中飞降，合而为一。阳日役庞，肝气接之。阴日役刘，肺气接之。役陶，则不分阴阳日。存雷城中劈开雷门，乘风云雷雨电，烈火金光霹雳声中飞降，心气接之，引归坛中香上，或符中，随意策没。
　　庞刘陶三帅符
　　庞符头上书晅字，日咒，气诀。次书庞某。为刘符头上书朒字，月咒，气诀，次书刘某。陶符头上书炓字，天罡咒，气诀，次书陶某。八将头上阳日书晅字，日咒，气诀阴日书朒字，月咒，气诀。庞刘符身上并雷局。念召咒，各书重爻震卦，改作雷字，次从乾上加张宏八将姓名中间，杳书勑天轰雷霹雳摄七字，就念涂之，存神入符。或按五方，入天雷神将田文甲，地雷神将刘宴，龙雷神将崔子文，岳雷神将陶公济，社雷神将高迈，四角入雷公江赫充，电母秀文英，风伯方道彰，雨师陈华夫，中间杳书天皇伽耶霹雳摄七字，就念涂之，存神入符。次以吾为天神，下坤宫，点至，直向艮宫，封鬼门，就笔圈三转，云；我今恭准帝命行，若有干犯吾令者，勑下寸斩如微尘。三句三转了，就艮上剔笔入圈中。又就书一勑字盖之。云：吾奉雷祖主法妙道上帝律令勑。
　　次又加延由二字，神功受命咒书之，运祖气布入，想为狴讦黑烟黑雾，铜蛇铁狗，牛头，狱卒，鬼吏鬼兵可畏。又画重爻震卦，改作雷字，如上一用，就出五笔。
　　陶符身上并雷局，念北方黑帝君咒书重爻离卦，改作雷字。就从田字上加马郁林、郭元京、方仲高、邓拱辰、田元宗五将，中间呇书唵呼吽叱咤咭啖摄，就念涂之，存神入符。余并同庞刘符作用一般。紧要，庞刘符各添双翅，陶符添四翅，布五火神将，并如钦火雷公形，都用百字咒、大威德咒、起雷咒役之。又紧要得利害，於符中书煞字，念天煞地煞神煞鬼煞，年煞月煞日煞时煞，共八煞也。八天丁符身上并雷局，念召，咒，书重天震卦，改雷字，写直日将姓名。又呇书，勑天轰雷霹雳摄七字，就念涂之，存神入符。足下又如此一般作用发笔。每日旦暮炼将，念金光咒崇奉之。
　　道法会元卷之一百九十七竟
　　道法会元卷之一百九十八
　　神霄金火天丁大法
