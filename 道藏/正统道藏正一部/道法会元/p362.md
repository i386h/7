<!-- { "loadSidebar": true } -->
　　诸魈鬼各有等降。能为祸於民，迷惑妇女，运财宝於空室，能使贫而富，富而贫，皆魑鬼也。至大者曰气魈，乃山川精秀之气结成。故聚则为形，散则为气，不可得而摄捉。惟有天蓬位下横身饮风大将左忠信能捉之，其鬼不能逃隐。故北帝天蓬主帅有此将，能为世人去此祆祸。法官遇有此，当奏达三天玉帝，紫微天蓬，丐行降差此将叱去之。又有山魈鬼，乃古怪岩石凶恶山神所化。其知符使一至，即化本形。宜飞奏三天北帝，命雷电以去之。又曰木魈，乃昔宗师诸葛孔明助成汉业，以木人为运根卒，后木人入山，曾经至人所役，而足於神通，故为木魈。又为木客，正此祟也。尝有一魈鬼，闻羽人游山，诵神霄翠笈羽书，乃能礼敬神霄，归依正道而有神灵，然畏大道天条，不敢入干正道。乃称神圣，入於外教为神，大洪山之类，而不为害。今山源古树中，或狐猴蛇虺藏其中，年深亦能变化美貌才男少女，迷惑移运。法官宜奏紫微天蓬，用威猛大将剪除之。又有游魂魈，及凶狂死亡之鬼，及五魈摄去人魂，沦入鬼趣，久而通神者。又有水魈，是鱼龙龟蛇之精，亦能变化人形少男少女，为人之大害。此只奏天蓬元帅，法官移文差将以灭之。如邪鬼避符逃隐者，流三千里。逆符当符者斩。敢视正令者灭形。
　　诸大邪凶妖闻正令而改过归正道者，如法官诉其非者，天将宜赦。如或走失，其地神尽皆流三千里。
　　肃杀律令重宪总品
　　诸魔鬼邪精，妖魈魑魅，神祇社稷怪祟等，现形者斩，惊人者斩，入梦者斩，通音者斩，发迅风入人家不现形为害者斩，逃藏人家者斩，附草依茆者斩，兴风浪於江湖者斩，求祭祀者斩，化人身者斩，入水火者斩，掷沙石者斩，与人同处者斩，当符有触者所斩，化蛇虫飞禽入人家及妄称神圣者斩，结党群疑者，迷人道路者斩，无过引人陈诉者斩，附生人言语者斩，败人酒醋者斩，放火惊人者斩，奸人妇女斩，运人财物者斩，迷惑男女者斩，盗人养牲孳畜者斩，知鬼神情不通报者斩，通泄法官机密者斩，败宫观香火者斩，假佛为名聚民财为屋宇者斩，作人疾病者斩，听人家动静者斩，正视坛场考斩。已上斩罪三十二条。
　　诸邪祟收人魂命者，灭形，当符有解者灭形，伤人性命者灭形，逐人六畜者灭形，对上真香火高声应对者灭形，敢当号令者灭形，不伏法官考问者灭形，不畏阳明白日入人家者灭形，持刀弄斧惊恐生民者灭形，邀求祭奉而聚民财者灭形，度界越境为害生人而伤人家六畜者灭形，隐藏罪邪蔽护者灭形。已上灭形十二条。
　　野嗣神霄好生之法，无如酆都三十
　　二斩，十二灭形，共四十四条，杀令
　　之严，凛然可畏。北帝御史修此法令，正为摄伏奸雄强邪恶鬼。且今之世人心好伪，鬼邪布凶，故用此制御魔灵也。法官宜知此律，不可轻用。夫鬼神犯令，至再三方可用此。当追念玄天上帝下人世降邪之时，惟要人鬼分离，冤魂解散，两全其美。天师诛六洞大魔，道成之时，道君驾軿，言其杀伐过多之咎，授以金科玉格，谢罪超度玄祖，始成妙道。得为三天大法师。况於众人乎。若专用杀伐，岂不损其阴功乎。后学宜谨之。
　　知微闻先师朱真人曰：重宪黑律，酆都御史，以铁为文，以黑为篆，收於铁匣，藏於幽室。及天地劫运所终，强雄难制，故北帝开匣付此律，授四目老翁，乃传於世。若非难治之祟，不可用此黑律。出不得已方始用之，为鬼神之重宪也。
　　道法会元卷之二百六十七竟
　　道法会元卷之二百六十八
　　泰玄酆都黑律仪格
　　差将捉鬼无头引子随差某将
　　今行纠察，为某人被邪侵害人春，残伤性命，露影现形，在律难容，合行追摄者。
　　右引，今差酆都某官将速为把握符命，星火前去某处根寻追捉为祸鬼祟，限在今日某时押入某身中，借口传报，附体供吐施行。黑律严重，火急奉行。
　　年岁次　月　日某时酆都纠察使押。
　　太玄符贴引前
　　天道以清地道以宁人道冲和鬼道灭形掐亥子丑文 左太右太阴君日月阳君朗照灭鬼生人 五星顺行周天二十八宿 三天君四炁圣元帅 北帝飞天八将准令火急奉行 五方肃九亿万众杀吏兵速至掐子文 普召九狱主吏疾速严备 如有违电耀摄戾九天赴幽冥 急急奉北阴玄天郁绝大帝律令勑
　　右符书毕，却於鬼字心书本将名，念逆顺天蓬咒涂，取煞炁入。再念后咒遍涂之。
　　玄冥大将，四臂三头。左辅披发，头戴骷髅，颜如蓝靛，统领兵头。前后排列，似水不流。九狱主吏，各执戈矛。呼吸阴雾，鬼惧神愁。考召邪源，不得停留。酆都符部，急速擒收。吾今用法，要见踪由。急急如北阴玄天酆都郁绝大帝律令勑。
　　烧符咒
　　左手子文，右手煞文。
　　吾左有日君，右有月君。前有雷电，后有风云。震天动地，叱咤龙神。受道真炁，受箓真文。三万力士，六甲将军。左右星聚，前后雷奔。阴阳造化，随手应声。千乘万骑，急召汝神。听吾指约，受吾驱分。勑捉鬼贼，从吾降灵。急急如北阴玄天酆都郁绝大帝律令勑。
　　无头引前旗式
　　用皂纸，如事急，用黑纸。黑书九泉符於上。
　　发奏律格
　　夫酆都之法，并属紫微大帝，酆都大帝，天蓬大元帅之所掌。凡有行持，必须关奏。傥有失仪，报应极速，刑宪严重，与诸司不同。凡发奏法官，存神念道，致齐护畏，然后可免罪愆。昔宗师汪酆都治康王时，命刘府教授书奏。时在湘潭，其教授临书时，有一女子经过，情动于中。后奏毕，帝判康王科罪，不合奏词，有脂粉炁。帝判绝禄，乃大魔所杀。后人发奏，切宜点对字画，语言必须合格，庶可免冒渎不恭之罪也。
　　酆都奏格
　　一、九泉号令符，为破地狱符。皂纸黑书朱印，别有通真破地狱符，用之亦可。
　　一、随差某将，别书真形符一道於下，名为传送符。亦要皂纸黑书朱印。
　　一、就本法中，差将一员。用引一道关发，名为传送关。
　　一、申状一封，申北阴酆都进奏院引进真官圣前，名为开拆引进状，外用角封。
　　一、奏状一通，上闻北阴酆都玄天郁绝大帝请命施行，外用方函。
　　递文关式
　　北阴酆都总录院
　　当院今为某人投词，有某见被邪鬼侵害，丐求驱治施行，使院除外，今发紧切奏申文状各一通，上下封印全备，谨上诣北阴酆都进奏院呈达。欲仗神威，庶臻感格。须至关发者。
　　右关地界功曹郑元禧，同本日直符使者，仰遵依宪律，捧符持奏。径诣进奏院，疾速计会呈进。在路不得污坏文状。如有下界通灵魔鬼，敢当符截奏者，仰唯九泉号令，速送西台御史，依黑律治罪。事干紧急。毋犯宪章。故关。
　　年岁　月　日　时关。具位　押。
　　申状式
　　酆都总录院
　　本院今据某乡贯某人投词，为有邪鬼伤害人命事，辄具奏状一方，函封印全。上诣北阴酆都大帝圣前呈进。有劳圣力，特为通呈。须至申闻者。
　　右谨具状申请北阴酆都进奏院引进真官。伏望圣慈，允今所申，不候诸司文字类聚，先为呈进。如奏词文理舛谬，书写不整，有诸点污，未合格式，全望神功，特为宛转誊奏，请祈圣旨颁降合属，咸令依奉事理施行。干冒真严，伏候昭报。谨状。
　　年岁　月　日具位姓　某　状
　　角封面式背书年月日时拜发
　　状　　　申
　　具位姓某二封
　　酆都进奏院
　　奏状式
　　具位臣姓某，诚惶诚恐，稽首顿首，再拜上言。右臣不揆凡愚，冒干圣听。退思僭渎，甘伏诛夷。臣谨奏为某处某人词，称伏为某人为某事云云。丐为宣行，臣领词虔切，难以拒抑。除已如何，未蒙报应。今欲如何，合具录事情奏闻者。
　　右臣谨谨具状，上奏北阴玄天酆都郁绝大帝圣前。恭望圣慈，允臣所奏。特颁圣旨，降下六洞十宫，特为如何施行。干冒圣威，臣下情无任诚惶诚恐，稽首顿首。谨状。
　　年岁次　月　日具位臣姓某状奏。
　　贴黄式贴奏状职衔前
　　倚黄式贴奏状年月前
　　奏状方函式
　　谨  谨  上  诣
　　具位臣姓某状奏谨封
　　北阴酆都宫呈进
　　奏状内圆封式
　　北阴玄天酆都郁绝大帝圣前具位臣姓某谨封
　　印奏并用驱邪院印。
　　野闻酆都之奏，罪报至重，感应非常，与他法不同。必须差四将守坛，呵禁严卫，然后发将捧奏，差兵防卫，往达邓都。不可与天京章奏同发。盖升天入地，二界文字别有典式在遣符发奏品中。嗣师宜仔细参详，不可率然，如或失节，则罪报随之。
　　发天蓬状格式
　　一、用开天符一道，如常式，用关引一纸，差将传送於上下。用所差将吏真形，为传送符及变火符，不可差邓都地祇司将吏。须用关引一纸，差将一员及天界直符焦公奴传送，诣天蓬院。
　　一、用申状一封，申天蓬佐圣院引进词表灵官。
　　一、状申元应太皇府掌事灵官。
　　一、状奏北极天蓬大元帅降魔大力威神苍天上帝。玄帝奏式同前。
　　符使关式
　　北极驱邪院
　　当院今有紧急文字，事干天宪，特发奏状一方函，及引进状一通谨上诣北极天蓬佐圣院呈进。为此合烦神力，即为赍捧上达。云程勿滞，立俟感通。须至关发者。
　　右关天界直符焦公奴使者，疾速捧诣使院。转达元帅府通进施行。如云路所经，有通灵鬼妖，当符截奏者，仰即擒送天蓬都狱治罪。仍不许污坏文奏，夹带其他文字，住滞时刻。宜遵典律，毋犯天条，故关。
　　年岁次月日关。
　　朱批限。具位押。
　　佐圣院开拆状式
　　北极驱邪院
　　当院今有某事，特具奏状一方函重封印全，上诣北极天蓬元帅降魔大力威神苍天上帝御前请进。须至专状申闻者。
　　右谨具状申请北极天蓬佐圣院进奏灵官圣前。伏望
　　圣慈，允今所申，不候诸司文字轮次，先为通传呈进。如书写苟简，文理舛谬，伏冀
　　圣慈，特为宛转誊奏，庶获感通。干冒圣威，伏候昭报。谨状。
　　年岁次月日具位姓某状申。
　　申元应太皇府掌事灵官状
　　北极驱邪院
　　当院今有某事，切详情因，深属利害，除已具奏北极元应太皇府请旨外，须至申闻者。
　　右谨具状，上申北极元应太皇府掌事灵官，恭望圣慈，允今所申。如蒙元帅睿旨颁降，伏冀真慈，上体太上好生之德，下济生民涂炭之忧，即为颁行。拱俟昭报。谨状。
　　年岁次月日具位姓某状申。
　　紫微奏格
　　一、开天符，如常式。下用所差官将真形将及横天火铃符，为度火符。
　　一、用奏状一函，奏北极紫微大帝，请旨颁行。
