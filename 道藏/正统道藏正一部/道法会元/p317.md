<!-- { "loadSidebar": true } -->
　　一笔天清掐玉清诀 二笔地宁掐上清诀 三笔人长生掐太清诀剔 左张天罗收罩邪神 加布地网摄罩得鬼精 天门开张掐亥文地户闭扃掐巳文人门利生掐申文鬼路塞断掐寅文鬼心横穿卯过酉鬼肚直破子直过午金梁斜飞丑至辰玉柱倒竖未至戌 南方火神三帅通灵敢有妖怪化作微尘 念二十八宿星名掐辰卯逆转至巳文 □□□□□□寅午斗剔 □□□□□□□辰戌斗剔入 吾奉三清上帝敕玉皇上帝敕北极紫微大帝敕南极朱陵大帝敕北极天蓬天族翊圣佑圣四天上帝敕 天蓬咒涂煞吹入
　　勑符咒
　　南方火神，名曰天丁。身长万丈，五目五睛。徧体流火，烧灭邪精。三昧真火，降自朱陵。邪魔魍魉，焚化为尘。三景灵官，符到奉行。
　　紧催咒
　　唵嗺嗺□□磨磨伽伽勒勒枷枷拷拷吽吽□□娑诃急急摄。
　　魁神符
　　传奏、祛捉、治病通用。
　　先存神自南方而来，变美貌玉相，分明如对，鼻引。吸入心宫混合。念咒云：
　　祖道玉真虚皇摄。我降伏雷上金锺波
　　咤摄。金炁茶哪□咤摄唵嚤喃呮哩引至奉行摄。唵钦戌明波灵耀魁神摄。吾奉昊天玉皇上帝勑，谨请灵官马胜速降。
　　唵嚩□嘧吽□哩□咤耶祛帜神尸诃尸耶。
　　咒毕，存元帅自心宫升入泥九，目中出，以笔引金光书符。
　　角亢氐房心尾箕辰卯寅剔斗牛女虚危室壁丑子亥剔奎娄冑昴毕觜参戌酉申剔井鬼柳星张翼轸未午巳剔魁神魁神马某通灵二十八宿与吾合并疾速摄贪巨禄文廉武破 □□□□□□□ 左捧玉皇上帝敕右持宝剑馘妖精 唵敕吽咤哩娑诃一七遍涂转 乾坎艮震巽离坤兑八卦周身万神侍卫 升天入地通幽达冥收摄邪祟毋得留停 火光万丈显现真形威光一照烁灭邪精 天火地火雷火电火三昧真火烧灭一切无道鬼神邪魅尽化微尘急急唵呢嚧真阳大将速降摄掐大煞文剔子午斗入
　　劫符咒
　　魁神魁神，马胜通灵。北帝勑差，佑圣叮咛。邪祟为祸，缠扰生灵。投吾坛所，准敕奉行。谨请青面金睛灵官马胜，飞霞光景，进现神威。随符速去患人身中，收捉为祸邪鬼，不得容情。分明报应，符到奉行。显扬道法，赫赫威灵。急急奉北极紫微大帝律令勑疾。
　　上界直符降真灵，九天游奕斩邪精。持符挂斗，披甲执兵。黑云叆叇，同助五丁。与柳与拷，与捉与擒。元帅速降，断绝妖精。降临真炁。圣威奉行。急急奉昊天玉皇上帝勑。
　　唵唔总持唔总持微持微持咭微持□□灵伽陁灵天曹部临地曹部临急急如律令。
　　遣咒
　　灵官性急，威胜那咤。摧山倒岳，簸土扬沙。八弦检举，三界巡逻。大小无隐，勘捉徒窝。不拘远近，选甚精魔。大赐威光，按律持戈。急急奉昊天玉皇上帝勑，北极紫微大帝律令摄。
　　封山破洞追邪伐庙诀法
　　先凝定，叩齿，剔南斗于前，取南炁布身，剔北斗于后，取北炁吹布。次以两手中指及大指相对点着，手掌心向外，作三目，如元帅状。即以左手斗诀弹左边，右手斗诀弹右边，又左手掐斗诀弹胸前，右手掐斗诀弹背后，又左手掐斗诀，反手自裹向下转过胸前，向外弹出，存五斗周匝护身。次左手结元帅印当胸，大指压倒二指，大指掐中指中节，四五指倒掐掌中心，直伸中指。右手金枪叉腰，大指压倒三四五指头，直伸二指。想灵官在前，众将左右侍从。即吸天门炁一口咽之，再吸煞炁一口，急吹打邪去处，喝：速缚速捉。即自畏伏。
　　封山破洞符
　　先用左手握元师印当心，右手剑诀叉腰，念上界直符降真灵咒，秘咒三遍，取天门金光炁一上，却下笔书符。
　　诞召直符孙政明急降符中
　　灵官元帅，帝勑天章。暂离天界，来赴坛场。吾奉正法，禀命虚皇。统摄鬼神，收降不祥。天符到处，永灭凶殃。救民疾苦，福集万方。急急如三清上帝勑，玉皇天皇太皇三皇上帝勑。
　　右咒用书前符，边念边书。符成，却於符下作一圈，内书孙政明，念封山破洞咒涂，掐煞文，取煞炁吹入。
　　封山咒
　　恶风千万阵，烈火遍山川。一炁七徧。
　　破洞咒
　　天霹雳，地霹雳，杵碎银山摧破石。一炁七徧。
　　右符黄纸朱书，三头，上下拂起，中写马某，左书陈某，右书朱某，各七转涂之，三笔拂起，念秘咒梵咒。书成，又存一体三身灵官，吹入符中，符即化为灵官。凡行持差将等，并先於香炉中烧一道召之，次差去，用钱马其方烧一道，给一道去患人家，同金钱甲马灶内烧之，尤急应佩带吞服镇贴，皆可用，立有异应。符上用本院印文三道印印之。
　　檄式
　　北极驱邪院
　　灵官大帅，速现威灵。奉上帝勑，不得久停。摧山倒岳，追捉邪精。准玉皇令，救度群生。符命一告，万灵奉行。须至指挥。
　　书符於此符下书孙政明三字
　　右符谨请正一灵官陈大年、马胜、朱僧奇三大元帅，部领直符孙政明一行官属，火速前去某处，监勒城隍土主社令等神，即便封山破洞除坛伐庙收邪灭精，摄入酆都，以明玄宪。一如符命，火急奉行。故檄。
　　年　月　日时告下。具　法　师　衔　姓某承诰奉行。
　　封皮式
　　封山破洞符命谨请
　　灵官陈马朱三大元帅准檄奉行
　　北极驱邪院 封
　　背上：年 月 日 时告行。
　　劫符咒
　　玉清上清太清勑，玉皇天皇太皇勑，上帝降勑，勑付灵官。封山破洞，斩灭不祥。摄捉鬼祟，追讨凶殃。一一收缚，无得隐藏。一如违帝勑，准律非常。急急如律令勑。
　　总秘咒
　　唵药叉啰药叉啰陀啰吽陀啰吽耶阇耶阇速耶阇速叉捉将来。猖狂散发捉将来，轮刀舞剑捉将来。行枷扭手押将来，金绳玉索缚将来。锁缚收来赴坛下，与枷与拷勘将来。急准总捉缚煞伐摄。玉文，大煞文剔。
　　唵呜咤□□哪咤遍天咤吽啰□灵官赴聚速降娑婆诃。
　　唵都咤吽□腻呢摄。
　　速降速降追摄疾。
　　造化
　　开天门，摇金阙。开地户；开玉炉。
　　道法会元卷之二百三十一竟
　　道法会元卷之二百三十二
　　正一玄坛赵元帅秘法
　　赵元帅录
　　元帅姓赵名朗，一名昶，字公明，终南山人。秦时迟世山中，精修至道，功行圆满，被玉帝旨，召为神霄副帅。按元帅乃皓庭霄度天慧觉昏梵炁化生，其位在乾，金合水炁之象也。其服色，头戴铁冠，手执铁鞭者，金遘水炁也。面色黑而胡须者，北炁也。跨虎者，金象也。故比水中金之义。体则为道，用则为法，法则非雷霆无以彰其威。太华西台其府乃元帅之主掌，而帅以金轮称，亦西方金象也。元帅上奉天门之令，策役三界，巡察五方，提点九州，为直殿大将军，北极侍御史。逮汉祖天师修炼大丹，飞神奏帝，请威猛神史为之守护，由是元师上奏玉旨，充正一玄坛元帅。正则万邪不干，一则纯一不二。所以玄坛之职至重。天师飞升之后，永镇龙虎名山。厥今三元闭坛传度，其趋善建功谢过之人，及顽冥不化者，皆元帅掌之，故有龙虎玄坛，实赏罚之一司。部下有八王猛将者，以应八卦也。有六毒大神者，以应天煞地煞年煞月煞日煞时煞也。五方雷神，五方猖兵，以应五行。二十八将，以应二十八宿。天和地合二将，所以象天门地户之阖辟。水火二营将，所以象春生秋煞之往来。驱雷役电，致雨呼风，除殟剪祟，保病禳灾，元帅之功莫大焉。至如公讼冤抑，神能使之解释。公平买卖，求财利宜和合，但有至公至正之事，可以对神言者，祷之无不如意。若以非枉不正之事祷之，神必加谴。敬之毋怠。
　　主法
　　祖师六合无穷高明大帝。
　　主将
　　高上神霄玉府大都督五方巡察使九州社令都大提点直殿大将军主领雷霆副元帅北极侍御史三界大都督应元昭烈侯掌事定命帐设使二十八宿都总管上清正一玄坛飞虎金轮勑法赵元帅。三月十五日生。
　　铁色面，圆眼，黑胡须。戴铁幞头，黄抹额，披金甲，阜罩袍，绿靴，右手执二十四节铁鞭，左手执铁索，有黑虎随身。
　　八王猛将
　　正一那咤王吴宛，执铁枪。
　　蛮雷尽命王唐开，执铁刀。
　　持枷生杀王谭超，执铁叉。
　　烜赫长生王王宾，执铁棒。
　　掣电轰雷王雷轰，执铁锁。
　　通天遍地王龚狠，执铁斧。
　　江河淮济王张彪，执剑。
　　翻魂尽命王何魁，执戟。
　　右八将各跣足。添伍员、白起，为十王猛将。各头盔金甲如将军状。
　　四方猛将
　　东方发兵布阵青面将军刘元达，副将刘文。
　　南方发兵布阵赤面将军张元伯，副将杨忠。
　　西方发兵布阵白面将军锺士季，副将金光。
　　北方发兵布阵黑面将军史文业，副将卓茂。
　　存四方发兵元帅，各相貌威猛，交脚幞头，锦抹额，金甲绿靴，笼甲袍，骑虎各随方色，并执铁简。
　　二十八将
　　东方飞天大将一
　　邓禹，吴汉，贾复，耿贪，寇恂，岑彭，冯异。已上七员领兵九万众。
　　南方飞天大将：
　　朱佑，蔡遵，景丹，盖延，姚期，耿纯，□恭。已上七员领兵三万众。
　　西方飞天大将：
　　马武，刘隆，马成，王良，陈俊，杜茂，傅俊。已上七员领兵七万众。
　　北方飞天大将：
　　坚镡，王霸，任光，李忠，万修，刘植，邳彤。已上七员领兵五万众。
　　存四方二十八将，如力士状，怒相，黄抹额，各随方服色，仗剑，骑各方色虎，四方从兵各阜衣红抹额，披发跣足，各执器械。
　　六毒大神
　　天毒大神焦光赞，地毒大神李进，年毒大神张盖，月毒大神杨文素，日毒大神昊胜，时毒大神孟良。
　　五路大神
　　张文龙、李虎、陈昌，孟进章，粟莹。
　　八猖大神
　　起魂将孙胜，摄魂将范吼，飞魂将肃名镇，提魂将史吸，缚魂将惠斗，拘魂将龙酿，收魂将罗义，迷魂将孙掬。
　　五神
　　主坛掌握风火大判官黄昌，四方统兵助法云雷霹雳大将刘清，五虎伏魔威灵猛圣大将宋榆，五猖大将王真，八猖大将高万。
　　召合作用
　　先念三净咒，次念净天地咒。左手斗印，右手剑诀，念：
　　唵啮吽哒吽嘙啰呢。
　　一炁三遍，俟华池水满口，咽下，然后念七魄名云：
　　尸垢、伏矢、雀阴、蜚毒、吞贼、除秽、臭肺速遁吾形。
　　次飞子午斗罩身，念斗咒：
　　谨请飞斗神飞斗神，北斗罩吾身，千邪不现形。急急如律令。
　　唵呕咈摄。
　　变神为祖天帅真人。念功曹咒曰：
　　天清地宁，天地交并。功曹使者，速现真形。速至坛前，有事委用。
　　想功曹自西北而至，祝云：
