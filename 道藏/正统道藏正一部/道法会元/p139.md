<!-- { "loadSidebar": true } -->
　　九月太冲□喃，　　十月功曹部□，
　　十一月大吉月□，　十二月神后轮明。
　　五雷所主
　　天雷主正天序，运四时，发生万物，保制劫运，馘天魔，荡瘟疫，擒天妖一切难治之祟，济生救产，疗大疾苦。
　　地雷主生成万物，滋养五谷，扫灭虫蝗，斩落山精石怪，清扫山岚瘴疟，拔度死魂，节制地祇，祈求晴雨。
　　水雷主役雷致雨，拯济旱灾，断除蛟龙毒蛇，恶蜃精怪，兴风起云，水府事理。神雷主杀伐不正祀典神祇兴妖作过，及山魈五通，佛寺塔殿屋室观宇山川精灵。
　　社雷主杀古器精灵，伏尸故炁，伐坛破庙，不用奏陈，可便宜行持。
　　行持次序
　　火师曰：景霄之法，行持贵乎精诚，运用在乎简易。凡欲行持，先须斋戒沐浴，入靖焚香，默朝上帝，目想心存，一意默奏。如大事，则入静室，运用一昼夜，不接人事，次日方行。若小事，则静坐一夕。静坐之时，内想不出、外想不入。於正念中，一灵自在。然后混合真炁，使真炁不出不入。待其一身自运转震动之时，不得执着，听其自然震动。既毕，守我一灵，务要自然。临行持之，先一两时，心存目想，黄庭中祖炁化一真人，统领肾精黑炁、心神赤炁、肝魂青炁、肺魄白炁，从口耳眼鼻顶门而出，上至西南景霄之天，朝谒天帝。次随天帝到东南巽宫雷城，如见翼轸二星，次奏告天帝，如受敕旨。先是娄宿乘黑云降，从耳入吾肾，鬼宿乘白云从鼻入吾肺，奎宿乘红云从口中入吾心，房宿乘青云从眼入吾肝，箕宿乘黄云从顶入吾黄庭。存毕，忘形忘念，存无守有。思五炁混合于心，随心所欲，默以告之，一一明白。然后再存五星，从各处出在空玄之际，召集五部雷神。却起，丁立，净坛，掐诀步罡。次召年神月将，以及功曹，就役雷神行事。
　　变神咒
　　元始天尊，一炁分真。灌注兆体，变吾真身。乘风驭炁，身外有身。四兽外拥，星斗上临。雷神奉命，摧翦魔群。一如高上景霄保华真人律令。
　　咒诀
　　景霄天尊，坤。玉霄天尊，兑。琅霄天尊，乾。紫霄天尊，坎。太霄天尊，艮。青霄天尊，震。碧霄天尊。巽。绛霄天尊，离。神霄天尊，玉。九霄敕命，五雷速临。急急如律令。
　　一发雷车，卯。二发闪电，申。三发斩轰，丑。四发震动，子。五发飞砂走石，寅。六发狂风，巳。七发敕天雷鸣，亥。八发救地雷呜，卯。九发敕水雷鸣，子。十发敕神雷鸣，子。十一发敕社雷鸣。寅。急急如律令。
　　雷卯。威辰。震巳。霹午。未。申。酉。□戌。亥。子。丑。丑。煞。敕中上。煞。午。
　　右法存雷自肾起，上至耳发声，目如亲见。再掐后诀：
　　钦午。志未。全申。神酉。漆戊。黑亥。煞子。
　　右法便以大指掐巳午，倒归子亥，结成雷局。耳闻雷震，目睹电光。存天地之间，水火相激搏。闭炁行事。次步罡。
　　罡咒
　　龙汉开图，应化自然。赤明启运，梵行九天。上皇兆灵，妙感天元。延康浮爽，高奔太玄。开皇劫周，万炁齐仙。急急如律令。
　　火师曰：行符咒水济度之事，用相生罡。祈求雨泽亦然。动雷煞伐，甩相克罡。次掐诀步罡。
　　咒曰
　　丹灵焕晨，流金摧妖。皓灵回度，丹林驭飙。青灵总真，受命神霄。元灵摄炁，玄蔼沉寥。五灵消魔，流火结翘。急急如律令。
　　火师曰：雷神比人心，事物之来，雷神不自知，由年神月将日直通达。在人身则自有所见，乃运用。故书三符，皆用目光注笔云。
　　召年神咒
　　直年神某速降临。噜都吽，景霄上帝敕。疾速传令达雷城。关五部，啸风霆。急急如律令。
　　召年神符亦名开雷城合同
　　元始天王敕　玉清真王敕　景霄天尊敕 奎娄冑昴毕觜参禀命召雷　角亢氐房心尾箕承命召雷 井鬼柳张翼轸宣敕召雷　斗牛女虚危室壁奉敕召雷 五方雷神听令发声 年神应灵传送雷城飞行捷病火急奔灵开乾破巽关起雷神星驰电掣速应符文急急如律令
　　合形
　　召月将符
　　右法符召某将，建破魁罡，冲动雷霆疾。
　　勑咒
　　景霄有勑，符召雷神。月将传呼，火急奔云。通传三界，速达巽城。希微蒙素，瑶宗杳平。着师弥招，急急奉行。一如律令。
　　召直符散形
　　火师曰：祈祷杀伐一切等事，皆用年神月将直符。如小事行持，只用丘使者。
　　某●摄
　　风云雷雨电急发 身蟠碧霞背负廊渊 浩渺无垠元成云 掌握帝符啸鼓风霆 景霄玉敕火急星驰 腾云万里身达雷司
　　合形
　　右法符召某雷，疾速赴坛。次念：
　　景霄理中极，御炁合仙飞。旋步风罗上，青童启霄飞。灵照洞神驰，回光升太微。五雷速降灵，混合应玄机。
　　召咒
　　飞符捷疾，佐命九霄。游观太空，奔云呼风。丘某传音神，上帝命汝召雷霆。节齐灵，蔚谛英，升腾三界速降临。急急如律令。
　　勃子。陁卯。徐午。裕酉。蒲中。某疾速至。
　　闪两眼光，存为电，向本日方上召存。随目光掣电而来。
　　召月将咒
　　天清地宁，阴阳交并。闻吾一召，疾速降临。某月神速至坛前。急急奉上帝律令敕。
　　右法存至，然后呼传音直符。次掐都天大雷诀：
　　织女主雾。子。四哥。主风。巳。勾娄主雨。亥。吉利。主电。寅。登僧主雷。午。得色。主霆。未。
　　内修洞章
　　鸿蒙有象分，五劫亦强名。皇人顺清浊，推运契五行。推迁未来世，劫运苦众生。大帝宴黄庭，四炁欻朗清。
　　真师曰：景霄之主，号曰大帝黄庭，乃中宫也。宴者，安也。天主安於中宫，喻人敛一身之神居中央正位也。四炁欻朗清，喻人身元神，安居四象。倏然和合。
　　元始驾安车，翩然降黄宁。
　　元始，即先天一炁，视之不见，听之不闻。，惟此身元神，安居四象，和合自然，此炁降於非身，混於黄庭，以安镇一身。此一五也。
　　大帝发弘誓，降世度生灵。
　　大帝，喻元神慈悲，不忍独善其身。降世者，言其发用於外，行法以度人。
　　元始宣符命，倾光召列星。
　　我之元神属阴，必得先天一炁之阳光点化混合，自然通灵。如大帝感元始之降景霄，神通自然广大。一宣符命，周天列星皆倾光而至。本天金母既安於中宫，先敛上宫之阳炁。此二五也。
　　下敕诸地祇，五方朝冥冥。
　　金母既在中宫，摄制天宫之炁，倏然下降，在地之炁自然上朝，不期而应。此三五也。
　　轸翼交水火，万炁总合形。
　　轸水宿翼，火宿。水火，取坎离之象。轸翼二宿，属景霄所摄。坎离乃人身所有，如前运用，坎离交媾矣。
　　水火相激扬，恍惚啸风霆。
　　二物相逢战一场，一所谓撼乾坤，战鬼神也。
　　上理宝华炁，日月再朗明。
　　上宫阳炁，受先天一炁之化，玄象重明宝华妙灵之炁，即前所谓二五也。
　　安镇中极境，八方歌太平。
　　中极，乃景霄之天。言下宫受先天一炁之化，地形安静，人民欢乐。即前三五也。喻人身之丹田炁海也。
　　帝尊畅希夷，高咀素华英。
　　言元神受元始先天之炁，食其太素之英，一灵清爽。即前之一五也。
　　下观五浊世，轸念诸有情。
　　此言一身之间，阴阳既和，元神舒畅，以得道之本体。当念众生受诸疾苦，发为道用。此教人自有次序，先收自己，和合四象，纯然一灵，然后感先天一炁既降，方能追二炁於黄庭，上降下腾，会三性於元宫，三五始得合一。才混合，一身神全炁壮，发为妙用，何神不可感哉。
　　飞符命列宿，九天运轩轰。飞符召地祇，四海迸火兵。
　　心与神会，用之则灵。暝目以摄箕房奎鬼娄宿之精，掩耳而出五部雷神之炁。冥心存想符中造化，雷神其有不听令乎。
　　呼风风即至，祷雨雨随倾。起云天黑暗，命雷速震声。景霄摄巽宫，巽宫有雷城。治化分坤载，坤顺本内荣。
　　此雷霆造化在身，以有天机，须是口传心受。
　　度人人即生，魔王耸耳惊。庆此玄功成，返驾游玉京。
　　凡遇行持，则依科外运人事安济，复内养灵丹以证仙道，岂不乐哉。
　　道法会元卷之一百四竟
　　道法会元卷之一百五
　　高上景霄三五混合都天大雷琅书
　　天雷部
　　本身符
　　身穿雷神服色。
　　天河箕星使者符刘胜一名孟端
　　右本将头顶天丁冠，皂衣，骑小虎，手执金钺。
　　都天大雷火君符
　　本将头戴天王冠，青法服，袖中握诀，乘龙。
　　天洞发生神符风时
　　本将头戴力士冠，白色，三牙须，左手执捧，右手持令，身穿黄抱，金甲绿靴。
　　天真启垫神符涂山问
　　本将头戴力士冠，赤色，怒容，左手持火铃，右手仗剑，身穿红袍，皂吊。
　　毕火焚炎神符伊育
　　本将头戴天王冠，青面，皂袍金甲，左手持水轮，右手执蛇。
　　毕真晃光符伍仲
　　本将头戴黄包巾，赤面，肥满身，穿绿袍金甲。
　　天乌震威神符申奕
　　本将头戴虎头帽，双手执火印，身穿青袍皂辙。
　　天镇呼风神符后方
　　本将如大将军相，身上金装金甲，左手握诀，右手雷局。
　　天关霹雳神符蔚仲坚
　　本将身长数丈，四目四臂，头戴天丁冠，身穿绯衣皂抱，绿吊辙，金甲，青面，左手上火铃，下雷匣，右手上金戟，下提剑，侍立坛前听令。
　　铁甲飞电神符邓炳
　　本将头戴天丁冠，身穿皂衣，铁甲，手执铁锯。
　　仙都火雷神符毕大行
　　本将黑面，身穿绯抱，手执金简，黄袍青禄，金甲。
　　已上十二符，用三天育无咒书。
　　地雷部
　　本身符
　　本将身穿雷神服色。
　　天关房宿使者符封军一名许定。
　　本将头戴天丁冠，身穿青服金钺。
　　火伯风霆君符
　　本将头戴天丁冠，身穿红服，左手握诀，骑龙。
　　火令雷主神符关伯
　　本将头戴小力士冠，青面，身穿红袍，双手铁束，脚踏火车。
　　流金火铃神符宋诜
　　本将头戴黄包巾，黑面，身穿黄袍左手火印，右手铁鞭。
　　雷公火车神符邵容
　　本将头戴青包巾，鬼面金腮，身穿紫袍，抱大鼓。
　　散烟历黑神符姜衡
　　本将头戴力士冠，身穿青袍色，手持长斧，绿。
　　撼山震海神符风暨
　　本将欻火相，无翅，双手雷局，赤体，青裙风带。
　　飞云走电神符季公宾
　　本将头戴皂包巾，身穿黄袍，左手指火轮飞空中，右手仗剑。
　　移山翻海神符江若冲
　　本将披发，面容紫色，身穿皂袍，双手金钺，黄辙铁甲。
　　震电霹雳神符伯应
