<!-- { "loadSidebar": true } -->
　　地水火风 火动风飞 青龙役动 白虎击行 朱雀立旋 玄武横缚 风轮王风轮君风轮主帅风轮将军风轮猛卒风轮狞神风轮力士风轮吏兵飞砂走石卷雾兴云黑风大震三界摄急急奉行
　　勑符咒
　　电火烈摄，南方火君。飞毒万丈，震飘八方。真符化形，速显真灵。急急如风轮王律令。喝风神将旋转风车考鬼，快通名。掐辰巳出。
　　立狱咒符
　　天皇乾神，地府坤神。九宿法律，注法急律。黑煞胜捷罡魁摄。
　　右符用白纸书成，门布斗，其中未安一画，待押祟入狱了，然后以笔於门画闭，用雷炁封之。
　　勑咒
　　天为象，地为相，化楼台召狱将。立牢眼，变铁床，千斤锁，万斤杖。庞灵刘通押祟入狱，罪重勘，罪轻免。急急如雷火律令。子午斗剔狱上。祟入狱，问他：你要去宫殿内去否。取显应分明也。
　　雷霆号令总摄符
　　玉清上帝上清大帝太清大帝玉皇大帝 召雷神驱发将兵 火铃欻火律令大神邓伯温 猛吏辛汉臣 火轮宋无忌捷疾张元伯 天雷火车刘忠速降 地雷火车将军李用之速降 中雷火车将军周文庆速降 水雷火车宋永宁将军速降 人雷火车将军朱永安速降乾坤 金符玉诰散布乾坤 书尽五雷火上煞灭妖怪共灭凶殃 西火一号令神兵 雷电震霹雳火光赫炎神煞急急如雷霆号令律令摄
　　右符书成，剔雷局炁诀入符金字内。
　　右符勑咒同前电光飞猛焰咒。见前。
　　下令咒
　　欻火大仙，震动坤乾。倾山倒岳，覆地翻天。万神敬诺，会集真仙。敢有诸魔，奉命不虔，戮以黄钺，斩以镢天。令牌一下，风火相传。帝勑在手，统领威权。一掷不降，逆节相传。二掷不降，罪逆不原。三掷不降，影灭风烟。吾召雷部，速降坛前。急急奉三清上帝昊天玉帝紫皇君律令。
　　右手执令牌，左手执符，一掷云。至三掷了，烧符，口取雷炁吹布坛内，喝：疾。
　　祭五雷法
　　火师曰：凡祭五雷，须选六戊日，龙会之日，於高原郊野，罕人行处，祭之用大雄鹅一只。先扫净处，用竹竿於五方钉定。如无竹，用木椿五条亦得。用皂钱五百，安五方竿上。用碗五只，盘子五个，布於各方。用乌蛇一条，如无真蛇，用皂纸为蛇代之，以手裂为五段，安五方竹上。取生鸡冠血酹於酒盏中，以酒斟於盏和。便将此鸡煮，劈为五盘。法师亲自传之。焚香讫，背巽向乾步破地罡，左握雷局。步讫，於地户上立，变神为五雷使，高声召五雷下，捷疾报应张元伯，为吾召五方雷令使者刘、李、周、宋、朱五大将军，火急降临。存见五雷神从地户涌出，立於坛中。法师拱揖雷神，各坐於竹下。
　　火车炎雷符
　　召南方刘炎大将军速降符中摄□□□□□□□ 召北方刘志大将军速降符中摄贪巨禄文廉武破念之 魁雷震电平雳摄
　　煞炁腾空，天威其中。仁赦赤子，斩伐魔踪。五方五雷，赫赫威雄。毒龙猛兽，闪电雷公。天丁力士，火狞交冲。雨雹交下，霹雳风从。九天使者，手执戈矛。驱天大象，齐入下风。碎碎妖孽，威焰先锋。急急如雷霆火光霹雳摄。
　　天火发 地火发 霹雳火发
　　右念咒毕，加三火盖於刘炎刘志上。如呕吐，用墨书净水，用饭数粒服之。
　　勑吞符咒
　　天火雷神，地火雷神，阴火雷神，阳火雷神，中土雷神，五方降雷。搜肠涤胃，擒捉邪精。邪精速去，病者安宁。禀吾帝命，无辄容情。急急如雷霆火光霹雳摄。
　　勑捉祟咒
　　雷声动，霹雳震。雷火发，鬼神死。邪精亡，妖怪没。六甲六丁，天丁使者，雷火将军，风伯雨师，雷公电母，上不通风过，下不度水流。一切凶恶，风刀斩斫。急急如雷火律令。
　　道法会元卷之一百二十四竟
　　道法会元卷之一百二十五
　　九州社令蛮雷大法
　　主法
　　祖师九州都仙大史神功妙济真君许逊，　
　　祖师无上阳光玄虚妙道至感真君万鼎新，
　　祖师上清三洞法师雷霆大使王宗白，
　　祖师上清三洞经箓西台雷雨令青阳鼎，
　　祖师金阙侍宸玉枢使相梁天津，
　　祖师神霄执法仙君月鼎萧道淳，
　　祖师神霄玉府上卿月田刘德清，
　　宗师高上神霄宝箓王一玄，
　　宗师上清大洞经箓铁坚雷师王明渭。
　　将班
　　社令阳雷总管康尧，天丁冠，红发怒容，赤面金睛，红袍金甲，白汗衫袴，红靴，右手执铁锤，左手雷锲。
　　社令阴雷总管刘德，天丁冠，黑发怒容，青面鬼相，皂绰抱金甲，白汗衫袴，黑靴，右手仗剑，左手按刃。
　　九州社令击剥使者吕魁，鬼相，金睛肉角白脑，后数根红发，红搭膊。腰系朝带，遍身青色，右手执令字小黄旗，左手执铁符。
　　东方阳雷天君将吴从，青衣金甲，执戟鬼形。
　　南方阳雷天猷将王简，绯衣金甲，执刀。
　　西方阳雷天休将孟璋，白衣金甲，执斧。
　　北方阳雷天道将孙亨，黑衣金甲，执剑。
　　中央聚雷天医将郭贞，黄衣金甲，执棒。
　　江渎追风使者齐庆，青红衣金甲，执风轮。
　　河渎追雨使者王霸，黑衣金甲，执水轮。
　　淮渎追电使者赵元海，红衣金甲，执镜。
　　济渎追雷使者宋夔，绯衣金甲，执雷斧。
　　乾雍州社令雷神主者盛秀，黑衣金甲，执火车。
　　坎冀州社令雷神主者冯迁，青衣金甲，执刀。
　　艮兖州社令雷神主者费延，青锦衣金甲，执杵。
　　震青州社令雷神主者韩育，绿衣金甲，执风车。
　　巽徐州社令雷神主者贾萌，深红衣金甲，执铁瓶，吹火。
　　离扬州社令雷神主者邹混，绯衣金甲，执斧。
　　坤荆州社令雷神主者张像，锦衣金甲，执斧。
　　中央豫州社令雷神主者张杞，白衣金甲，执钻。
　　兑梁州社令雷神主者张谦，黑衣金甲，执水车。
　　流火凶星大神阎世冲，朱发，天丁冠，赤面怒容，朱衣朱履。乘九头丹凤，仗剑。
　　白虎凶星大神丁文仲。黑发，天丁冠，白面怒容，皂绰袍，白汗袴，皂履，骑白虎，右手执铁槌，左手执钻。
　　默运秘召咒
　　唵吽吽雷光电光敕煞摄。三徧。
　　俺叱咄咤哩叱咄咤哩吽口般摄唵咈吽唵叱摄。元始上帝，敕行巽门。速召妖雷，急召吕魁速至。急急如律令。
　　咒毕，向巽方，存紫色金光中有康刘吕三帅现形。忽见黑炁腾腾，即以鼻口吸归我脾府混合，却以舌拄上腭，运心胆肾三炁结为三帅。祈雨煞伐，阴日先刘次康於吕宫。阳日先康次刘於吕宫。以雷公咒运三师为一。祈雨则金木土水火复金而出，祈晴则水木火土金复水而出。
　　运九炁雷公咒
　　都天雷公，呼云振风。青雷赤炁，洞按九宫。赤雷白炁，上游高穹。白雷黑炁，下游北酆。黑雷黄炁，运雷归中。黄雷青炁，徧绕虚空。周天世界，炎炎黑风。何神不伏，何鬼敢冲。北灵黑历，九丑紫童。风伯雨师，驱雷饮虹。雷神到处，万鬼灭踪。急急如神霄混合九炁律令。
　　右咒，一名洞按九宫作用咒。念青雷赤炁，面东方，存青炁亘天，呵出心火赤炁混合为一。念赤雷白炁，面南方，存赤炁亘天，呬出肺金白炁混合。念白雷黑炁，面西方，存白炁亘天，吹出肾水黑炁混合。念黑雷黄炁，存北方黑炁亘天。呼出脾土黄炁混合。念黄雷青炁，存中央黄炁亘天，嘘出肝木青炁混合。凡书符召合，则运此九炁入。
　　都天大雷公，霹雳震虚空。雷兵三十万，严驾此坛中。下鬼为狂乱，威令即不容。摄付魁罡下，永为清静风。急急如昊天玉皇上帝勑，九天雷祖大帝令。
　　号令符
　　右用九炁都天雷公咒运笔涂之。祈雨向坎出笔，祈晴向离出笔。再加阴阳斗讳以涂，毕，用霐三秘讳盖之。
　　勑咒
　　玉帝勑令，号召雷神。九州社令，雷电轰轰。随符报应，急速飞奔。急急如玉皇上帝律令勑。
　　火伯符
　　右用九炁雷公咒涂，照前玉帝号令符作用。毕，再以风云雷电雨五号入。
　　勑咒
　　唵吽唵勑摄。元始上帝，勑行巽门。勑召蛮雷，速起风霆。急急如火伯风霆帝君律令。
　　勑召蛮雷符
　　勑咒
　　上帝有勑，勑召雷神。禀令速至，雷火飞奔。社令蛮雷，奉勑速行。急急如九天雷祖大帝勑。
　　起雷霹雳符
　　鸣雷符一名运雷符，下当处灵迹用
　　勑符咒
　　龙腾虎奔，风火交并。霹雳电扫，风伐火征。当符者死，逆符者轰。上帝有勑，符到速行。急准神霄真王大帝律令。
　　斩虹符
　　右符念后遣咒书成，取天门炁入，却於符中圈内加雷字符，取天罡炁入。临发符时，存自身为天罡真像，左手握雷局，念天罡咒，焚此符望虹中心吹出，却以右手剑诀，同天目光书 字削去，以剑诀斩之。念咒曰：
　　妖霓妖霓，奉劫斩尸。雷霆号令，时刻不违。星移豁落，速斩速追。急急如律令。
　　勑遣咒
　　吾奉上帝勑，飞剑斩天殃。随吾剑到处，虹霓立便亡。急急如天呈大圣勑斩摄。
　　流火凶星符
　　圈内入合世冲。
　　右符呵心火赤炁入符，运身中太阳真火之炁入符，烈炎怒恶。
　　召白虎符即金虎大煞
　　圈内入丁文仲
　　右符呬肺金炁入符，运自己白芒之炁书，一画一金光。凡役召，看今日值何方以存想真容。焚符召至，见其凶星骑白虎至，却用两手雷局打下虎两目两手，其虎大怒咆哮，然后放令流火方冲怒而起。
　　四箭符
　　昌
　　雷霆大神，白虎将军。威猛勒力，摧破山林。急急如上帝律令。
　　武斌
　　伏剑火轮，驱用雷兵。专烧鬼贼，扫灭妖精。急急如上帝律令。
　　朱濯□
　　朱雀凶星，伐物诛精。腾天倒地，驱动雷霆。急急如上帝律令。
　　马目真
　　官符将军，兴动雷丁。催行号令，阴报雷霆。急急如律令。
　　总制咒
　　咄。雷霆震惊，白虎大神。咆哮奔骤，一啸风生。张牙露爪，吐炁如云。吾今驱汝，第一箭神。射山山崩，射水水竭，射火火发，射石石穿，射树树倒，射畜畜亡，射人人死，射鬼鬼亡，射屋屋倒，粉碎瓦房，庙宇寺观，逢者抛荒。千千万万年，沧海变桑田。使剑大煞，驱汝变形。斩杀一切，不得移转。三煞朱雀，驱汝向方。口舌官司，雷火瘟，随吾所指，疾速飞扬。四煞官符，驱汝向方。速起雷霆，不论远方。四煞所至，何物敢当。雷火电光，准令速行。急急如雷霆都司押起飞虎神咒律令。
　　檄式
　　司额
　　本司昨据入意，当司得此，除已飞奏金阙帝陛，申陈合属真司，遍牒雷神节次，按法行遣外，到今所值煞方杳无通感，即日愈见炎阳炽盛，云气散分，地气不升，
　　天泽未降，事属急切，合行符檄者。
　　正面书流白二符，
