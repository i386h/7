<!-- { "loadSidebar": true } -->
　　洪恩，降付三省府院台部赤署#1，即行宣告九天三界，四协梵辅，五帝三官，天曹考功真司，合属去处，咸令照应。先为弟子某赦故误之罪於积生，宥冒渎之愆於今日。其或行坛之际，临事之时，符章咒诀宁免乖疏，号召叱咤不知禁忌，悉希恩造，咸与维新。特颁敕旨，迁擢臣所奉法中雷霆主令大神邓燮，正令大神辛□，行令大神张亚，上清神烈阳雷神君苟留吉，阴雷神君毕宗远，九天捷疾焚炎符使杨杰，地司猛吏殷郊，地祇阴雷主者温琼，酆都馘魔元帅关羽，天神龙水社诸部雷神，三山木郎大神，雷公电母、风伯雨师神君，四溟四丁大神，当季行雨龙雷主者，紫堂局中天星地煞，某州社令雷神，三界直符，四直功曹，九凤破秽将军，近境各处山源溪谷潭漱行雨龙神，所属城隍祀典，里社诸庙，英烈神祇，一切有功神灵，乞按太真之仪，悉与迁擢之命。高下品级，必使得宜。成沾宠渥之荣，悉有欣庆之色。然后益隆道法，昭阐玄风。乐岁丰穰，永免凶荒之运；保人寿命，得依家国之安。嘉被臣某等进道无魔，修真有分。罪除黑簿，名籍玄都。神气充盈，符法有通灵之妙；神威协赞，人天加仰慕之心。一如臣言，以符愿望。实拜师尊元元罔极之恩。某冒渎威严，下情不胜惶惧瞻师望道之至。
　　伏候
　　昭报。谨启。
　　年　　月　日具位臣姓某上书。
　　谨　　　　　　　　　　遣
　　九天捷疾焚炎符使杨杰操捧
　　上　　　　　　　　　　达
　　可漏方函式
　　清微宗主真元妙化上帝道前具位臣姓某谨内封
　　琼　书　上　诣
　　具位小兆臣姓某谨外封
　　清微肇庆宫进上
　　崇明金元章告将吏
　　元始一炁万神雷司
　　昨照得今岁入意。本司领词虔切，依法祷祈，仰望帝师垂怜真灵协赞，得遂感通之愿，敢忘报效之私。谨奉法部真灵，言功天阙，乞按太真仪格，进品仙阶。尚赖霜简宽刑，金门下诏。功疑惟重，端祈迁擢於官班；神化无方，所冀显扬於教法。一切幽显，均沐恩荣。除已具奏天阙，笺申省府三界合属，请恩迁擢外，合行元降崇明金元心章宣告者。
　　空五寸篆符。
　　右章谨请
　　雷霆钦火律令大神炎帝邓天君，正令大神青帝辛天君，行令大神旸谷张神君，上清神烈阳雷苟神君，阴雷毕神君，九天捷疾焚炎杨符使，地司猛吏殷元帅，地祇阴雷温元帅，酆都馘魔关元帅，天神龙水社诸部雷神，三山木郎大神，雷公电母，风伯雨师神君，四溟四丁大神，当季行雨龙雷主者，紫堂局中天星地煞，某州社令雷神，三界直符，四直功曹，九凤破秽将军，近境各处山源溪谷潭漱行雨龙神，所属城隍祀典，里社诸庙，英烈神祇，一切有功神灵，一合遵奉元降，昭鉴皈谢之诚，原宥冒读之罪，懋积乃德，益励厥司，伺候天恩下颁，迁阶进品，恢彰神化，共赞玄风。一如元降律令。
　　年　　月　日　时告下。具位　　臣姓某承诰奉行。
　　祖师高元宸照法王清真紫虚元君
　　魏。
　　开天符诰递奏
　　清微开天宝章
　　臣叨行道法，誓济民生，仰蒙师造提撕，将兵翊赞，兹祷祈之感应，合报效於神功。谨具奏状二方函，琼书一通，上诣通明天宫，神霄玉清府，清微肇庆宫请进。
　　崇明金元心章，告闻雷霆邓、辛、张三大天君圣前投进。合行元降洞章。
　　空三寸篆符。
　　右洞章上告
　　九天捷疾焚炎符使杨杰，同三界符使，请速持文字上奏天廷。天阙掌关诸君，准此证应，毋辄稽延，立俟昭报。章到奏行。
　　年　　月　　日　时告下。具位　　臣姓承诰奉行。
　　宗师金阙昭凝妙道保仙通化一晖元君。
　　道法会元卷之四十九竟
　　#1『赤署』当作『寺署』，指上天官署之一。他文检皆作『寺署』，或『寺所』。 
　　道法会元卷之五十
　　清微祈晴文检品
　　奏九宸上万梵洞章
　　具位臣姓某诚惶诚恐，稽首顿首，百拜上古。：臣奏：据某投词，伏为本境自某月以来，久雨浸淫，积阴为戾。百川盈溢，民怀昏垫之忧；后土沈泥，物有损伤之患。非资回斡，曷遂晴明。沥悃向臣求为祈恳。臣领词虔切，看详时维某月，正当阱种之时；雨过某旬，实重忧惶之念。理宜拯济，恪为奉行。谨取即月某汨为始，祗就某处建坛，告行符章经道，消解淫雨。未敢自专，恭遵元降，进呈元始一炁万梵洞章上闻者。
　　空五寸篆符。
　　右章泄自太虚，流降三界。臣谨谨端肃上奏高上神霄南极长生大帝，东极青华大帝，九天应元雷声普化天尊，九天雷祖大帝，上清紫微碧玉宫太一大天帝，六天洞渊大帝，六波天主帝君，可韩司丈人真君，九天采访使真君陛下。恭望天慈，允臣所奏，即赐颁降敕命，付省府，宣告九霄诸天台馆府阁，告下九天，三界十方，五帝三官，日月星斗，雷霆雨部，名山潭洞，岳隍里社，合干去处，咸令照应。特为官民原赦罪愆，回旋造化，调星正度，敛阴舒阳。请领元降符章经道，付臣奉行。宣谕太阳九龙皇君邓某，负风猛吏辛某，旸谷神君张某，神烈阳雷神君苟某，阴雷神君毕某，九斗阳芒流金火铃大将刘某，本佩法线合干职员，一合下降行坛，监督当境城隍主者，土主社稷里域等神，准奉符信经章，禁龙止雨，锁洞封潭。卷雾兴风，扫除阴翳。开天耀日，发现阳光。当令四气朗清，二仪显焕。万物遂欣荣之乐，群生蒙长养之功。用副恳祈，昭彰道化。干冒天威，臣下情不胜惶惧之至。谨具章上奏以
　　闻。谨奏。
　　年　月　日　具位臣姓某上奏。
　　谨　　　　　　　　遣
　　九天捷疾符使杨杰操捧
　　上　　　　　　　　达
　　奏九司上冲和妙道心章
　　具位臣姓某
　　奏据入意。臣领词虔切，未敢自专，除已拜奏章书，上闻九宸玉陛，祖师玄省，请命施行外，谨遵元降，进呈冲和妙道心章上闻者。
　　空三寸篆符。
　　右章泄自太虚，流布三界。臣谨再拜上奏玉府判府真君，玉府左右侍中，玉符左右仆射，天雷上相真君，玉枢使相真君，斗枢上相真君，上清司命玉府右卿，五雷院使真君，雷霆都司元命真君。恭望圣慈，允俞所请，即赐保奏宸廷，请颁恩命，告下三界，昭示十方，赦释民愆，斡旋造化，调星正度，敛阴舒阳。旨命太阳九龙皇君邓某，负风猛吏辛某，旸谷神君张某，神烈阳雷神君苟某，阴雷神君毕某，九斗阳芒流金火铃大将刘某，本佩法箓合干职员，一合下降行坛，监督当境城隍主者，土主社稷里域等神，准奉符信经章，禁龙止雨，锁洞封潭。卷雾兴风，扫除阴翳。开天曜日，发现阳光。当令四气朗清，二仪显焕。万物遂欣荣之乐，群生蒙长育之功。用副恳析，昭彰道化。干冒圣威，臣下情不胜惶惧俟命之至。谨具章奏以闻。谨状。
　　年　月　日具位臣姓某上奏。
　　笺魏祖引进
　　具位臣姓某右臣今据入意。臣以今修具章奏一函，敢乞师慈，转闻泰玄都省，特赐誊奏高上神霄玉清真王九宸上帝陛下。未敢自专，谨具笺状，端拜上启祖师高元宸照法王清真紫虚元君道前。恭望师慈，允俞奏恳。或恐奏文谬误，语句无伦，行列不端，不合玄范，就乞哀怜，削治正定。必使上命#1天心，毋令谴却。仍丐不以他类章奏进达，敢祈速应，即与面奏三天金阙，九宸玉陛，请颁敕旨，下付省府，宣告九天，三界十方，五帝三官，日月星斗，雷霆雨部，名山潭洞，岳隍里社，合干去处，咸令照应。特为某原赦罪愆，回旋造化，调星正度，敛阴舒阳。请颁元降符章经道，付臣奉行。
　　宣告太阳九龙皇君邓某，负风猛吏辛某，旸谷神君张某，神烈阳雷神君苟某，阴雷神君毕某，九斗阳芒流金火铃大将刘某，本佩法箓合干职员，一合下降行坛，监督当境城隍主者，土主社稷里域等神，准奉符信经章，禁龙止雨，锁洞封潭。卷雾兴风，扫除阴翳。开天曜日，发现阳光。当令四气朗清，二仪显焕，万物遂欣荣之乐，群生蒙长养之功。用副恳祈，昭一彰道化。冒犯威严，臣下情不胜激切俟命之至。谨奏。
　　年　月　日具位臣姓某状笺。
　　谨　　　　　　　　遣
　　九天捷疾符使杨杰操捧
　　上　　　　　　　　达
　　开天符诰
　　元始一炁开天通三界玉符
　　恭准
　　元降道旨，符文所至，三界咸遵，万神侍卫，
　　奏入天门。
　　左三寸篆符。
　　右符谨请天阙掌关诸君，三界主者，准此证应，毋得稽滞，速达帝廷，立俟昭报。一如天信。
　　年　　月　　日时告下。
　　谨　　　　　　　　遣
　　九天捷疾符使杨杰操捧
　　上　　　　　　　　达
　　具位　　　臣姓　某　承　诰奉行。
　　宗师金阙昭凝妙道保仙元君祖，
　　祖师金阙上保清真紫虚元君魏。
　　递牒
　　元始一炁万神雷司
　　今有信某，为久雨浸淫，祈求晴霁事，谨具元始一炁万梵洞章一通，笺状一函，上诣高元宸照宫请进。冲和妙道心章一通，上诣雷霆九司真君圣前呈进。
　　元始一炁开天通三界玉符一道，告闻天阙掌关诸君，三界主者前请进。专伏神威，速为传达，守待恩命，下颁施行。凡历云程，严加防护。若有妖魔遏截者，就便摄赴所在有司，依律治罪，以明天宪。事干济众，非比泛常。星火奉行，立俟昭报。须至牒者。
　　右牒上九天捷疾焚炎杨符使，请详事施行。谨牒。
　　年　　　月　　　日牒。具位　　　　　姓某押。
　　符牒二雷君
　　元始一炁万神雷司
　　恭准
　　元降道旨，玉符所至，雷霆奉行。今据入意。除已拜奏章书，上闻九宸玉陛，祖师玄省，请颁恩命，告下施行外，合行元降符命。
　　空五寸篆符。
　　右奉
　　玉符，速召上清神烈阳雷苟天君，神化阴雷毕天君，仰速遵承告，会太阳九龙皇君邓天君，负风猛吏辛天君，旸谷飞捷张天君，九斗阳芒流金火铃大将刘天君，本佩法箓中诸司官将吏兵，一合下降，督勒当境城隍主者，土主社稷里域等神，一合准奉符信经章，疾速禁龙止雨，锁洞封潭。卷雾兴风，扫除阴翳。开天曜日，发现阳光。当令四气朗清，二仪显焕，万物遂欣荣之乐，群生蒙长养之功。用副祈求，昭彰道化。事干济众，非比泛常。幸勿稽停，立俟报应。一如玄科律令。
　　年　　月　　日时牒。
　　具位　　姓某押。
　　宗师金闯昭凝妙道保仙元君祖，
　　祖师金阙上保清真紫虚元君魏。
　　牒皮
　　符　　　　　　　告
　　元始一炁万神雷司封
　　上清神烈苟毕二雷君
　　檄城隍
　　元始一炁万神雷司
　　恭准
