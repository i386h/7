<!-- { "loadSidebar": true } -->
　　备奉北帝敕命，颁降天符，仰移牒一炁都统大将军周煜，飞鹰走犬二使者桂璃，直月五将军，统率三十六将，三十万兵，追捕侵害某人身中为祸妖魅魍魉狐狸游识，土洪石精，奸邪凶恶，作孽庙神洞鬼，全火得获，就解行坛，仰依律四禁火狱。摄附童体。拷打降伏，匣勒尽实。吸毒退病，收炁交魂，保扶所患康痊，精邪断绝，梦寐清宁，祸脱沈绵，寿延福祉。须至符牒者。
　　都统符。
　　鹰犬符。
　　右件符牒奉北帝敕，谨请天蓬门下一炁都统大将军，飞鹰走犬二使者，直月五将军，依准符命，统率聋兵哑将，无义神王，战伐神王，三十六员大天将，本院诸法部雷神天帅，督集岳府城隍社令合隶真司神兵，遍诣山岩洞谷，巡历土洪石穴，淫祠妖社，检括生魂复体，追理神魄归身，扑灭为害妖精，馘戮狐狸魍魉应系奸凶游识。凡关草木精灵，毋致逃形，杜绝种类，押赴行坛治罪，囚禁火狱煎熬。俾佑患体康宁，从此分离人鬼。好生德重，符到准敕火急依应奉行。谨牒。
　　太岁年　月　日时牒。具位　姓某　准行。
　　九天尚父琼魁宗神含元太虚天蓬都元帅真君。书天蓬符，用天蓬印。
　　鹰犬章牒
　　北极驱邪院粘都统鹰犬三符於前。
　　当院今据乡贯姓某投词，为某於某年某月某日得患某疾，投丐救治，据词虔切，不敢坐视。谨为进拜天官太玄北帝鹰犬大将军神兵无碍斩鬼大章，上诣三天曹职，专为患身上请官将下降治疗病患，驱邪斩妖，馘精追鬼，扫除巫蛊，剪截妖魅。事须至牒者。
　　右牒请
　　一炁都统大将军，飞鹰走犬二使者，直月五将军，依准符命，速诣三天曹门下上进施行，毋得违俟。谨牒。
　　太岁　年　月　日　时牒。具　　位　　姓　某　押。
　　九天尚父琼魁宗神含元太虚天蓬都元帅真君。书天蓬符，用天蓬印。
　　牒皮式不用写谨封字，用煞鬼印印之。
　　正：天蓬门下某箓某职姓某押
　　背：北极驱邪院牒　一炁都统大将军　飞鹰走犬二使者
　　右件符牒告盟主帅诸将讫，赴本人家，用枣汤、酒果、香花、灯烛供养。金钱六分，甲马六疋，同符依勘合行用，照式发遣。
　　北帝斩鬼鹰犬章
　　具位臣某诚惶诚恐。稽首顿首，再拜
　　上言：臣猥以凡愚，叨逢清化，缘因夙庆获遇灵文，得宰真司，仰蒙覆护上体宸训，下救群生。再三昌渎，罔避刑诛。臣谨据乡贯某人，昨者，以来，行藏不泰，灾疾加临，梦寐不安，致被邪祟妄乱克责，侵害家门。资财退散，人口损伤，每遭疾苦，推测其由，伏恐下道血食魔魅，魍魉，冷坛古庙社灶，土洪山精石怪，木客水妖，午酉，伤亡客死，血尸冢讼墓注异名之鬼，兴妖起桥，家堂土地，接注侵害，每遇疾厄，无门断绝，惟专一心，仰凭大道，乞赐诛伐，去病安民。拜奏天官太上北帝鹰犬等大将军神兵斩邪朱章一通，诛斩五方恶害之鬼，并令断踪，永不侵害，务俾某人住宅安宁，内外平帖，邪妖殄灭，疾患安痊。臣今备所投情旨，谨为奏闻三天曹局，恩惟太上北帝灵君，垂慈省览，详理文书，敕下天兵，救护人民，诛斩鬼祸。上请北帝神咒天蓬都元帅大将军兵士三十万人，上请北帝神咒天煞神王兵士三十万人，上请北帝神咒六丁神吏大将三十万人一，上请北帝神咒三天大神三煞吏兵十万人，上请北帝神咒豁落大将七元兵士三十万人，上请北帝神咒紫炁乘天大神王三天兵士百千万人，上请北帝神咒横天大将军兵士三十万人，上请北帝神祝四目老翁兵士三十万人，上请北帝神咒鹰犬车骑大将军兵士三十万人，上请北帝神咒太玄煞炁神兵金刚武骑兵士六百人，上请北帝神咒黑煞神王兵士六百人，上请北帝神咒雷公主煞大将军一百二十人，上请北帝神咒四盟功曹兵士三十万人，上请北帝神咒高麾大鼓五湖将军一百二十人，上请北帝神咒火铃大将军吏兵三十万人，上请北帝神咒黄金钺斧诛伐鬼贼大将军兵士三十万人，上请北帝神咒无鞅大神兵士三十万人，上请北帝神咒镢天大斧将军兵士三十万人，上请北帝神咒解六害大将军兵士一百二十人，一合下降，来为某人气内，诛荡宅中故炁妖氛，男女伤亡之鬼，浮游午酉，木下桃奴，山林树木，土洪石洞，泉源水族之精，神坛古庙五通，四野之中，魍魉鬼魅，藏於里域社稷之中，山林窟穴，递互隐藏，共为祸害，伤损良民，杀人物命，兴起灾殃，思人祭祀，求人血食之者，伏乞天官应时降下吏兵，悉与诛灭，并令绝踪。务使某人疾病痊安，身命坚固。见患者即臻康泰，未患者永不染沾。所愿真炁降临，天兵防佑。家门清吉，俾无灾祸之侵，人眷亨嘉，均享寿康之庆。克承道瘾，永保和平。臣愚谨因二官直使，正一功曹，左右官使者，阴阳神决吏，科车赤符吏，刚风骑置吏，驿马上章吏，各二人出操臣谨为某人拜上天官神兵斩邪朱章一通，上诣某曹治，正一旨要中载。伏须告报。臣诚惶诚恐，稽首顿首，再拜以闻，谨言。
　　空三行，第四行上书臣姓。
　　臣姓贯　属某某靖焚修。
　　空三行，第四行上书衔位。
　　太清太极官太上老君道德天尊。
　　空三行，第四行上书年月。
　　太岁年月日於某处拜上。
　　右本贯，并太清衔，年月，并按三行书。一行后无纸，当续添一幅。依章体式，前用名，不周姓，后用姓不用名。如拜昊天章亦同，只改御街。
　　又鹰犬章
　　具位臣某诚惶诚恐，稽首顿首，再拜上言：伏念臣粪土余生，蒙尘浊质。生居幽壤，望绝云霄。荷大道之洪恩，念浮生之微命。参佩经箓，受职雷霆，召神役兵，驱妖治祟，夙兴在念，晨夕夤恭。惟务救民卫生，常切代天行化，用赞玄功。词意既敷，奏闻敢后。臣谨奏为乡贯某人词称，伏为某人某疾如何，法治无功，药医罔效，非魔鬼祸其神爽，即妖精扰其魂庭。神识难明，病源加重。切虑抱患，某前生作业，见世受愆，冤债相仍，缘对灾厄，遭值星辰失顺，更加天令流行。不职之神，乘牒邀求血食，叛逆之鬼，伺间来架灾殃。莫辩土洪石精，孰料山岩洞鬼。淫祠隐庇，废塔藏形。古坟缠染，墓注客劳。受患时瘟，暴疾沈滞。妖邪蛊毒而作衅，方隅土炁以兴迍。山庙之神，水族之类。断头截足，杀伤斗击冤魂，带血拖绳产育。缢亡滞魄，投河溺井，堕际坠岩，寻替出沦，捉生代罪。有妻无主，异姓同居。外县经商，行踏淫祠妖社，他邦生理，遭逢恶鬼凶神。互起妖兵，抗逆大道。损伤物命，隐占民居。造恶不恢，终难杜绝。专为一心祷告，仰祈洪造匡扶，愿赐昭明。 伏惟剪减，显扬正化，利物安人。今就某处拜奏天官太一北帝鹰犬大将军神兵无碍朱章一通，上诣
　　三天曹府，乞丐天恩，原赦某人身中宿今故误作造千愆万过，消禳灾咎。谨为上请北帝神咒天蓬都元帅大将军三十万人，六丁神吏大将兵士三十万人，豁落大将七元真君兵士七十万人，三天捕鬼神王兵士三十万人，紫炁乘天大神三千人，兵士三十万人，四目老翕兵士三十万人，鹰犬车骑大将军三十万人，杀鬼大将军兵士三十万人，九天煞炁大将军神兵六万人，金光武骑兵士六百人，黑
　　煞神王兵士六百人，北阴大力飞天神王兵士三十万人，雷公主煞大将军兵士一百二十人，四盟功曹兵士三十万人。高麾大鼓五湖游奕大将军兵士一百二十人，火铃大将军神司吏兵三十万人，黄金钺斧诛鬼伐神大将军三十万人，太玄无鞅大神兵士三十万人，镢天大斧杀伐大将军兵士三十万人，解六合冤家咒诅大将军兵士三十万人，断除五劳七伤诛灭三尸六注大将军兵士三十万人，驱瘟断疫大将军兵士一百二十人，同心一合下降，特为在疾某诛灭斩馘宅中故炁，劳疗复连，沈邪蛊毒，流注客商男伤女祟，浮云午目午酉，木下妖奴，依草附木，土石佛像，泉源水族之精，坛场庙宇五道社稷之神，魍魉隐显，野狐地魈，魑魅妖精，藏形在里域社稷之中，匿影於山林窟穴之内，递相逃隐，结党肆顽，抗拒天法，不伏追摄，恣意共为祸患，侵扰良民，杀人性命，故起灾殃，贪饕祭祀，邀求血食。伏乞天官应时降下吏兵，特行诛戮，灭种绝类。自兹向去，使某家门恬静，人眷均安。祸乱不生，灾异不作。次愿真炁加临，天兵防佑。患身应时康泰，永处利享。凡有施为，仰祈道庇。恩惟玄造，分别哀怜。臣愚谨因二官直使，正一功曹，左右官使者，阴阳神决吏，科车赤符吏，刚风骑置吏，驿马上章吏，飞龙骑吏，侍香金童，传言玉女，飞玄卫真上使，传言奏事仙吏，斗中七元绣衣使者，左右龙虎君，各二人出，操臣为弟子某拜上宝章一通，上诣三天曹门下上进，恭候天恩告报。臣诚惶诚恐，稽首顿首，再拜以闻，谨言。
　　空三行。
　　臣姓贯属某处某靖焚修。
　　空三行。
　　太上无形无名虚无自然至真大道天尊金阙玉陛下。
　　空三行。
　　太岁年　月　日於某处拜上。
　　内封
　　太上无形无名虚无自然至真大道天尊金阙玉陛下　具位臣某章奏谨内封
　　方函
　　宝　章　上　诣
　　虚元自然至真大道金阙下请进　具位臣某谨外封
　　右章用黑纸朱书，高一尺二寸，上虚八分，下不通蚁。一时书就，切忌内外男女腋气血厌，猫犬粪浊，一切秽污，及师巫技术之人视玩。书毕，念大咒，香上度过。进拜时存想诣阙进呈，跪上待报。兆立阙下右阶，见四圣元帅，千鹰万犬大神将史，同受帝敕，顿兵亲降，自天而下，旌旗闪烁，刀错光耀，金鼓声喧，天兵无数出离天门，直下词家。兆至神口喝煞声，存本坛帅将迎接。就于坛前，再召将发遣。凡行持之际，先发安土地六神符，次以鹰犬符起发。如是其人之家动响，及闻锁镯禁锢鬼注之声，乃是天蓬应验也。
　　又鹰犬章第二用
