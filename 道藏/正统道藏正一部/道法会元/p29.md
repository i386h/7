<!-- { "loadSidebar": true } -->
　　右通奏二符，宣章时，焚香炉中。
　　度厄益算心章符
　　再告心章符
　　紫皇上道急告心章符
　　下司命符
　　安灶符
　　告斗用法
　　书符要诀
　　收视返听，摄念存诚，心若太虚，内外贞白。元始即我，我即元始。意到运笔，一炁成符。若符中点画，微有不同处，不必拘泥。似与不似，贵乎信笔成章。心中得意，即妙处也。师云：莫问灵不灵，莫问验不验，信笔．扫将去，莫起一切念。笔法乃龟头蛇尾，坤无起法，笔多向巽，捧奏向乾，随事出笔。
　　急奏要诀
　　静坐凝神，物我两忘。一念初动，便是元命真人。金光一点，起於元宫，心中七窍光明，上朝泥丸，圆光充满，太虚同体。北斗七真，俨然在内。元命真人奏事某云。若内视光明澄彻，恍惚中如有所得。报应之旨，却不可拘泥执着。於事有应无应，任其自然善应。元命真人礼谢斗真，回光同体，内外静明。心之所得，目之所见，耳之所闻，但於意之所在处主张，报应即是矣。
　　沉符诀
　　书符时念朗元朗元益希，书讫，○中入患人本命病证，然后迭书八秘曲延曲生明彰报应，盖之。心念斗讳涂之，出笔向下。临期捧符祝云：臣谨依元降，奉行报应，符命投水盆中，伏望星天垂悯，俯赐昭报。左手持符，右手剑诀，搅水，念北斗七星咒，毕。手停，水少定，投符。用患人衣或净袱盖之。奏章后，却看符指何方报应。
　　二十四向占验括
　　上帝敕命到乾宫，三日自安不为凶。亥因灾星入命中，五日之后必亨通。
　　壬主神愿并冤债，赛愿解冤方得瘥。子上三元并呎诅，早宜解释七日度。
　　向癸先坟冢讼牵，追修旬月可安痊。丑上冤业相寻访，不解半月难保当。
　　符指艮方大限催，枉凭烧纸七日摧。寅来阴府追魂魄，七日之内哀入宅。
　　甲向阴人相魇诅，急须翻解免追呼。卯逢符指五路通，祭遣飞符断鬼踪。
　　苦指乙瘟灾病起，奏申十日可安喜。辰龙五庙相寻访，作福半月方安畅。
　　巽上冤亲求祭炼，不信五日遭凶变。已犯天谴收名字，堤防五日身当死。
　　丙为星辰失躔度，醮谢旬日并无苦。午犯土宿兴灾变，急须禳谢五日健。
　　丁主司命来谴诃，急谢十日免沈痾。未遇泰山定罪责，速求解谢消凶厄。
　　坤方宅下生人咒，宜相解释七日廖。申是血光刃死鬼，连亲呎誓应留滞。
　　庚金天谴传尸病，急须奏治求安静。酉上瘟灾天愿香，遣瘟赛愿免流殃。
　　辛欠城惶土主愿，酬谢灾非方可免。戌被阴灵伏尸祸，行持道法旋安可。
　　又验章
　　诸方最好是天门，喜庆重重不可论。来到坎宫朝帝座，病危孕险泉神祸。
　　冤诅相牵来鬼户，病讼俱凶诸事阻。震动虚惊讼必和，孕生男子病除痾。
　　巽上冤亲招外鬼，反覆官非病淹滞。若指离明防火灾，病患安迟事两谐。
　　坤宫犯土防误药，病危讼凶名利薄。西方有物兴妖怪，谋望迟迟病难瘥。
　　验证
　　本命灯如常宫分论。寿灯金生在巳，火生在寅，木生在亥，水土生申。如金命人武曲是，仿此。禄灯甲禄在寅，乙禄在卯，丙戌禄坐巳，丁巳禄居午，庚禄居申，辛禄到酉，壬禄到亥，癸禄居子。如甲生人禄存是也。驿马灯。寅午戎马居申，申子辰马居寅，巳酉丑马在文，亥卯未马在巳。如寅生人廉贞是，余做此。常占看本命，看辅星。灯红润，主行年吉。再看月将。论月分祸福。灯焰红润而明，有喜。结花球吉。花落、凶。色黄白，主有病。
　　求名利
　　看本命及禄马辅星，灯焰红润，结花球，吉。焰黑，不吉。花落，凶，主谋事无成就。圆白，主有财。
　　占产
　　看妇人本命灯及子息灯。焰青有祸。黑，有病。红结花球，吉，单男双女。
　　占病
　　看本命灯、寿灯、禄灯、马灯、月分灯、医药灯。若焰青，有邪病未退，有祟。焰宽，安运。红润，大吉。结花球，吉。花坠，不吉。灯灭，凶。落泪，凶。焰短，病迟延。黑白，主死色。并黯淡而黄，主瘟。飞蛾扑灭寿命灯，凶。如蛾死灯不死，邪病退臧。灯结花实大爆，主火，凶。命灯好，寿灯不好，病暂安，寿动短。命灯萎，寿灯红，金光而焰长明，虽有疾害，於寿无伤。
　　焚解厄符牒占验法
　　鬼门　　生门　　地户
　　帝座　　　　　　黄泉
　　天门　　煞方　　人门
　　帝座名为大吉昌，斗真下降病安康。
　　天门善愿宜酬赛，七日三朝有福祥。
　　兑位煞方须有险，血光伤鬼作其殃。
　　人门三日须安好，报谢家先却不妨。
　　独有黄泉必定死，三朝七日主恓惶。
　　巽方地户留连病，急请名医换药方。
　　生门病好长延寿，鬼路冤家不可当。
　　右用水碗盛新筋一双，於上顿起，解厄牒焚之，看倒向何方。仍须障风，免有误也。 
　　道法会元卷之二十四竟
　　道法会元卷之二十五
　　清微灌斗五雷奏告仪
　　太虚无体，净秽皆空。妄觉一生，尘缘竞起。既非真境，即是魔宫。是故行持先须荡涤，谨奉真符，告召九凤破秽将军，八方大力威神，乾那怛那洞罡太玄使者，五方五帝五龙神君，华池文浴真人，沧水绣衣使者，吞魔食鬼将军，铜头铁面骑吏，本佩法箓仙灵，解秽合干官将，并请遵依元降，齐赴灵场，布炁行神，流金掷火。变化法水。荡秽气於八弦；斩诚魔精，布真风於十极。即使万灵振伏，十方肃清。天无氛秽，地绝妖尘，冥慧洞清，大量玄玄。一如诰命。疾速奉行。
　　告争秽符。念密咒云：
　　唵耶鼠帝奴摄。常清常净天尊。
　　众讽咒，洒水行净。
　　告净坛符，密咒云：
　　谨敕坛存八卦，内藏游玑。二十八宿，分布四维。先塞鬼路，次留人门，上开天门，下闭地户。凶恶灭逊，道炁升腾。一如元降律令。
　　告信香符。长跪启师。
　　伏以天高北辰远，岂造次之能通，师存众善归，赖提撕而后可。将伸朝奏，先叩王维。门下具位某，谨以信香，稽首供养皈命，奏启
　　道经师宝，元始万神，清微宗主真元妙化上帝太初天君紫宸太华天帝，祖师三天扶教辅元大法师正一静应显佑真君，金阙上保高元宸照法王清真紫虚元君，太上玉京太极左宫仙公冲应孚佑真君，九州都仙太史高明大使神功妙济真君，清微三炁九霄符章经道雷帝天君，清微元上侍宸金阙昭凝妙道保仙元君，琼室洞清郭元君，福和耀真傅元君，三天侍经龙光道明姚元君，三天侍御紫英玉惠高元君，洞阳上宰清虚华直人，神霄玉枢使青城山通慧朱真人，五雷院使云山保一李真人，斗中六通掌水使者眉山混隐南真人，清微察访便丹山雷困黄真人，洞真大夫清
　　微广明使西山真息熊真人，清微采访使泰智冲和彭真人，清微采访使洞渊尘外曾真人，清微总章上卿浚仪原阳赵先生，清微、灵宝、道德、正一诸法演派度人历代宗师仙众，并愿鸾舆鹤驾，翩翩欵驻於坛场；凤饼龙团，翼翼荐陈於几席。师舆下迈，清茗上陈。
　　步虚。
　　具位嗣教臣某，顿首再拜上言：臣闻形而上者谓之道，难状难名；古之学者，必有师相传相授。惟灌斗循璇之法，即清微妙道之机，自非混合百神而返本还元，安得直以片言而通真达圣。赖太上发其旨趣，荷师尊流此真科。亘古亘今，广示皈崇之路；有灾有患，俾知解谢之门。恩囿群黎，化行八表。臣某遭逢开泰，忝冒焚修。惟水木之有本源，尚知所自；若筌蹄之於鱼兔，敢遽云忘。属当奏告之初，先谨申盟之意。臣今据入意。伏愿师真委鉴，诚意潜孚，特启迪於愚蒙，冀主张於科法。径求师旨，颁降符章，付度小臣，奉行大法，告盟星斗，役使雷神。下以副恳祷之诚，上以广清微之教。端祈师驭暂驻坛庭，俟法事之告周，伸愚衷而致谢。臣某顿首，再拜谨言。　　
　　开明旨要天尊。　众讽金光咒。幻境俱空，金光洞焕。精神默感，所召立前。
　　告召将符。　　密咒云：
　　□□□□□□摄。
　　雷霆号令，疾如风火。十方三界，顷刻遥闻。一如元降律令。急召北极循璇霹雳灌斗旸谷张神君，斗府功曹，从官骑吏。惟神威灵有赫，变化无方。九天高远兮，来往斯须之顷；百神尔主矣，告闻倏忽之间。符到奉行；职司传奏，来悰宣示，惟神听知。
　　宣来悰，　或文牒。
　　来悰已宣，威灵昭鉴。即请仗剑倚天外，倏超万里之罡风；乘云至帝乡，径奏九皇之玉陛。请丹舆而下迈，肃黄道以前驱。告会斗中三真二使列职官君，遍闻法界群仙诸司将吏，同垂来下，齐到帝前。广施参赞之功，共赐扶持之力。切有请也，汝往钦哉。
　　招真集圣天尊。
　　告召三真二使符。　　密咒云：
　　敦育奕。一炁七徧。密召斗申直使王震、龚德、刘洪、杨汝明、耿妙真等速降，疾速降。伏以斋戒沐浴以事帝，贵在精虔；聪明正直之谓神，必资翊赞。将行奏告，先用关闻。帝命颁宣，何令不行，何神不使。真符策役，所呼立至，所召立前。爇香飞符，一心礼请：斗中掌急奏事太乙王天君，枢灵刘大神，总真龚使者，擎羊杨使者，陀罗耿使者，斗中延生保命度厄益等消灾散祸扶衰七元神君、斗中通事舍人，玉部翻解冤结颛使者，解二十四厄灵官，七元直灯掌课神吏，八门警策报应等神，斗府玄曹列职官属，本佩法箓仙灵官众将佐吏兵，本坛助道香火龙神，本坊土主社令正神，本家司命土地主，□功隅禁将龙神，三界功曹，四直符使，见闻紏察翊卫等神，并愿头带皇天，足踏昆仑，排布力士，驱驰三军，飞空走雾，激电兴云，各拥队仗，齐集坛庭，必使光腾一室，威耀五明。
　　随机应感天尊。
　　向伸召请，仰荷光临。伏想风云荡荡，旗旐央央。视不见，听不闻，故能神其变化。来无形，去无迹，不可得而名言。驻札行坛，各扬厥职。排云叫阊阖，会万圣以同明；听履上星辰，迎九皇而下降。司传奏者，与其进也。隶祇候者，汝往钦哉。化万骑以监卫坛场，摄三光而发明灯焰。显否泰於银缸明晦之上，报休咎於符水警策之中。威摄万灵，不疾而速，不行而至。令遵一体，勿贰以二，勿参以三。照会事由、禀承符命。消灾解厄，辅正除邪。朝食百鬼，暮吞五瘟，何妖精之足虑；流铃八冲，掷火万里，谅威令之素行。各隶攸司，咸赞元化。一如告命，依应奉行。
　　岁扬妙化天尊。
　　告开垣请降报应等符。
　　飞斗取炁，布发灯符，捻发灯，密
　　咒云：
　　睦顺亶灵。一炁七徧。
　　众讽发灯咒。
