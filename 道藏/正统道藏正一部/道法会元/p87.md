<!-- { "loadSidebar": true } -->
　　夫人之一身，二熙五行之精而己，圣贤设为法以卫民。证诸於己，大抵法本诸道，道源诸心。能以吾之精神，融会一炁之精神，以吾之造化，适量五行之造化，则道法妙矣。愚当会此理於太极未奠之先，而证此理於三才既判之后。鼓之以雷霆，润之以风雨，此道何常一日不流通於天地问也。而法或未之闻焉。圣人者作法始肇矣。如今之禹步，皆可考也，而法或未之详焉。既有汉天师阐扬此法，复有宗师扶持此法，而法始大备焉。法乎法，岂道乎。然当考之往古，参之来今，古既有此法，有触斯应，今虽有法，有祷无应，何也。盖心有邪正之不同，而法有真伪之或异。古人求备於法，其心虚一，其德灵明，无一事之非法，故身无不通之天地也。今人多假此以求售，侵坏正法，眩惑世人，奸巧其心，邪秽其行，即此可知其不足行法矣。又其甚者，大可伤叹。夫雷之声何所别耶。今之学者，分姓立名，各开户牖。有所谓之某雷有法，为之某法，纷纷不根，皆饰欺之论也。学者无求之他，但求之吾身可也。
　　夫五行根於二黑，二黑分而为五行。人能聚五行之黑，运五行之黑为五雷，则雷法乃先天之道，雷神乃在我之神。以黑合黑，以神合神，岂不如响斯答耶。夫二黑五行萃於人之一身，非通道者不足以语法也。且如肝气通左目，诀用卯文，取东黑行事；心气通口，诀用午文，取南炁行事；脾气通鼻，诀用中指中文，取中炁行事；肺气通右目，诀用酉文，取西炁行事；肾气通耳，诀用子文，取北炁行事。会此之道，参此之理，则二炁不在二炁，而在吾身，五行不在五行，亦在吾身。吹而为风，运而为雷，嘘而为云，呵而为雨，千变万化，千态万状，种种皆心内物。质之圣人之论，有日：精气为物，敛之不盈一握，道之体也。游魂为变，散而可弥六合，道之用也。有道则有体，有法则有用也。皆本诸一而已。若泛举其烦，则千百言而不足，善撮其要，则一二语而有余。夫苟贪条目愈多，而本真愈失，虽皓首穷经，无所益也。叹夫世变日下，人心日奸。立论者既无所讲，徒尔乎他传法者复无所稽验，明矣。受其诳，亦无轻乎。风非可捕风，影非可搏影矣。黄石公《素书》编，张留侯用之，时为帝王师。简耶，繁耶。愚之所言，今亦倦於喋喋矣。然得师传者如是，故不得不详以告也。抽关开钥，不过在吾身二炁五行之精而已。参之天地而不悖，质诸鬼神而无疑。受者诚思之，毋忽。
　　阴阳凝聚，阳在内而不得出，则奋击而为雷霆。声亦阳也，光亦阳也。光发而声随，此阳光奋击欲出之势。雷缓小，则震亦缓小。雷迅大，则震亦迅大。雷电交至，则必有雨。震而不电，电而不震，则无雨。由阴气凝聚之有疏缓迅密也。雷自是雷，霆自是霆。雷则有声，霆则有光，二者皆阳也。故聚则成形，散则成炁。虽则阴阳聚散，岂自为之聚散哉。故上帝又为之神，以主是炁之聚散耳。今之击物有见其字，或遗其器，往往有之，非神遗也，是以显鬼神之灵。所谓神者，皆前代聪明正直，有功於人者为之。是以其人存一念，无非推济人利物之心，所以形消炁化，而后为雷霆之神也。今人行法，亦是以炁感动耳。故於祈祷之时，亦由乎中。欲起雷，须当檄召雷神，通地气，焚地气符。地气乃阴炁，当阳方壮之时，作用以升地气。地气则阴炁也。阴气方升，却包阳炁在内。阳炁为阴炁四合包含而不得出，久则阳炁迸裂而奋击。又当焚召雷符，立应召万灵符，运翼轸作用，催促将吏行事，如意用之。焚毕，其阳愈进，更取天罡真炁助之，阳炁进出，即今电光是也。大凡阴炁包罗阳炁，无窍可出，故用天罡真炁冲阴炁以引导阳气。便如世间人以火点爆杖子，纸在外，即阴炁也，硫黄在内，则阳也。火点处便是天罡气也。惟志者当以此意默会。
　　夫雷声奋击，则阳炁一泄也。击之后，阴气复闭，阳气复藏。闭之久则又进裂，则气又一击也。击而又闭，闭而又击。此雷声击搏而无穷，阴阳之炁蒸郁而成雨也。盖雷霆之震大小，所以致雨亦有微骤也。雷是阳炁，阳炁轻清。雨是阴炁，阴炁重浊。所以一阵雷震，则一阵阴炁压定阳气，蒸而成雨。符篆虽有异名，符者，合也。圣人初立符篆，欲人人皆归大道，皆知信向。其间或有不能文者，但焚符篆，自然应也。今更通诸理而又能文者，加之行移合格，作用如仪，天地岂无感格。
　　大凡显幽一理，要当以默会。譬如阳间官司，则有行移，阴间又加符篆事。了办者则日紧一日，时紧一时。如祈梼驱使之事，既召诸将，则当如今日见任官，驱使帅将，无施不如吾意。在行法人临期圆机而用之耳，不可胶柱而调瑟也。度师有言：能召得土地灵，亦可以召役万神。以此观之，如饭饭盖气，气蒸郁而泪下淋漓也。当多布天罡气以助雷威，焚驱龙致雨符，召雷行雨等符助之。大盘道理已透彻，又不可不先以诚达於上也。凡诚心所至，虽金石犹可动。况上帝乎。须要具述事由，虔奏上帝，尽我虔切之忱，然后却移文合属役龙行雨。太上一应符篆，得之师传。以人为万物之灵，皆禀天地之余气，但形为梏耳。我举此一念，则天地之气自然感召。然今所以能与不能者，则有贤愚之间也。是亦不必泥之高远之地，只要得其宗，奏得明，身为阴官，何患不能役使鬼神。恐学道之士，有所执为，故及之。
　　续风雨雷电说
　　阳得阴而为雨，阴得阳而为风，刚得柔而为云，柔得刚而为雷。无阴而不能为雨，无阳而不能为雷。雨柔也，而属阴，不能独立，故待阳而后兴。雷刚也，而属阳，阳不能自用，必待阴而后发也。阳得阴而为雨，若是天晴，便起北气化为黑云等。作用之气既起，自有雷电风雨随至，作甩亦同前说起雷法道理。若是祈晴，乃要阴得阳而为风，天气阴而为阳。阴炁凝聚不散，当焚祈晴符，止雨等符，差火将用天罡炁，日君炁布上。阳气既上，阴气凝聚，阳气不得入，远阴气化而为风。更加南炁助之，其阴自被风吹散，自然晴也。刚得柔而为云，刚是阳气，柔是阴气。凡起之先，要通地气，便是云也。地气则阴气，阴气便是雨也。却要会晓得起云处在何处。柔得刚而为雷。阴气上腾，阳气下降，二气击搏则有声。前说极自分晓也。要会得起雷何处，不可执於巽方。无阴则不伏为雨，阳则不伏为雷，雨雷二字，前说极自分晓。
　　行法之人要通泰罡，只得泰卦上阴下阳，禹步九迹是也。 临。阴阳和风雨时，是阳下交阴，阴上交阳，则是天气下降，地气上腾，上下相通，有时雨时旸也。古人不言阳阴，而言阴阳，乃是这个道理。但能别得阴阳升降，鬼神亦循吾作用，听吾指挥，自然相应。如吾之一身不自能会得此理，徒尔呼吸，谩劳精神。精与神疲，身且不能自立，而况又感格天地鬼神乎。嗣法之士，当知有吾身中造化，然后可以用身外造化。不然，纵有真人神仙亦无如之何矣。愚恐学道者溺於法外，不求诸於吾身之内，故备论未尽，以晓悟之。
　　道家之行持，即吾儒格物之学也，以正心诚意为主。符印咒诀，行持之文具也。精神运用，行持之玄妙也。感应乃其枝叶，炼养乃其根本。盖太极以根本为重，将吏只在身中，神明不离方寸。广大无际者，心也。隔得潜通者，神也。心不存则不明，神不养则不灵。神运於此，物应於彼。故虽万里，祛摄於呼吸之间也。非至神，孰能与此。
　　内天罡诀法
　　萨守坚述
　　一点灵光便是符，时人枉费墨和朱。上士得之勤秘守，飞仙也只在工夫。
　　些子机关在目前，昆仑一窍是寥天。授娑日月归金阙，三气交时宝满田。
　　两眼对两眼，看教十分端。忽然一声响，精气上泥丸。复运丹田养，如蜜甘且香。若人能会得，立地返仙乡。
　　婴儿讳智尼
　　先存左眼为日，金光九芒悬合，右跟为月，银色十芒悬合。须央相交于泥丸，天中各半规，中间一婴儿，如初生之状，当其眉心，一道金光迸出。每存吸，用布符。按《黄庭经》云：上有黄庭下关元。黄庭两半而成洞房，生赤子则为一焉。其义一同。
　　雷说
　　王文卿着
　　夫雷霆者，天地枢机。天枢地机，名枢机二台，位列东西，总摄雷霆七十二司。阳雷阴霆，枢阴机阳，雷善霆恶。雷善生气，霆恶煞气。生气煞气二气总会，有激剥之厉。雷之妙者，东三南二，北一西四，中五戊己归中，大数之祖。雷属坤土，坐镇中官。雷霆为上帝号令者，察天地之中气，所以专杀不正邪恶。有雷一、雷二、雷三、雷四、雷五，统摄四极。四极居中，故雷乃天之号令，其权最大，三界九地，一切皆属雷司总摄。
　　五雷之运，五子归庚。甲为雷，庚为霆。甲庚为雷霆之号令。九五之用，自东方壬子而归庚得九，北方丙子而归庚得五，中央庚子归庚得一，南方戊子归庚得三，西方甲子归庚得七，所以五子归庚，行九五之用。庚属土，万物莫不莅乎土。九在申，属坤，致役乎坤。五在辰，辰为歪，即土，禀至大至刚之气。一在子，劳乎坎。乎艮。七在离，相见乎离。三在寅，成壬子之木为东方之根一在卯，属震，为雷。壬子之木藏於亥。丙子之水一为北方之源。故雷神会淤六丙。甲为阳雷，庚为阴霆。甲庾龙虎相会。龙吟虎啸，风云立生。壬为雷霆之局，故雷神在壬子立司。丙为雷神之会，故雷神总会在丙，拱听号令。子为雷霆之宗，故根蒂在坎，水府天河雷门俱在坎。所以巳亥为用者，天门地户也。雷称巽宫者，甲中有巳。甲子遁至已上得巳，巳是巽也。壬中有丁巽也。丙中有辛，巽也。庚中有乙，巽也。所以甲丙庚壬，雷神会於巽户。隐乎艮，出乎乾，升乎坤，发乎巽，是阳雷之用也。壬中有乙。壬子遁至卯，卯上得乙卯，卯是震也。戊中有辛震也，甲中有丁震也，丙中有己震也，是以乙丁己辛震煞在卯，阴霆主之。震为四阳， 雷天大壮，十一月为一阳，十二月为二阳，正月三阳，二月四阳，遇惊蛰，故雷乃发声，万物被雷震动，开甲破拆，万物发生。《易》曰：出乎震。惟戊与癸化火。火属离 ，离虚其中，雷霆之主。阳极雷火，激发化而为电。雷镇中宫，故欻火至阳之晶，丙丁日午时降世。辛判官属水，至阴之晶，壬癸日子时降世。张使者属木，阴阳之气，甲乙日卯时降世。三帅不可离一，谓之三奇。若一神入庙，余二神不行事。手中雷局，要遁其入庙不入庙别有诀。雷霆罡二方也。
