<!-- { "loadSidebar": true } -->
　　凡召雷行事，先召直符召雷公，次行天罡号令，然后使雷箭。若祈雨之时，只书於铁札之上，击投於壁宿之方，轮诀飞罡喝之行雨。仆又不愧荒芜，更以下雷诛伐邪庙之法，试言一二。吾师每闻妖邪鬼贼，屡曾杀害生灵性命者，罪当诛伐之时，於掌中寻金虎大煞流火凶星，在二十四位之中，於今月今日落在甚处，指射既定，即雷火符犯之。彼星属金，此符属火，金火相克应时，雷火俱发，恶庙焚荡。其他行用，例皆如此。呜呼，天玄宝诰，琳室琅文，自非异士亲传，真师口诀，虽皓首穷年，终无所得。且如寻常起雷之法，必须飞奏上帝，以求报应，然后行事。大抵驱邪治病，馘毒斩妖，如救头然，若待上帝勑下方可行事，是谓和声求援，缓步救焚，其功安可立而待也。真王重教，雷霆玉府乃五雷之都辖也。奉命赏罚，便宜行事。自非至真灵骨之士，岂能遇也。又非忠孝猛烈之士，岂能行也。
　　且持法之一端，实修真之径路。非真炁者，岂能策役雷神，救焦枯，起沉痾哉。是以汉天师云：吾以真炁化无量大将军，灭六天之魔鬼。积此阴功，上朝金阙。故汪火师授王侍宸云：凡行持之士，不炼内丹，形还坏灭。不积阴功，难达玄境。不漱精华，神不清悦。不济疾苦，道果难成。凡若求仙学道，不出於为国为民，兴利除害，救厄拯难，馘毒斩妖，正直刚明，精勤香火，解九玄七祖之愆尤，消百劫千生之衅结。灵文秘典，盖缘接物利生，妙旨真诠，普救沉病厄会。得之者固守，遇之者有缘。毋背盟言，飞升可待。辄犯真科，沉沦苦海。精研用之，响应斯在。
　　雷分八节会应吉凶之图
　　立春，谓之雷生应。主万物发生，太秀而不实。主小儿惊风痫。多至，秋无雨。生艮地，在寅。
　　惊垫，谓之雷会应。主蛇虫翻身出穴。应时万物发旺。震地，旺在卯。
　　春分，谓之雷震应。主夏秋雨旸，万物皆盈。自此节炁，法师宜运雷致雨，伐庙诛邪。
　　立夏，谓之雷兴应。主霹雳发严，跃龙致雨，搜邪神，伐妖精，诛灭五逆十恶之人，牛马屋树去处兴。发离巽，旺在巳午。
　　夏至，谓之雷变应，主社令神龙各分分野d 自此节炁，法师宜行社令法运雷，至秋分前立应。
　　立秋节，谓之雷卫应。主冬无雪雨。秋分，谓之雷隐应。主冬生玲瘟，雷隐地，霹雳不生，蛇虫隐藏，草木凋零，万物皆残。至此，法师不可运动召雷，自遭重谴。隐乾上，在亥。
　　立冬，谓之雷沉应。主国土兵革四兴，帝主王侯灾异。宜醮禳谢之。沉坎。
　　冬至，谓之雷伏应。主来春灾荒，旱涝，疫疠流行，兆民死伤，水火之灾。宜设醮禳谢。
　　右录于前应，行持之士，不可轻易行之。
　　飞定星宿主事法
　　甲日子一天遁女，乙日子六地遁氏，
　　丙日子二地遁斗，丁日子七天遁娄，
　　戊日子三天遁危，己日子八地遁冑，
　　庚日子四地遁尾，辛日子九天遁奎，
　　壬日子五天遁壁，癸日子十地遁轸。
　　运用飞遁星宿兴云致雨法
　　十干起时例阳顺阴逆，阳奇阴偶
　　甲日：子女一，丑虚二，寅危三，卯室四，辰壁五，巳奎六，午娄七，未冑八，申昴九，酉毕十，戌觜一，亥参二。
　　乙日：子氏六，丑亢五，寅角四，卯轸三，辰翼二，巳张一，午星十，未柳九，申鬼八，酉井七，戌参六，亥觜五。
　　丙日：子斗二，丑箕一，寅尾十，卯心九，辰房八，巳氏七，午亢六，未角五，申轸四，酉翼三，戌张二，亥星一。
　　丁日：子娄七，丑冑八，寅昴九，卯毕十，辰觜一，巳参二，午井三，未鬼四，申柳五，酉星六，戌张七，亥翼八。
　　戊日：子危三，丑室四，寅壁五，卯奎六，辰娄七，巳冑八，午昴九，未毕十，申觜一，酉参二，戌井三，亥鬼四。
　　己日：子冑八，丑娄七，寅奎六，卯壁五，辰室四，巳危三，午虚二，未女一，申牛十，酉斗九，戌箕八，亥尾十。
　　庚日：子尾四，丑心三，寅房二，卯氏一，辰元十，巳角九，午轸八，未翼七，申张六，酉星五，戌柳四，亥鬼三
　　辛日：子奎九，丑娄十，寅冑一，卯昴二，辰毕三，巳觜四，午参五，未井六，申鬼七，酉柳八，戌星九，亥张十。
　　壬日：子壁五，丑奎六，寅娄七，卯冑八，辰昴九，巳毕十，午觜一，未参二，申井三，酉鬼四，戌柳五，亥星六。
　　癸日：子轸十，丑翼九，寅张八，卯星七，辰柳六，巳鬼五，午井四，未参三，申觜二，酉毕一，戌昴十，亥胃九。
　　五星遁数法
　　起阳加生阳，起阴加生阴，三次便知壁宿方。
　　金遁十三数。生阳加九，生阴加四。
　　水遁七数。生阳加一，生阴加六。
　　土遁十五数。生阳加五，生阴加十。
　　火遁九数。生阳加七，生阴加二。
　　木遁十一数。生阳加三，生阴加八。
　　遁壁星方例
　　壬申日从壁子起，申时到井，顺逆到本日。
　　假如壬申日申时用事，先用壬日起时，例申上井遁三，把井星加申上顺数三星，柳星到申。次看壬申日属金日，纳音也。金遁十三数，除牛宿，从女宿数起，系昴星到申。却看箕壁宿在辛戌是也。
　　却除柳星，从星宿上数十三位，系牛宿到申，又将生阳加九数数。
　　五行生克
　　水生木，木生火，火生土，土生金，金生水。水克火，火克金，金克木，木克，土克水。
　　已上星数，以五行相克制行用。行此法，乃天之隐书，莫可寻常用之。虑泄天机，罪及九玄。昔祖师王侍宸遇河魁星君汪若澄授之。真君乃雷中枢相。自后神文隐秘，罕传於世。奉法之士，遇之者有缘，得之者固当保爱，幸勿轻传非人。
　　星禽应事
　　娄毕阳日，斗虚阴日，应雨。井星阳日，张星阴日，应电。辑星阳日，昴箕阴日，应风。房元阳日，角心阴日，应雷。牛壁阳日，氏鬼阴日，应云。危胃阳日，尾柳阴日，应罡。女奎阳日，室觜阴日，应遁。罡遁亦兴雷也。
　　春禽
　　日逢室壁多风雨，每到奎中天大晴。
　　娄胃雨风阴冻冷，昴毕登高天转晴。
　　觜参井遇大风起，鬼宿星沉日月昏。
　　莫道柳星云雾起，四山皎洁天还晴。
　　张翼相逢风大发，轸角夜雨日开晴。
　　亢宿大风沙石起，氏房心尾雨风声。
　　笠斗朦胧天欲雨，牛女微微湿雨形。
　　当到虚宿大风起，直至三更云见星。
　　此是神仙真妙诀，万两黄金也不呈。
　　夏禽
　　虚危室壁天半晴，奎娄胃昂雨霖霖。
　　昴毕二星带黄色，觜参井位雨微声。
　　鬼柳二星降大雨，星张翼轸更开晴。
　　角元二星太阳现，氏房之宿雨风鸣。
　　心尾二星大降雨，箕斗牛女复天晴。
　　秋禽
　　虚危室壁大天晴，奎娄胃昴雨零零。
　　毕觜参井天阴雨，无雨有云云雾形。
　　鬼柳温温天色黄，客逃大路尽堪行。
　　星张翼轸原无雨，角亢之位雨奔程。
　　氏房心尾微微雨，箕斗牛女倚山行。
　　冬禽
　　虚危室壁天阴阴，有云无雨雨如金。
　　奎中微见大风起，娄胃昴毕半天晴。
　　觜参井位有云雨，或解为云倚山行。
　　鬼柳星张天气朗，氏日还教有雨形。
　　翼轸之宿天阴冻，角亢之宿雨无倾。
　　房心尾日零零雨，箕斗牛女空雨声。
　　雷霆合炁停年歌
　　甲子寻猪甲戌寅，甲申辰上好安身。
　　甲午本宫扶上马，甲辰申上妙推轮。
　　甲寅戌上定其位，便知雷处实通神。
　　若逢子丑为条路，逢癸中间跳两辰。
　　惟有丑寅连接雠，输其太岁在何门。
　　便从停处起正月，却从正月用星辰。
　　即以月星归中遁，细推此法莫传人。
　　且如甲子旬，以甲子从亥上逆数，遇太岁，是也。
　　停年立成局
　　敷福雷霆从丑起，血刃逆行，谓之列宿。敛福雷霆、从丑起，血刃顺行，谓之合宿。
　　右排定六十年太岁。即从太岁上起正月逆行，一宫一月，看是甚星，即行飞遁入宫。
　　月起霆煞例
　　太岁之神便起正，逆行寻月便知情。本月住时加亥顺，顺行五位。数到卯宫是煞神。自亥至卯五位。若檄雷霆激起煞；金刚犯着也成尘。
　　霆煞诗
　　阴阳大煞至通灵，祷雨祈晴项刻生。
　　玉帝亲机留妙诀，谪仙方始得流行。
　　不将文字飞金阙，举目长呼闪电生。
　　披发步罡寻煞炁，剑尖起火爇真文。
　　须臾遍满长空黑，闪烁之间布火云。
　　霹雳运来无所住，阎浮何处避天瞋。
　　推霆星入中宫飞遁例
　　一名动雷藏炁法
　　鼠来生刃顺行踪，阳丑仍於孛虎同。
　　后取霆星合月分，顺流中出钧飞宫。
　　且如癸丑年四月，霆煞在子。先将雷煞在戌，以金水加中宫。后将霆煞子上太阳加中宫。仍看戌子上是何星辰，次看坎震上是何星辰。
　　如甲辰年，雷煞在午，三月霆煞在戌。便将天罡加中宫，次将霆煞戌上金水加中宫，更看坎震宫有甚星辰激剥，仍看申戌上有何星辰。
　　如前甩血刃，后甩水潦加中宫，二利并是顺行之宫星将。十宫星顺行作一盘於上。前歌刃子阳丑孛寅若是。#1
　　系霆煞之盘。次逆行作一盘於霆煞之下，系雷煞之盘。相加飞合，看坎震二宫有何星辰激剥，更妙。如坎上有三血刃，更加将，必然有大雷雨。
　　四路诗诀
　　震雷坎雨本主阴，离兑乾宫却辖晴。
　　细取五行知炁候，天机勿妄示非人。
　　定雷诗诀又云石起雷例
　　雷霆合炁要星同，有炁方能达上穹。
　　坎震二宫看所值，须臾云雨遍长空。
　　四仲加临互相同，将来岁建示游充。
　　戊子若来临本位，赫然雷电震西东。
　　溽罡台将入宫巡，月孛还加水潦行。
　　金水炁呈并燥火，奇罗乙丙雨雷生。
　　起年例又名日方合炁
　　甲庚血刃丙壬金，丁癸还从月孛寻。
　　六己台将紫炁戌，乙辛偏向日边临。
　　收入中宫飞出合，风云雷雨定晴阴。
　　时人会得此真法，任是仙公也仰钦。
　　如甲庚日，以血刃入中宫，顺飞八方，看燥火落在何方，便於此方焚符合也。
　　起月例
　　太岁常将遁甲停，更将停处起元正。
　　直须认取星辰位，飞入中宫次第行。
　　起旬例
　　甲子奇罗甲戌呈，甲申金水甲午阳。
　　甲辰紫炁甲寅分，丙乙定布吉凶方。
　　起日例
　　丑日元来是刃星，到头逆转却分明。
　　常将本日依元位，飞入中宫却顺行。
　　起时例
　　求时一法少人知，甲巳先从燥火推。
　　乙庚太阳为定例，丙辛还向天罡期。
　　丁壬月孛分明数，戊癸紫炁不相离。
　　推六十甲子合炁
　　久晴论雨，久雨论晴。
