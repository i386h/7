<!-- { "loadSidebar": true } -->
　　东灵上相，瑞光之家。密掌帝令，琼瑶天花。巽位鼓掣，腾民纷华。辟除妖氛，辅正除邪。立降瑞雪，遍布中华。急急。
　　破地召雷罡
　　道法会元卷之一百一十九竟
　　道法会元卷之一百二十
　　太极都雷隐书
　　生神一炁移雷秘诀
　　剑上真文用鸡血朱书
　　天圆地方 雷霆五方 雷行雨至 变化覆藏 掷火万里 通彻威光 急随吾法 通彻威光 随符应响报应穹苍急急如律令
　　作威咒
　　罡神巽风，雷电溟蒙。五龙雷震，北海龟崇。力重无边，众将迎逢。请雷声发，风随雷奔。急疾。
　　右符黏剑上，逐雷方焚之，以煞炁吹。
　　煞炁方
　　冬至后，子时在午方取炁，丑时在未方。大寒后，子时在未方，丑时在申方，寅时在酉方。雨水后，子时在申方，丑时在酉方。春分后，子时在酉方，丑时在戌方。谷雨后，子时在子方，丑时在亥方。小满后，子时在亥方，丑时在子方。夏至后，子时在子方，丑时在丑方。大暑后，子时在丑方，丑时在寅方。处暑后，子时在寅方，丑时在卯方。秋分后，子时在卯方，丑时在辰方。霜降后，子时在辰方，丑时在巳方。小雪后，子时在巳方，丑时在午方。
　　欻火符朱书
　　乾晶流辉玉池东盟威圣者命青童 掷火万里坎震宫勇骑迅发来太蒙 混沌凿开透崆峒六波擎天转勾戒 青华密旨令司总领符命下皇穹 木郎丸一三山雄上奉玄微循王恭 坤至巽户皓灵翁流精郁光奔祝融 猛马四张欻火冲巨乘太华登台中 旗旛昼夜扬虚空修罗隔日回桑雍 炎帝蒸雨屯云浓须臾坎位黑隆 金槌玉斧铄火弓惊天发鼓嘹冬冬 倏忽驱雷起岷巃霹雳破可泉源通 虚皇烜赫射双瞳阏伯撼折昆仑峰 幽灵翻海玄冥同冯夷鼓舞长呼风 哑□忿怒号穹窿蠢螟期神焚毒蚣 黄利持剑斩螭□汉臣捧簿阅汝躬 蓬莱弱水兴都功瀛洲仙仗回玎 天雷隐隐撞金钟神雷震动天火烘 水官鼓舞海盈充社令击伐妖孽丛 六一捷疾光御岘朱发巨翅双目彤 水纹催变天门颙雷光变天列火红 雷霆吐毒祛五龙四溟叆叇罗阴重 公宾统战降其二君亮元皇号前锋 金华兑泽飞肃虽坎肇沦漓玄宗 雨阵所出流川洪滴阳呼姆云髻松 赤鸡紫鹅翻金龙流丹瑞生蒙茸 无鞅将吏忧忡忡一心顶戴礼玉容 毗罗使者田无庸鲲尾摆天昏蒙 天门九重垂丹枫太山丈人将逢蒙 南衡岳灵领赤松西华金天役四凶 恒山黑陶惊郁供中弥五曜朝天嵩 百神降空驰神听咄遮鸠罗诛飞虫 冰鸠暖寮石阿雄执奎伯言贞耳雄 吴猛黄荆钊振宗荣耀圭延朗鸠蓬 思全子真威天公洞渊二祖回帝衷 持诀使者横吹空天魔塞道无相攻 芙蓉锦红歌崆峒神霄察人善恶悰 玉札大祛雷神众斩灭虎狼诛狞狨 诸天列宿无错纵万象皆属璇玑宗 运水使者来往憧天泽降下长溶溶 离阳旱□灭其□ 风伯雨师皈巽宫雨辅太阳准伏九龙蛇我救旱变时丰万物成就皈陶镕祈晴 收云敛雾现蜺虹万物成就皈陶镕蛇雪瑞光结散扬城东万物成就皈陶镕治疾 辅我治病功勋隆万物成就皈陶镕 天荣共享功无穷南极紫虚元君夫人降急急如律令
　　勑咒二十四句木郎点龙口，或火或雨或雪。又念勑咒：
　　都雷主者，奉命行刑。伯温都帅，猛吏汉臣。摧山倒岳，吐雾兴云。三司猛将，八门毒雷。亟发天鼓，讨捕邪精。降魔伏恶，大地升平。急急如真皇大帝勑。
　　祈雨：书欻火符如法，运动己身作用，口喷墨。又将墨书，龙用五爪，祭欻火，用位牌一个，酒一碗安地上，割鸡血入酒，剑搅，就打碎去巽方。
　　欻火檄批符用。
　　都雷省
　　恭准道祖鸣雷大帝律令，奉玉清真王铁札告下者。
　　空五行书符。
　　右奉轰雷掣电响碧，空雨雹降水骑黄龙。四溟奉令西北东，收摄旱魃扫妖虫。如敢不顺稍稽延，雷斧诛伐不得容。急急如道祖至尊律令勑。
　　年　月　日　时告下。具位　姓　　　某押。
　　背批：於某月某日某时某处辰旗下令，召集雷神，兴云布雨。
　　勑诸符咒
　　太一冥冥，奉勑速行。雷霆将吏，发雷天丁。袪雷速发，禀勑奉行。辄敢违令，冒犯天真。如违帝勑，如逆上清。
　　玉字真文
　　雷穴风锥咒默念，耳亦不闻
　　雷穴风锥，乘天演威。左奔赤龙，右控玄龟。惠音戛天，武卿迅圭。铁城紫洞，煞令坎离。芒角森严，龙药叉持。真炁合郁，阴阳应机。卯仰魁转，南北东西。真王玄帝，万亿神雷。玉青所召，迅令急催。霸天隆方，天宏横天。咤。右入印用。
　　道祖一炁召雷秘符
　　元始天尊一炁混凝 灵宝天尊一仪合生 太上老君三才肇成 皇天后土分配五行天一生水玄武之精 地二生火魄度朱陵 天三生木青龙发荣 地四生金白虎逆行 吾为土主中镇黄庭上朝北阙下召万灵道祖符命万神咸听
　　天地内秘运之加五字用炁印
　　书符咒
　　金木水火土，天地未分时，吾身已先许。一炁合中央，昆仑万丈处。唵吽吽哩啭嗼哪呬，雷交轰火车令疾降。金呵。急急如道祖鸣雷大帝律令。
　　掌心雷，以五咒在斩勘中画五名于炁符中，却加东奴子名，木郎咒，运书于左手擦。才觉天色动，拍一拍，喝起。以袖书香炉前，以令击发尤妙。
　　召镢天大斧命魔前袪二大将咒
　　赤角垂文，北帝昆仑。腾天倒地，煞伐妖精。上帝有勑，普召众神。谨请镢天大斧将军刘通、命魔前驱将军陶公济，各部吏兵速降。
　　镢天大斧符
　　一二三四五道为万物祖金木水火土只问鬼神取 开天门闭地户留人门塞鬼路穿得心破鬼肚 贪巨禄文廉武破 阴阳交会雨遍九垓 左捧玉皇令右执镢天大斧统起天仙兵马地仙兵马十方无极兵马急去追斩旱魃妖鬼 前脚踏翻浪海水作为霖雨救焦枯 后脚踢起南山雷摄捉天砃１诸邪鬼急急如律令疾疾 金绳火索飞耀缠身旱魃妖魅捉赴酆庭急急如鸣雷大帝律令将军刘通奉行
　　命魔前驱符
　　乾坎艮震巽离坤兑八卦神王急捉邪鬼化作微尘 开天门闭地户留人门塞鬼路穿得心破鬼肚六诀 唵□□啰□□哩娑诃唵啰□□啰□娑婆萨诃 贪巨禄文廉武破□□□□□□□ 天丁力士东捉西寻云气森森太降灵五雷霹雳都斫合真 飞天使者急急速至 五雷使者速降坛庭捉煞邪鬼无不斩形 东方蛮雷使者南方蛮雷使者西方蛮雷使者北方蛮雷使者中央蛮雷使者各各速降威灵诛灭邪鬼化作微尘急急如鸣雷大帝律令将军陶公济奉行
　　争雷夺雨檄式
　　太极都雷省
　　当省入意，切见世衰道微，民失纪纲，下民为厉。非鬼神厉，下鬼为虐。非人民虐。虐者自鬼，厉者自民。民不敢为，虐鬼不敢为虐，鬼不敢为厉，民不敢为厉。帝有玉格，罔不昭明，妖孽魃蜧，庸或不恤。悬亿兆生灵之命，在一二日晴雨之间。尔神莫不知，尔众莫不听。惟我太上仁以生物，宽以养民，大德所施，罔有不济。今赤地千里，皇天后土，宁不伤怀，田畴龟坼，鹳不鸣垤。三农蹙额，急甚此时。天地昏昏，日月失明。如何下民遭此枯竭。有罪不敢赦，有功不敢言。惟天无私亲，罔敢怠罔敢逸。今日召雷作雨，亦既雨矣，虹蜺之妖，界雨为祟，分雷成二。今者事不得已，可以便宜施行。
　　空二符位。
　　朱批云：右令命魔前袪大将军、镢天大斧大将军各一人，速随符前去某方，见行风雨去处，火急追回，暂时来此听命。切念此间之民久矣枯竭，死亡之命垂在旦夕，百万之众，天何忍之。事由便宜，亦出於急追。敢有违令，送入北酆。急急如律令。
　　谨请命魔前袪大将军，镢天大斧大将军各一人，统领兵马，斩虹起龙，咸听皈命。移南就北，移东就西。尔南即南，应时受命。火急划雨夺电争雷。此方之民，其急已极。敢有违命，严驾夔龙流金火铃，上闻天听，断头截足，破腹取心，摄汝罪魂，长闭幽府。《易》曰：天之所助者顺，人之所助者信。天且弗违，而况於人乎，况於鬼神乎。凡百鬼神听之毋怠，火急奉行。檄召五雷使者，雷公雷母，风伯雨师，雷部等神，速於见行雷雨风云之中，依盟移檄，闻命速行。天律所存，故兹以檄。
　　年　月　日　时檄。具　位　姓某押。
　　宗师。
　　召役咒
　　唵吽吽，玉帝勑。万神稽首，邪魔归正。敢有不伏，碎作微尘。谨召乾坎艮震巽离坤兑八卦神王，罗天列地，生擒活捉无道鬼神，速速追至。急急奉道祖鸣雷大帝律令勑。
　　道法会元卷之一百二十竟
　　道法会元卷之一百二十一
　　南宫火府乌旸雷师秘法
　　主法
　　祖师乌旸雷师吴真君。
　　将班
　　南宫火府赤炎洞主乌旸雷师流金火铃上将吴元帅明达，
　　欻火相，青身，赤发肉角，黄抹额，左手皂旗，旗上有离卦，右手仗火剑，驾火龙，徧身出火，赫奕可畏。
　　上部火轮神将宋元帅无忌，
　　马头人身人手，赤体，红抱，左手火瓢，右手蕉叶扇，扇上出火，虎皮汗袴，赤脚，驾火凤，凤口吐火，自南方而来。
　　中部火轮神将刘元帅炎真，
　　星官状，徧身出火，仗火剑。
　　下部火轮神将刘元帅择先，
　　星官状，徧身出火，仗火剑。
　　流金火铃大将杨元帅昌年，
　　天丁猛恶状，左手火铃出火，右手火剑出火，背负火鼓，上有火铃十二枚，并出猛火。
　　军师奴利赵侯黑犬四圣使者，
　　四将并恶鬼状，口鼻眼耳皆出猛火，各击火雷鼓，每一鼓上有四火瓶皆出火焰。
　　大猪头使者刘居安，
　　猪头人身，赤膊，红裙绿风带，背风袋，吹出猛火烈焰。
　　发汗判官田文用，
　　判官状，青面恶鬼相，左手执火历，右手执火笔。
　　凉汗使者耿直，
　　直符状，赤面怒容，手持火刀。
　　治病功曹贾道隆，
　　功曹相，天人威福貌，左手捧葫芦，右手仗火剑。
　　霹雳火光大将徐利贞，
　　恶鬼相，赤体，左手金锤，右手金钻，目出火光，光中有雷鬼五人皆吐猛火。
　　掷火万里神王刘有年，
　　赤面三目，怒容恶相，黄巾朱衣金甲，背火瓢出火，左火剑，右火车，皆出猛火。
　　冰池大将李存真，
　　如玄帝状，天人相，披发，皂衣金甲，右手火剑，左托冰山，推冰轮自北而来。
　　冰池使者刘友华，
　　黑面三目，威怒相，皂巾皂袍金甲，左手风袋，右手持雪团，足踏冰轮。
　　丙丁将军，丙丁神将，衔火天王，吐火天王，欻火使者，飞火走石使者，挑汤火焰使者，走火神王吏兵，飞鹰走犬大将，天牢主者，天狱大神，地牢主者，地狱大神，牛头狱卒，黑灵魔王，铁脊将军，十大元帅，合部神将。
　　召合
