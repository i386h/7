<!-- { "loadSidebar": true } -->
　　凡治大祟、祈祷、附体蒙童皆不应，役五雷触法。用瓦一片，上书使者符，他号皆书迭在下。作用亲机讫，至坛，香烛及瓦符在中，酒五盏，檄五道，使者符。却於五方符雷字，作用五方各本方蛮雷号入符。用五色纸鸡一只，逐方召至，取血酒逐方化纸，祝白毕。论生克逐方打酒瓦，激雷起。假如水日，先打南上，次打西方，论克法。法师退立辖之。
　　平日存炼前紫皇上道，使者服色形相。使者乃颛帝之孙，挚明之子，赤发蓝身，青面三目，天丁冠，尖赀如邓帅状，金甲红袍豹皮袴，三爪，左手雷函，右手执玉斧。南岳紫虚元君之使者，昔侍宸遇火师所得其传，乃令随吾行。四字中有秘字祖讳，谓之紫皇上道。知之修炼，以通真役灵，总御雷神，莫可尽述。修真之士，秘之秘之。
　　道法会元卷之九十五竟
　　＃1 『发』字上疑漏『一』字。
　　＃2 『捉崇」，当作『捉祟』。捉祟，雷法常行。
　　道法会元卷之九十六
　　太乙捷疾使者大法
　　鹤汉洞微子潘松年授
　　太乙捷疾直符张使者元伯。　
　　朱发，獬豸为冠，青面，三目出火，绯袍，绿飞天带，金甲，手仗火戟，鬼形，旁出撩牙，赤脚驾火云。
　　召咒两手雷局
　　唵吽吽三檀那韩难延乾夷勑。亥。兑卦统雄兵，酉。艮宫封鬼门。寅。离宫驾火轮，午。北海涌波津。子。人门撼地轴，申。震雷霹雳声。卯。狂风摧山岳，巳。诸将护吾身。煞。太虚真，太灵真，吾奉紫微君，神速奔，如康民。轰雷掣电，速赴坛庭。急二急如玉皇上帝勑。勑召太乙捷疾直符张元伯火急降临。
　　又咒
　　五帝雷公，煞。四圣风师。巽。三台星斗，震。一仪动移。坤。一元真皇，坎。九幽灵炁。离。混合伯元，艮。我是风师。乾。急奉帝勑，摄召五雷。云奔电激，助我行威。扫荡妖孽，摧魔伐非。神光所照，万鬼俱摧。流铃急召，雷火轰飞。唦吽咭咤，四目九丑，激电冲霆，鼓雷震响。准律速至，不得违例。急急如律令。
　　又咒
　　五雷直符，元伯之呼。速出地户，召雷斯须。收捉鬼路，火急前驱。张元伯使者火急降坛。
　　师存巽方金色火炁万丈，以鼻引火炁入肾。次存肾水沸溢，中有白炁结成号头。运肾炁，自夹脊直上顶门出，雷局打发，冲至巽方。念总召秘咒，使者承号降坛。师运自己使者出，混合。念誓章，引入肾腑，结成元帅。
　　秘咒
　　唵吽□吽□□□吽哩□吽□□□□。寅至卯出。
　　誓章
　　三天使者，捷疾威神。佐助主帅，兴雷伐神。与吾立誓百和香焚立降左右，助我威灵。稍违此约，天制及身。汝违吾誓，永堕迷津。受命玉帝，走雾行云。甲戌吾降，录罪奏呈。灭汝九祖，永不利贞。急急如玉帝律令。
　　师存巽方风云雷雨电至，师出自己风云雷雨电混合，用□出自己元神使者，乘黑云火光闪烁，奔入某方斡事。
　　役咒
　　唵吽嘘咤□啼哫喃哩吽。张元伯疾行火急。
　　辖咒
　　唵□啰□哩□□哆□吽吽□呵哪咤。霹雳发，张元伯疾行。
　　使者符
　　六诀 玉清召张元伯分形降入此符中 贪至破又转 □至□左转 玉清命急召雷神五雷使者风至雷奔天灵灵亥地灵灵亥巳张元伯速限形一如律令 角至箕斗至壁 奎至参井至轸 九天应元雷声轰轰太乙降灵火车摄摄 左脚行风吹起云雾 右脚行风吹灭鬼贼 准奉三天 云程有限 火急奉行 天雷神雷龙雷水雷社令雷速速起 □□□□□□荧惑摄
　　勑咒
　　景中真王，威制九天。手执三素，足踏九玄。金虎居西，飞龙绕乾。黄神秉钺，绿齿持鞭。机行五斗，平调七元。奉上帝勑，赐吾诏宣。初分太极，吾已有年。令持符命，掌握威权。风雷交作，霹雳轰天。区分昼夜，考鬼穷源，总领雷局，公道无偏。吾今役使，咸欲如言。急急如神霄真王大帝律令。
　　报应阴雷符
　　雷祖天尊大帝差张元伯随事入 东方蛮雷马日休南方蛮雷方仲高北方蛮雷田元宗卯酉子午中五藏出合 横身饮风速召龙神 执簿领兵大将执符伐恶奉行 收鬼北酆 敢有不伏 分付雷公江赫冲 六诀司阴雷报应尹云盟巽户 天罡太乙胜光小吉传送后河魁登明神后大吉功曹太冲急摄 上元唐将军急捉鬼巳中元葛将军急捉鬼午下元周将军急捉鬼未 魁斩恽令行 六波天主五雷天丁与柳与栲与捉与擒唵元宾化成 充折扑折天煞神君摄
　　如治病加轰煞二字於 内念充折咒
　　唵黑劣性，伐恶吽咤口发哩不见形。吼煞三界，邪魅化为尘。吾奉紫微大帝勑。
　　如伐恶，加朗灵二字於 内念：
　　吾受天勑，驱雷霹雳。九天安镇，诛魔灭迹。天火红，地火赤，吾使雷公动霹雳。急急奉昊天上帝勑。
　　如召阴雷，加志字於 内，念：
　　天岳驱雷使，三天闪电神。灵光照天地，煞炁徧乾坤。直符飞捷使，奋勇大神通。吾符一到处，霹雳发雷声。急急准雷祖大帝律令勑。
　　合形
　　勑咒
　　风出巽户，雷发九天，云飞碧落，雨阵临川。电光掣动，令我通仙。吾步真罡，变化自然。急急如雷祖青华大帝律令。
　　唵。火铃火铃，急速现形。速召飞捷使者张元伯速赴坛前。疾疾。
　　唵啼咤缚口发勑摄。
　　右符专伐恶治邪，馘祟起阴雷用之。
　　召使者符
　　右法存使者报事，掐艮至坤剔出。存三帅现形，听令躬喏。主师传令，逐一召五方使者，望巽方烧符宣召。
　　五雷直符，元伯之呼。急出巽户，召雷斯须。太上符召，急赴坛前。急急如玉清真王律令。
　　五雷直符，受命奔趋。急出地户，召雷斯须。收捉鬼祟，火急前驱。天符到处，妖魅消除。谨召使者张元伯只今到坛。
　　使者檄
　　司额
　　三司将吏，今日直符。随吾驱使，捧领天符。急杀邪鬼，退病消虞。敢违吾命，雷斧速诛。奉上帝勑，急急驱除。急急如
　　上帝律令。
　　符位。
　　右符檄
　　捷疾使者张元伯，疾速部领田王吴李四大霹雳，火急轰雷掣电，起风布云，大兴霹雳之威，以广雷霆之化。符檄到处，风火奉行，不得时刻稽停。有违初誓，如违口勑，如逆
　　上清。故檄。
　　年　月　日时檄。具位　　　姓某承诰奉行。
　　雷霆都司元命真君，
　　玉枢五雷使相真君，
　　主法北极佑圣真君玉虚师相玄天上帝。
　　又派　　太乙使者大法
　　初阳赵先生传授
　　法师念金光咒，向巽方，存金光万丈。次掐元亨利贞诀。
　　霹雳金光速现形。左手子午诀，打向乾上，存天门大开，谓之开乾。
　　天皇伽耶霹雳摄。左手子午诀，打向巽方，存雷门洞关，谓之破巽。
　　存巽方金光熙中 乾卦三画，以剑诀破开成坤卦，二卦中现出张使者，朱发，獬豸冠，青面，三目出火，绯袍，绿飞天带，金甲，手仗戟鬼形旁出獠牙，朱履驾火云。念小金光咒：
　　玉皇有令，坤。演法群真。兑。九天之上，亥。五色祥云。中中。金光交结，子午。照耀乾坤，亥中。邪精灭爽，艮。制御万灵。卯。巽户速破，巳。轰灭邪精。
　　寅。三官持令，亥。九府知名。午。元亨利贞。
　　结成雷局。存自己水上火下交媾。口念：
　　唵哩吽唵哩吽哩吽唵唵哩吽吽。
　　不拘多徧，运自己元始祖炁，闭息作哑哑声呵出使者，与巽户元帅合为一。再念驾火云咒：
　　雷部使者，执事直符。威灵捷疾，神通太虚。上天入地，报应无阻。随关执牒，预告雷部。今日今时，立现坛所。闻召速至，禀令速去。吾奉帝勑，勑召五雷。雷奔电激，助吾行威。扫荡妖孽，制魔伐非。神光所照，万鬼俱摧。流铃急召，雷火奔飞。沙吽哠咤，四目老丑。激电冲霆，鼓雷震响。来赴坛庭，不得违律。
　　启白毕，遣去。念遣咒：
　　唵吽吽□咤婆伽马晟咭哩顺帝暗菩提野伽末伽□□□盘盘加律台台审审诛诛白灵和□帝叱咤婆推诃金头宾罗郭吉刁真如帝泥沙三昧乌真火尼帝孽帝诃句尼帝娑苏咤诃。
　　磨墨咒
　　天黑阿利摩罗那，地黑杀杰陀咖梵。
　　凝神咒
　　唵咭哩咭哩摩利诃阳九咭哩摩诃。
　　存自己水上火下，凝丹田中，以意运转，闭炁成符。
　　本身符
　　念十六字书□声
　　运元始祖炁，哑哑声入符中。更取灵字着意入符中。仍书□字入符肚中。再存祖炁中有□字。用意运出书符。口中念雷部使者咒，用誓章祝遣。
　　唵咤临咭哩，四目老丑，雷音电火摄。唵帝咤口缚口发哩勑煞摄。子午斗。
　　右符行遣随意批符脚下。此使者，造化只此而已。又如主欲使臣下，任事使令，何独治祟祈晴祷雨各加号头，乃度师代代添显化之功矣。
　　满江红
　　法自先天，玄妙处，无言可说。其要在守乎中正，灵台莹彻。太乙神居空谷里，先天炁在玄关穴。寂然不动感而通，凭罡烈。运风雷，祈雨雪。役鬼神，驱妖孽。只此是非符非咒非罡诀。其体用在乎神寂处，功成行满仙班列。看太虚隐隐，驾祥云，朝金阙。
　　火雷妙用
　　坎卦下丹田三寸精为万物游魂为变
　　\　　神性是父母未生前之面目，一点元神，炁是中天受胎一之根萌，精是临时禀天地阴阳之炁。血炁成形，则有魂魄。喜怒哀乐，贪生恶死，六根六欲，日用常行。此乃神炁精动用也。今行法之士，先识父母未生前一点性，即后天念头，是性命也。故师云：一点不生全体现，六根一动被云遮。定神入玄牝之门，是为神入室，炁自回。神欲出，便收来。如此朝朝还暮暮，自然赤子产真胎。乃是一炁朝元，以运坎中之阳。如何是坎中之阳。坎中一画阳居中，自下而上，生于子。至午，六阳极阴生。阴，离卦中虚，乃是阴，二画阳中之阴。一阴生於午，至子而六阴极。谓之水上火下，天地合德，日月合明。要令人身神炁交媾，一呼一吸，炁炁还故根，乃是婴儿结胎，三华聚鼎，天地交，万物生。又云一生二，二生三，三生万物。人禀阴阳而生，神禀血炁而生，中间金木间隔，以黄婆和合，运转三炁，合得九炁徘徊，则五炁朝元，谓之五神迭运。五神迭运，则元性灵。元性灵，则将用自己元神矣。古云：将用自己元神，法出先天一炁。如何谓之道法，和合神炁谓之道法。六一者，阴阳也。一乾卦，六阴卦。天一生水，地二生火，天三生木，地四生金。天数五，五以合戊巳之土。以土克水，水克火，火克金，金克木，木克土。土生金，金生水，水生木，木生火，火生土。中理五炁，混合百神。十转回灵，万炁齐仙。以意打坐，十月结成圣胎。然后神炁混融，润以风雨，鼓之雷霆，坐役鬼神，妙之大矣。以意书符，以炁入室，以神入符。
