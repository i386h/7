<!-- { "loadSidebar": true } -->
　　唐天师叶法善雷书中有赤鸡紫鹅之符，投於东南水瓮中，诵木郎咒，可致雨。事见方丈法书。
　　摄虐缚祟送北酆。
　　摄虐龙，缚旱祟，送北阴之天狱，以考亢旱之咎。
　　敕紫虚元君降摄，急急如火铃大帅律令。
　　紫虚元君，乃玉枢使者。火铃大帅，乃关伯神君也。
　　三十六雷名
　　五帝雷公，阴阳雷公，四令雷公，六甲雷公，霹雳雷公，发水雷公，
　　八风雷公，十雨雷公，六道雷公，掣电雷公，兴风雷公，行雨雷公，
　　五岳雷公，四渎雷公，八节雷公，六候雷公，大川雷公，溪谷雷公，
　　江河雷公，四海雷公，呜鼓雷公，轰输雷公，火车雷公，火轮雷公，
　　移山雷公，走石雷公，兴云雷公，洒雨雷公，行雪雷公，布霜雷公，
　　打瘟雷公，驱邪雷公，光明雷公，黑暗雷公，破庙雷公，火印雷公。
　　道法会元卷之八十七竟
　　#1下『肝』字，疑当作『脾』，肝为木，脾为土，肝炁入脾，正下文『木克土』之象。『肝炁入肝』则义不可通。
　　#2『王』宜改『玉』。白玉蟾乃人名。
　　道法会元卷之八十八
　　雷晶使者祈祷行检
　　　投状式
　　　投坛信士某人等，隶某处居，状投伏为本境伏自某月某旬以来，亢阳为虐，雨泽愆期，禾稼焦萎，生民涂炭，众心惶惧，恐失秋成，遂率同盟，谨状上叩某法师雷坛，乞赐祈天请命，祷雨救旱，所投是实，伏取法旨。
　　某年某月日投坛信士某人　等状。
　　移掇牒
　　元始一炁都督雷府
　　　今据某处入意。祈祷救旱事，使府领词难抑，合与施行，除已启告帝真，择以某日于某处建立雩坛，依法行事，合行先牒请照验。烦为疾速部领雷霆一府二院三司官将，关报本坛社令，程蒋二帅，灵官王善，太岁殷郊，雷府伐邪巫将军朱伟，玄坛赵朗，酆都关羽，地祇温琼，领各司将兵，务在各各同心协力，一合前去，辖起五方社令蛮雷，山川溪源潭洞龙雨部众，即便驱龙卷雨，拥雾兴云，遇有雨发去处，就便移攘赴坛，以彰大化。沛施甘雨，救济禾苗。毋得稽违，有误行事。一如律令，星火奉行。须至专牒者。
　　　右牒上先天一炁五雷飞捷报应张珏使者，副帅张云张亚三大元帅，请照验施行。谨牒。
　　　某年某月某日某时牒。
　　　朱批：限某日某时雷雨赴坛报应。
　　　职位　　　　　　　　　姓名押。
　　祖师雷霆启教火师白洞灵安真君汪。
　　批符式
　　符
　　便宜符，请先天一炁使者张珏速移风雨，於某时普降甘雨，救济焦枯，大彰天信。符到奉行。雷使某押承诰奉行。
　　又批符式
　　符
　　真符上请某帅遵承元降，的以是日某时於某处大轰霹雳，普降甘霖救济禾苗，以彰
　　天化、一如律令。符到奉行。需使某押承诰拳行。
　　奏七宝
　　具位臣某诚惶诚恐稽首顿首，再拜
　　上奏；臣不避风刀，冒干
　　天听，千愆万罪，仰丐宽原。今奏据某府某县某处某人同投状内，至。恐失秋成，具状投臣祈祷雨泽，救济旱伤。臣领词虔切，法在济人，理难抑塞。谨以某月某日上告，依法建坛，召雷致雨。重念臣学行浅薄，无德动
　　天，全赖
　　敕旨颁行，庶必诸司响应。未敢自专。须至具状奏
　　闻者。
　　右臣诚惶诚恐，稽首顿首，再拜上奏：
　　先天无极元阳上帝玉几下，
　　太初玄元铁师上帝玉几下，
　　太极开明万法天师玉几下
　　昊天至尊玉皇上帝玉陛下
　　南极勾陈天皇上帝玉陛下，
　　北极星主紫微大帝玉陛下，
　　承天效法后土皇地祇玉阙下。恭望
　　天慈
　　赦臣冒昧，允臣奏祈，特颁
　　敕旨，付北极佑圣府，泰玄都省，颁告十方三界，海岳洞天，里社隍司，一切去处，咸令照应。特为本土居民雪释罪愆，度禳厄运。专祈
　　恩命，宣告九霄玉清诸天台馆府阁，雷霆省院去处，敕差臣法中专将先天一使者张珏，副帅张云张亚，部领雷府天将吏兵，各各申明
　　号令，混合百神，的於今月某日某时径下某处饮承召祭，走檄行符。祈雨云：掣电轰雷，大施甘雨。析晴云：卷雾收云，大舒丽日。杀伐云：掣电轰雷，焚巢戮怪。阐扬
　　道法，救济民生。干冒
　　天威，臣某诚惶诚恐，稽首顿首，下情不胜虔切俟命之至。谨奏。年某月日具位臣姓某状奏。
　　奏九宸
　　具位臣某谨奏据入意，同七宝内，至领词难抑，合与施行。未敢自专，须至具状奏
　　闻者。
　　右臣诚惶诚恐，稽首顿首，再拜上奏：
　　高上神霄玉清真王长生大帝，
　　东极慈尊青华大帝，
　　九天应元雷声普化天尊，
　　九天雷祖大帝，
　　上清紫微碧玉宫太一大天帝，
　　六天洞渊大帝，
　　六波天主帝君，
　　九天可韩司丈人真君，
　　九天采访使真君玉阙下恭望
　　天慈，允臣奏恳。即赐
　　敕旨，行下十方三界，海岳洞天，里社隍司，一切去处，咸令照应，特为本土居民雪释罪愆，度禳厄运。专祈
　　恩命，付泰玄都省，宣告九清诸天台师慈，允俞申恳，即赐转奏帝廷。同三省结。
　　递牒
　　元始一炁都督雷府
　　本府今据
　　某乡贯某处入意。使府领诃难抑，合与施行，除已择日建坛，依法祈祷外，谨为备录来词，书造奏申几方函、牒请雷威，烦为疾速斋诣三天门下，上清天枢院，北极佑圣府，进奏泰玄都省，青华帝君，历代祖师前。进申有牒於此添。文牒几封，前诣某处真司投落。仍须部集麾下合干天将，会合本坛诸司雷神，的以是月某日某时齐集赴坛，承符奉命，於某处远近，行风布雨，掣电轰雷，普济焦枯，大彰感应。共扬。道法，懋积功勋。一如律令，；星火奉行。须至牒者。
　　右牒上
　　先天一炁火雷飞捷报应张使者功曹土地照验施行，谨牒。
　　某年某月　某日　时牒。具职　　姓名押。
　　先　天　道　祖　元　阳　上　帝。
　　告示式
　　元始一炁都督雷府
　　今据
　　某乡贯入意，祷雨救旱事，使府据此除外，照得本府遵守天师教旨誓令，法子济人，不容坐视。为此今於某处借地建坛，的限某偶至某日各要未申时分，召雷致雨，务在沾足田畴，以彰道化。所有合行事理，开列告示者：
　　一、牒差先天一炁火雷张使者，统领雷霆一府二院三司官将吏兵，依限致雨施行。
　　一、牒差先天火车灵官王元帅，部领将吏，承文催促，佐助雷威。
　　一、牒差雷府管打不信道法专灭邪巫朱将军，转卫雷坛，紏罚善恶。
　　一、牒差阴雷大将关元帅，檄起九州山川溪源潭洞江河淮海龙神，依时显应，注雨润枯。
　　一、牒请本府本县城隍之神，肃静封疆，祇迎风雨。
　　一、札付本里社令之神，侧近庙社案神，整肃衣冠，迎风接雨，肃清坛惮，祇应雷司。
　　一、札委功曹土地，常川在坛，传诚关奏祇应行持。
　　一、告禀合县官员，务在斋沐身心，停刑罢拷，虔诚悔过，思济斯民。
　　一、告示居民人等，务在肃清家舍，普供香花，毋得烹宰生灵，怨恨天地。专诚悔过，祇俟甘霖。
　　一、告示临坛法众，务在整肃威仪，毋生杂想，专心诵念，接应行持。
　　右仰神人知及。
　　某年某　　月日示。具位　　　　　　姓押。
　　各处牒剖，可照告示内仰语施行。
　　祭谢关请
　　元始一炁都督雷府
　　是日奉为信士某人等投行祈雨救旱事，已蒙霖雨沾足，实荷师将恢张，委有劳绩，以今众信虔备凡仪，用伸皈谢，合行关请神威，通传诚悃，星飞前去，请降帝真师尊，雷神天将，城隍社庙等神，即刻赴坛，鉴饮祭谢。
　　雷霆号令，星火奉行。须至关者。
　　右关
　　三界功曹符使土地正神。
　　某年某月　　日关。具位　　　　姓名押。　
　　公据
　　元始一炁都督雷府
　　昨据某处某人入意，使府得此，恪为施行。除已录奏
　　天廷，申闻
　　省府，请颁
　　恩命，牒檄
　　霆威，施行去后，实荷恢宣，委有劳绩，合行出给文凭请昭验。祗候三元庆会考功之日，斋诣
　　天阙省庭呈验，计功升品，请受
　　天恩推擢施行。须至公据者。
　　右付
　　先天一炁火雷飞捷张使者於此添入所差神将。收执准此。
　　某年某月　　某日给。具位姓名押。
　　神师雷霆启教火师白洞灵安真君汪。
　　言功表
　　具位臣某诚惶诚恐，稽首顿首，再拜
　　上言：臣谨按
　　玄科，奏闻
　　玉陛，昨据某处入意。臣某领词虔切，难以抑违，合与施行。遂於某日于就某处建坛，祈天请命，告行符章，委命先天一炁飞捷火雷使者张珏合属官将，定以某月某日某时致雨救旱，果沐感通，赐以雾需，田畴沾足，民获有秋。所差雷神，委有劳绩。臣之僭妄，负咎难逃。谨录凡情，上酬穹造。须至具表奏闻者。
　　右臣诚惶诚恐，稽首顿首，再拜上奏号令，雷霆昊天至尊玉皇上帝玉陛下。
　　恭望
　　天慈，赦臣僭读之外，允臣奏谢之诚，祈赐敕於九霄，与论功於
　　三省。随资迁职，少为风厉之方；鼓勇勤劳，益壮
　　天威之烈。更赖沛若时之雨，庶可书大有之年。第切感恩，莫禅报
　　德。次愿臣九玄七祖，同获升迁，下土万民咸沾福利。然愿臣祈晴祈雨，召雪召云，摄电驱雷，呼风降雹，为民请福，治病祛邪，凡有祷祈，更希陶铸。臣干冒
　　天威，诚惶诚恐，稽首顿首，下情不胜称谢之至。以闻。谨状。
　　某年某月　日具位臣姓某上表。
　　道法会元卷之八十八竟
　　道法会元卷之八十九
　　九天雷晶元章
　　存神召合
　　先凝神，焚破秽符，步破秽罡，密念净秽咒：
　　摩尼历黑敕虚呜。七遍。
　　罡诀
　　坐镇天罡，随罡四方。春居震位，夏占火方。秋临兑位，冬立子乡。祖炁四生，辅黑随罡。斗随时转，炁旋魁罡。正取为阴，背取为阳。甲庚丁癸，取时为良。冬夏二至，取炁廉罡。取炁之法，坐向其方。玄目而赤，二炁翱翔。自天而下，合我真光。将顶迎之，炁灌杳芒。顶觉炁凿，如火焚汤。顶骨自开，出入关防。毋阻毋碍，得朝始王。罡分六色，分阴分阳。封章定炁，却鬼煞罡。护身生炁，保胎旺罡。阳炁治阴，阴炁治阳。子能集之，始为法王。急急如律令。
　　符先用金光局
　　玉皇几敕，演法群生。乾。九天之上，五色祥云。坎。金光交结，照耀乾坤。凡却妖灭爽，制御万灵。震。巽户速破，飞斗存天门，金光冲开雷城。轰灭邪精。三界听令，九府知闻离。元亨贞帝，速现真形。中局。
　　小金光咒
