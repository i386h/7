<!-- { "loadSidebar": true } -->
　　洞玄教主妙行真人青灵雷霆帝君师前。恭望师慈，充俞所启。特与证应，丐为奏进帝低，仍赐告卡雷厦诸司，照应今来某传度事理，依准施行，庶获感通。臣冒犯师严下情不胜战、栗俟恩之至。谨具笺启以闻。谨状。
　　年　月　日具位臣姓某　笺启。
　　单状式奏笺用名，不用心印，牒用名，押全。
　　今具嗣教弟子某法职印文，心印于后：
　　一、奏补充某箓为职。
　　一、奏法印五雷使院之印
　　一、奏给五雷使院行司为额。
　　一、奏立某靖，某坛。
　　一、奏心印某押。
　　右具如前。
　　今月　日臣某具奏。
　　牒式
　　司额，
　　本司谨据某处某人入事意。据词难抑，除已具奏天廷，及笺省院真司外，合行牒请照验，早为依上照应，佐助行持，以彰玄教。须至牒者。
　　牒件如前事，须牒上某处，请照验。谨牒。
　　年　月　日　时牒。具位　姓某押。
　　牒诸司分
　　五雷使院，天部霆司，南极天枢院，北极驱邪院，蓬莱都水司，天下都城隍司，东岳东平司，五方行雨龙王，五方蛮雷使者，九州都社令司。
　　牒帅式
　　司额
　　本司今据某处某人入事意。据词难抑，除已敷奏诸天雷霆帝君，及笺闻师省真司外，谨牒，请照验。早为部领本部将兵，赴某所立治靖驻札，听候召遣，助法行持，大赐感通。上明天信。请勿稽迟。须至牒者。
　　牒件如前事。须牒上洞玄内外院雷霆至真天君，请照　验。谨　牒。
　　年　月　日　时牒。具位　姓某押。
　　符牒帅黄纸
　　司额
　　本司据某处某人入事意。据词难抑，除已敷奏诸天雷霆帝君合属真司，咸祈照应，请颁救旨，合颁符命。
　　九阳
　　符　　　　不用火车
　　少阳
　　右符上告三五九阳铁面雷霆君，请行鉴证事理，即为部领兵将，下赴某所立治靖驻札，整治行司。日后如遇某口启心存，救济驱治，即赐佐助行持，大彰昭报，同积功勋，敷扬洞教。符到奉行，一如帝命。
　　年　月　日　时牒。
　　列师位。
　　开天诰黄纸
　　元始洞玄开天请进章
　　某恭准道旨，元降符文所到，进入天门。臣谨为某传度某法，皈身佩奉，祈祷雨旸，驱邪治病，谨奏帝廷，颁行符命。
　　符。元阳请进章。加九火笔。
　　右符上告天阙掌关诸天帝君阙下，请行鉴证符文，不以天下章表为例，即便进奏诸天帝阙，恭伺昭报。符到奉行。
　　年　月　日时告行。
　　批朱：专请三五将军刘某径行开阙，遍行奏达。具位　臣姓某承诰奉行。
　　列师位。
　　札司命
　　司额
　　本司据某处某人入事意。据词难抑，除已飞奏诸天帝君，取旨颁行外，合下，仰照验。速为肃清宅宇，扫荡妖氛，如仪祇接雷真到来，开建治靖，宣行洞教，毋得迟滞，疾速奉行。有功之日，名书上清。须至指挥。
　　右下某家香火司命六神，准此。
　　年　月　日时札。具位　姓　押。
　　传度帖
　　洞玄嗣教雷坛
　　据某处某人入事意。拜受洞玄神霄雷霆大法一宗，皈身佩奉，福国济人，祷雨祈晴，除邪治病，自受真文之后，不敢怨道咎师，始勤终怠。本坛据此来词，除已飞奏诣天雷霆帝君，及笺闻省院真司，取旨召降雷霆主帅刘某神王，部领兵将，分身化炁，赴坛驻札，明彰昭报，助法行持外，须至帖者。
　　右帖付嗣法某准式奉行。故帖。
　　年　月　日帖。具位。
　　师衔。
　　传度后取报应告帅式
　　元始洞玄取报章
　　臣恭准道旨，为弟子某人入意。昨投法师某保举，皈投度师某坛下，拜传某法，归身佩奉，誓愿福国济民，祈晴祷雨，除邪治病，自受真文之后，不敢怨道咎师，始勤终怠。得蒙师允，取某日具奏天廷，某日开坛交拨，口传心授，符图秘诀，悉已传度，得法之后，未探玄微，辄具符文，欲求报应。约以某日某时取某报应。请执奏洞玄教主师前，取旨克应施行。合颁符命。
　　符。九章晴雨取式。
　　元始道化，敕制雷霆。真炁凝梵，腾结太无。臣谨录上告洞玄主帅三五九阳铁面刘神王，闾、张、宁、任四大雷王，某将，请行证鉴符文，部领将吏，定於某日某时某处报应，上明天信。符到奉行，急如
　　帝命。
　　年　月　日　时告行。批朱：专请三五将军刘某疾速依应奉行。
　　具位　嗣法弟子　臣姓某　承诰奉行。
　　列师位。
　　道法会元卷之一百五十三竟
　　道法会元卷之一百五十四
　　混元六天妙道一如意大法
　　师派
　　混元开教大慈普惠路真君大安，
　　混元演教一炁妙道雷真人时中，
　　天隐卢真人，
　　九天金阙少宰仙真雷使查真人，
　　天全张真人。
　　将班
　　主坛大都督青帝天君辛汉臣，
　　副坛都总管炎帝天君邓伯温，
　　混元都部辖灵官元帅马胜，
　　雷霆飞捷报应使者张元伯，
　　东方飞云激电神王蛮雷使马郁林，
　　南方飞云激电神王蛮雷使郭元伯，
　　西方飞云激电神王蛮雷使方仲高，
　　北方飞云激电神王蛮雷使邓拱辰，
　　中央飞云激电神王蛮雷使田元宗，
　　雷公江赫冲，电母秀文英，
　　风伯方道彰，雨师陈华夫，
　　雷府管打不信道法大将军朱彦明，
　　雷门忠孝左伐魔使苟翌冲，
　　雷门忠孝右伐魔使毕山则，
　　八卦洞神天魂正将庞灵，
　　八卦洞神地魄副将刘通，
　　混元行神布炁马居仁、耿居一，
　　天医符炁药针灸砭六职治病仙官，
　　大威德神通最上灭魔显法小翻山张贤圣，布炁功曹闾丘释、张大用、祝清、孙达、刘定光、张元毅、田晖、王元、赵钦、张明远，
　　捉缚枷栲四功曹何鼎、何焘、何清、何渊，
　　八卦天医主帅赵邦英，
　　八卦天医副帅许仙定，
　　直日五雷田文伸、崔至文、刘晏、陶公济、高刁，天医百药退病李绅、朱子荣。
　　修炼直指　　双桥老人述
　　夫修真之事，皆是自己本真，非他外物而成者。其修炼亦自然之功，更不劳心费力。且四时代谢，万物发生，天地何尝用力施工，皆自然而然。盖主宰天地者，日月也。主张吾身者，魂魄也。日月即天地之魂魄，魂魄即吾身之日月也，先贤所谓日魂月魄是也。日月常交会，天地所以无穷。魂魄常支离，人身所以有尽。故天地之造化，不外乎魂魄。日、火也，魂亦火也。而心为神舍。神即魂神。心赖肝木相生，则魂神居焉。故曰：龙从火里出，月，水也，魄亦水也。而肾为气海，炁即魄炁，赖肺金相生。则魄炁依焉。故曰：虎向水中生。圣人设教，千经万论，莫不教人收心养炁。总而言之，不过拘制魂魄而已。以此观之，有诡异丹经紫书，不欲显言，反覆譬喻，欲达者自悟尔。岂真有男女之相哉。
　　后世地狱种子，妄认迷真，借先贤之名，撰造傍门小法，若咽龙虎精炁，吞日月精华，收三魂，拘七魄，补五藏，烧三尸，交姹女，养圣胎，转辘鲈，补脑还精，行炁咽液，守顶上，存眉间，淫少女阴中之精，采室女口中之唾，纳情吐浊，叩齿集神，导引按摩，存想呼吸，不可枚举。此何等异见。只是骑牛觅牛，无事生事。诡谲万状，怪异百端，图画形像，诳惑愚迷，欺骗钱帛，饕餮酒食，直待意足而后传度。其有得之，如获至宝，笃意行持，日夕苦志，勤心劳力，摇身摆骨，致使两腋筋脉沸腾，气血壅滞，精神溃乱，肢体尪赢，由错乱阴阳，不合自然之旨故也。行之不已，渐生恶疾。重则丧生，轻则残废。以致残废甚极，又谓之魔障。何愚迷如此。凡此而逝者，予亲见数人。岂敢坐视而不言。由是不惧天条，焚香述此直指其归，以救来者。予所言妄诳，有误同志之士，则甘伏天诛，以明后世。系之以诗曰：
　　人人尽有本然真，何必勤劳向外寻。但把精神如宝玉，免教魂魄乱商参。
　　危机可达唐虞道，语默常存天地心。不得已言非好辩，心融意会有知音。
　　内持三法共源
　　精炁神。心口意。贪嗔痴。
　　内根
　　诚：真一无伪。敬：主一无适。廉：无摇其精。谨：无耗其气。公：处己无私。忠：无乱其神。正：律己无邪。直：尽己无亏。
　　四宗
　　以意定想，以念扫尘，以经敛心，以坐凝神。
　　一义
　　无事於心，无心於事。两者俱忘，自然清净。
　　外戒
　　一、孝养父母。二、忠於君王。三、毋淫非己之色。四、毋贪不义之财。五、毋入公门，以直为曲。六、毋醉酒恣食厌荤。七、毋傲忽至真，恃势凌人。八、毋怠慢行持。九、毋损德亏心。十、毋陷人不义。
　　混元六天
　　无为天，即无为万神天。妙神天，都神天，玉神天，道神天，生神天。
　　混元无为六天宗基
　　混元一炁，开辟乾坤，剖判二仪，生育人物。独超祖渊之始，挺出阴阳之先。历劫长存，谷神不死。六天魔王，不识混元一炁正道，太上以此化之。故曰：混元六天如意大法。师资精心赍戒，抱元守一，终始不替，则身与混元一炁自然符合，永劫无穷，何患不度，又何患不能普济群生，独超三界乎。
　　混元一炁心传
　　此炁即先天祖炁，人人有之，特明与不明尔。即佛氏所谓本来面目，父母未生前之妙也。含於一而为混，合乎万以归元。
　　天君跋经语
　　经以心传，心以经悟。经悟心传，天人普度。以此存心，帝其汝顾。一心奉传，好事好做。
　　夫天君者，心也。行法之士，但究竟元始先天祖炁，以此契心，勤而勿怠，以神合神，专而无二，念兹在兹，出处不忘。天君每遇壬癸之日下降人间，代天宣化，扫荡妖氛。每清旦，须澄心烧香，诵经礼拜，忏悔自己与玄祖累劫罪尤，然后静坐炼养元神，自然法圣符灵，与道契悟。常供养净茶枣汤，桃木香焚之，自然显现，切勿惊怖。天君未尝负人，人自负天君。行法之士，不干非理之事，不取非理财物，不起妄心，不贪邪欲。傥使漏泄灵文，败弄道法，殃及九祖，祸延一身，永堕酆都，转乖人道，可不戒欤。
