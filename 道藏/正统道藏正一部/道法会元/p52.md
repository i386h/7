<!-- { "loadSidebar": true } -->
　　上清神烈阳雷苟天君，神化阴雷毕天君，仰遵元降，火速统领青玄地祇上将温元帅，都天太岁殷元帅，本佩法箓中合干将佐吏兵，一合前去某家，监同当处城隍土主，里社司命等神，同心协力，佐助行持。告谕见在本家行化使臣，各令收摄殟灾，敛除毒气。若以见患某罪业最深，合受重病，亦与权行轻减，证候，伺候颁到天赦宝章，并从释免。就请天帅札驻患居，俟备凡仪祭遣神舟之际，告谕见在本家行化使臣，殟曹部属，收摄内外殃祥为祸鬼神，齐受祭享之后，即便起离本宅，各上神舟，远泛长江，各归所治。如遇关津去处，不许阻当。然后大震霆威，轰雷掷火，严持扫荡，肃净家庭。特与某保疗患体，匡扶眷属，招集祯祥。务令已患者即遂廖痊，未患者不相传染。庶万物永消於疵疠，俾生民均囿於太和。克遂所祈，以符愿望。上广清微之化，式弘好生之恩。非比泛常，事干利济，不得违滞，星火奉行。一如玄科律令。
　　年　　月　　　日牒。具位　　　　　姓某。
　　赦章式
　　元始洞真天赦宝章，告下　　　天符宪府行化殟曹。
　　元始一炁万神雷司恭准
　　元降道旨，赦章所至，万灵奉行。须至准
　　敕告下者。
　　空五寸篆符。
　　右赦章泄自太虚，流布三界。盖惟
　　天有显道，赏罚一出於至公。民无恒心，善恶难归於一揆。爰立五殟之局，以总百魔之草。以能剿灭凶顽，故名逆法。以能申严正令，故号天符。盖不得已而用之，非好生者所尚也。是故洞渊出教，有收殟摄毒之文。太上推仁，垂赦过宥罪之意。诞敷大宥，咸与维新。可特赦某州分野某府某县某处某人一家良贱，自上世以来至于今日，除五逆元恶不赦外，其余阴诛阳过，旧染新污，已受考未受考，已受病未受病，罪无轻重，咸赦除之。其见在本家行化使臣，赦书到日，划时摄毒收殟，各归所治。宜令主者量与擢用。敢有以赦前事相指地者，以其罪罪之。於戏，日月丽乎天，无幽不烛；雷雨作而解，何福不臻。咨尔群灵，体兹至意。
　　年　　月　　　日时告下。具位　　　　臣姓某承　诰奏行。
　　祖师高元宸照法王清真紫虚元君魏。
　　内封式
　　元始洞真天赦宝章　具位臣姓某谨内封
　　方函式
　　元始洞真天赦宝章告下
　　具位臣姓某谨外封
　　天符宪府行化殟曹
　　赍赦关
　　元始一炁万神雷司
　　本司恭准
　　道旨，请降到元始洞真天赦宝章一通，告下天符宪府，行化殟曹，威令遵奉，赦宥某一家良贱所犯罪愆，保安病苦。专仗神威，疾速赍捧播告施行，伫俟感通，以昭宸贶。须至关者。
　　右关请
　　青玄地祇上将温元帅。准此。
　　年　　　月　　　日关。具位　　姓某。
　　津送神舟疏
　　乡贯入意。今则封章已奏於九重，恩诏遍颁於三界。既宽恩而宥过，想神部以言还。谨备少牢之礼，神舟之具，洁粢丰盛，嘉殽旨酒，仙经钱马，宝钞金银。袍带靴笠，为服御之需，杯盘壶觞，备饮食之用。兼南北之饷奠，备今古之礼文。略陈茹薄之仪，以为津送之礼。伏愿乃神乃圣，见武允文，享饮食之殷勤，恕苞直之菲薄。无小无大，收殟靡纤芥之遗；言还言归，东载乘顺流之势。布祥风於此境，移神化於他方。慎勿流延，式符愿望。
　　右谨具疏拜上
　　天符都天总管金容元帅，大帝法主匡阜先生。慈悲劝善大师，本府城隍主者，主殟威显圣顺忠烈王，地府押殟副帅魔王，南北行化使臣，诸位相公，十二年王，十二月将，日时使者，五殟使者，十洞魔王，二十四炁，七十二候鬼神，三十六车，一十五种伤寒使者，女殟逍逼元君，一切部属，殟司行病诸位使者，本坊土主大王，当境社令里域土神，花楼红上儿郎，一切部属，殟司主执一切威灵，咸望圣慈，洞回昭格。谨疏。
　　年　　月　　日奉道某再拜上疏。
　　圆封皮　
　　天符五皇大帝殟煞圣众　奉道某谨封
　　符牒二雷君押发
　　元始一炁万神雷司
　　本司恭奉
　　道旨，王符所至，雷霆奉行。今据入
　　意。合行元降玉符告下者。
　　空五寸篆符。
　　右符谨请神烈阳雷苟天君，神化阴雷毕天君，统集地祇上将温元帅，地司太岁猛吏殷元帅，本佩法箓中合干将佐吏兵，照依元承事理，督勒当坊土主，里域正神，本家司命主者，一合奋武扬威，火速护送见在某家行殟使臣，殟部鬼众，稳泛神舟，顺流长江，归还治所。经过关津去处，不许阻当。如有违滞者，就便摄赴所在有司，依律治罪，以明天宪。一如元降律令，星火奉行。
　　年　　　月　　　日牒。具位　　　　　姓某。
　　清微治瘵文检
　　奏真王上三境伏魔心章
　　具位臣姓某诚惶诚恐，稽首顿首，百拜上言：臣奏据入意。臣领词虔切，事干利济，理难抑违。除已恭依上清紫庭大法，告行符命，　遣将追究外，谨遵元降，拜上三境伏魔洞章奏闻者。
　　空五寸篆符。
　　右章泄自太虚，流布三界。臣谨谨端肃，再拜上奏
　　高上神霄玉清真王长生大帝御前。恭望天慈，允今章奏，特赐
　　敕旨，付省府，行下九天三界，星宫斗府，本命玄曹，太岁煞局，三官五帝，九府四司，宪治洞天，罗酆岱岳，城隍里社，合属攸司，咸令照应。上体生恩，下矜民瘼。开赦某三生罪业、累世愆尤，冢讼征呼，伏连下逮，冤雠报对，咒诅牵连，毋问巨细，咸与维新。超度先亡，早令生化。解除厄会，延永寿龄。次析旨命上清神烈阳雷神君苟留吉、阴雷神君毕宗远，紫庭上将朗英、薛元，神霄解冤结使者颛恶，本佩法箓中合干将佐吏兵，一合下降，承符奉命，追究患身为害尸痉鬼魅，摄赴紫庭内狱，紧固拘管，毋令戕害生灵，庶得保全民命。次丐降布九阳生炁，下注患人某身中，补益疰伤，调和气脉，俾令真元内固，体力外和，疾苦顿瘳，寿年延永。昭显
　　清微之化，用弘
　　好生之恩。臣干冒天威，下情不胜激切俟命之至。谨奏。
　　年　　月　　日具位臣姓某上奏。
　　谨　　　　　　　　　　遣
　　九天捷疾焚炎符使杨杰操捧上
　　可漏式九寸高，四寸大
　　高上神霄玉清真王长生大帝　具位臣姓某谨内封
　　方函式
　　奏　状　上　诣
　　具位臣姓某谨外封
　　高上神霄玉清府进奏
　　笺魏祖
　　具位臣姓某顿首百拜
　　上奏：入意。臣领词虔切，事干利济，理难抑违，除已章秦#5高上神霄玉清真王长生大帝陛下，天救自专，谨具笺状，端拜上奏祖师高元宸照法王清真紫虚元君道前。臣恭望师慈，允俞所请，伏丐誊词情，上
　　闻
　　帝阙，请颁敕旨，付省府台治，行下九天三界，星官斗府，本命玄曹，太岁煞局，三官五帝，九府四司，宪治洞天，罗酆岱岳，城隍里社，合属攸司，成令照应。上体生恩，下矜民痪。开赦某三生罪业，累世冤尤，冢讼征呼，伏连下逮，冤雠报对，咒诅牵连，毋问巨细，咸与维新。超度先亡，早令生化。解除厄会，延永寿龄。次祈旨命上清神烈阳雷神君苟留吉，阴雷神君毕宗远，紫庭上将朗英、薛元，神霄解冤使者颛恶，本佩法箓中合干将佐吏兵，一合下降，承符奉命，追究患身为害尸疰鬼魅，摄赴紫庭内狱，紧固拘管，毋令戕害生灵，庶得保全民命。次丐降布九阳生炁，下注患人某身中，补益疰伤，调和气脉。俾令真元内固，体力外和，疾苦顿瘳，寿年延永。昭显清微之化，用弘好生之恩。臣干冒师严，下情不胜激切俟命之至。谨状。
　　年　月　日具位臣姓某笺奏。
　　谨　　　　　　　　　　遣
　　九天捷疾焚炎符使杨杰操捧
　　上　　　　　　　　　　达
　　可漏式
　　祖师高元清真紫虚元君道前　具位臣姓某谨内封
　　方函式
　　笺　状　上　诣
　　具位臣姓某谨外封
　　高元宸照宫请进
　　家书上宗师
　　具位嗣派孙某，即日稽首，再拜书上宗师金阙昭凝妙道保仙元君幕下。某草芥微生，雷霆小吏，上叨接引，获侍班行，夙夜兢惶，无由补报。某今据入意。除已章奏神霄九宸祖师玄省，请恩施行外，重念某德薄任重，过着功微，不足以感召真灵，斡旋造化。非资启迪，曷遂显扬。谨具家书上闻，伏丐师慈，俯念宗枝，垂怜后学，即赐转闻清微开基演派诸大师真，保奏帝廷，请颁敕旨，宣谕上清神烈阳雷苟天君，阴雷毕天君，紫庭上将朗、薛二大元帅，神霄解冤结专使者，本佩法箓中官将吏兵，一合下降，承符奉命，追究患身为害尸疰鬼魅，摄赴紫庭害狱#6紧固拘管，毋令戕害生灵，庶得保全民命。次丐布降九阳生炁，下注患人某身中，补益疰伤，调和气脉。俾令真元内固，体力外和，疾苦顿瘳，寿年延永。昭显清微之化，用弘好生之恩。干冒师严，伏冀原宥，不备。
　　年　月　日具位姓某再拜书上。
　　谨　　　　　　　　　　　遣
　　九天捷疾焚炎符使杨杰操捧
　　上　　　　　　　　　　达　
　　奏天蓬上三境伏魔心章
　　具位臣姓某
　　谨奏：据入意。臣领词虔切，事干利济，理难抑违。除已章奏宸廷，请恩行下外，谨遵
　　元降，进拜三境伏魔心章上闻者。
　　空五寸篆符。
　　右章泄自太虚，流布三界。谨谨上启北极天蓬玉真寿元真君圣前。恭望圣慈，允臣所奏，特赐保奏宸廷，请颁恩命，付省府，宣告三界十方，合属去处，咸令照应。上体生恩，下矜民瘼。开赦某三生罪业，累世愆尤，冢讼微呼，伏连下逮，冤雠报对，咒诅牵连。毋问巨细，咸与维新。超度先亡，早令生化，解除厄会，延永寿龄。
　　次祈
　　旨命上清神烈阳雷苟天君，阴雷毕天君，紫庭上将朗、薛二大元帅，神霄解冤结专使者、本佩法箓中合干将佐吏兵，一合下降，承符奉命，追究患身为害尸疰鬼魅，摄赴紫庭内狱，紧固拘管，毋令戕害生灵，庶得保全民命。次丐降布九阳生炁，下注患人某身中，补益疰伤，调和气脉。俾令真元内固，体力外和，疾苦顿廖，寿年延永。昭显清微之化，用弘好生之恩。臣干冒天威，下情不胜激切俟命之至。谨状。
　　年　　月　　日具位臣姓某状奏。
　　谨　　　　　　　　　　遣
　　九天捷疾焚炎符使杨杰操捧
　　上　　　　　　　　　　达
　　可漏式
　　北极天蓬玉真寿元真君圣前具位臣姓某谨内封
　　方函式
　　奏状上诣
　　具位臣姓某谨外封
　　元应太皇府进呈
　　符诰雷君
　　元始一炁万神雷司
　　本司今据入意。当司得此，除已章奏
　　宸廷，希恩照应外，所有
　　元降先天神运玉经合行宣告者。
