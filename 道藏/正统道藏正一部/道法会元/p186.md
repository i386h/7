<!-- { "loadSidebar": true } -->
　　驱火引日致晴伏阴令
　　绯纸，粉书，朱印。
　　太一天章阳雷霹雳专司令
　　本司隶雷祖轰天之司，掌水火不调之事。昨据某处投词入意。至今阴霾不散，太阳不升，有妨农刈。若三日重阴，禾谷必烂，绝民之食。本司虽已具奏雷祖，及申太阳官而未得降旨。今日事势急迫，便宜行事，合驱火星，引起日轮出现致晴。今批上令者。
　　。
　　太一使者，风火之精。雷电飞火，驱摄阴云。吾召□星，催出日轮。荧惑使者，丙丁将军。烧天烈地，飞动火铃。阴伏阳生，正道开明，玉符真令，日官敬听。山川众灵，寒炁闭云。云炁四散，普地开明。邓化运令，跸騑正行。有违上令，如逆雷轰。急急。 限某日时报应。元翁正炁，九海玄君。河上玉女，仓明大神。主持月节，止住雨霖。万物遂性，二气和平。三部天官，止灾致晴。天令所下，万神咸听。
　　致晴伏阴令符
　　右批付都天星帅太阳火星，遵依太一雷祖轰天大帝敕命，火急出执法天宫，径入太阳宫，升腾阳光，收伏群阴。使云炁四散，天下万物遂性和平。准依雷令，火急奉行。
　　年　月　日　时批行。具　法　位　　　姓押。
　　度　师　法　衔　姓。
　　九天掌雷采访使应元保运真君在天。
　　驱罗计收擒逆天妖星令
　　皂纸，朱书，朱印。
　　太一天章阳雷霹雳专司令
　　本司系雷祖轰天之专司，凡周天三百六十五度星宿，尽隶号令之下。昨据某处某人入意。本司节次施行，惟是考召，乃是逆天妖星下世，作孽害人。所以飞天着地，收制不得。委实抗拒大法灭裂符章。本司计已穷竭，又岂可纵容其害人性命，不为剿除。惟太一有罗计二星帅，实诸宿之所忌合批上令役使者。
　　。
　　太一有令，斩伐妖星。南灵点真火轮精，手执火车走乾坤，飞罡昏日暗天地。南方镇殿火轮神，火光连天奔世界。脚踏雷车霹雳轰，开天立地雷轰令。左右罗计动火兵，围定天地三十六，飞沙走石列石行。大帝玉符颁正令，逆天妖星今灭形。吾今驱使敕令下，急急星帅领兵行。 限某日时报应。
　　太一雷，叫天行。朝天镇海，霹雳行征。使者王涢，收擒妖星。天门开我，地户通神。三千六百，步步随身。使者王涢，速去疾行。急急斩伐，无道妖星。安邦佐国，永保长生。
　　收擒妖星令符
　　右批令付都天星帅罗计，遵承太一雷祖轰天大帝律令，火急驱捉某处为祸逆天害人妖星鬼精，并送五台戮形。仍请大震霹雳，以为信验。急急遵律疾速奉行。
　　年　月　日　时批行。具　法　位　　　姓押。
　　度　师　法　衔　姓。
　　九天掌雷采访使应元保运真君在天。
　　驱火孛撼灵烧霹邪神令
　　绯纸，皂书，朱印。
　　太一天章阳雷霹雳专司令
　　本司系掌太一便宜之事，专雷霆煞伐之权。凡十大星帅，内有火孛二师，正隶本司霹邪之任。昨据某处某入意。遂具奏雷阙，檄发都天雷公霹雳杀伐。至时阴云四起，霹雳虽动，而树木未碎，庙宇未烧。必有阻截。本司契勘此处邪神，违背天条，害人性命，於天律岂容存留。今役火孛二帅，躬亲统霹雳行令者。
　　。谓难打树木，难烧庙字。
　　太一真功，被列三清，都天霹雳，火孛正行。回到倒地，大振雷声。风车撼动，飞戈飘戟，掷剑走铃。流火八冲，烧炼邪神。劈尸万里，巨天戮形。皇天不容，皇地不戴。鬼死雷下，魂绝无生。雷轰有令，今日行刑。疾疾速速。呜哩□呵嗫， 限某日时报应。
　　风雷雨雹电，威剑化神锋。破邪并斩鬼，断根并灭综。前有都天帅，后有大雷公。飞剑诸神王，破邪诸金刚。霹雳撼天路，豪铃奔摄行。风雷雨雹电，星帅听令行。敢有抗逆者，一例与灭形。
　　烧劈邪神令符藏名咒盖
　　右批令付都天星帅火字，遵依太一雷祖轰天大帝律令，疾速驱发火雷，烧除某处邪神所附树木坛庙，大震神威，火急明彰报应。切待奏功施行。
　　年　月　日　时批行。具　法　位　姓押。
　　度　师　法　衔　姓。
　　九天掌雷采访使应元保运真君在天。
　　回雷收电点将复坛令
　　黄纸朱书，朱印。
　　太一天章阳雷霹雳专司令
　　本司系太一轰天便宜之司，掌握雷霆。
　　昨据某处某人入意。本司遂已具奏天阙，及曾符檄雷霆，兴起霹雳。今来已蒙施令讫，自合收威停怒，回司伺候奏功。不谓有何缘故，今经日久，愈见雷霆震怒转急。切虑别有抵误事件，合行复召回坛听令，别有击伐。候本司审详事理的实。方行役使。今批上令者。
　　。谓起霹雳杀伐后，雷威电光不止，其势愈急用。
　　太一直日雷大神，执定乾坤，何神不使，何令不行。上朝天地，下列昆仑。浩浩荡荡，令行乾坤。违令者斩，顺令者生。□雷使者，雷将军，□行□李□，收点不得容情。 限某日时报应。
　　神炁灵灵，统摄雷霆。吾传此令，分付十星。吾在坛前，执令守候。雷霆，一时不至，一刻不临，先斩传令，次奏雷轰。太一布真，诸将遵行。
　　点将回坛令符
　　右批令付都天星帅日，遵依太一轰天大帝元降敕令，火急传令当日行雷行电大神，疾速收敛威光，即时回坛伺候，本司别有急役。如违上令，如逆雷轰。急急准令，疾速奉行。
　　年　月　日　时批行。具　法　位　姓押。
　　度　师　法　衔　姓。
　　九天掌雷采访使应元保运真君在天。
　　霹雳搜龙震威倾雨令
　　青纸墨书，朱印。亢阳用。
　　太一天章阳雷霹专司令
　　本司系太一碧玉内宫，掌管节制天下三十六龙祖。昨据某处某入意云。本司节次施行，未见大彰报应，必是劫数所会，或是帝敕封锁潭洞。又恐潜龙畏惧日势火炎，不肯出潭行雨。即今亢旱之极，岂容坐视。皆本职之无德，致大法之未应。本司一面具奏待罪，乞加重责外，今批上令者。
　　。
　　天上三十六，地下三十六，天罡三十六。各从二十八，昏天霹雳，功德正行。撒风致雨，威震乾坤。罗撼地，黑炁冲天。计都破泉，洪波肆流。五方龙祖，龙父龙母，龙子龙孙，三十六眷属，上接天象，下接地形。乾罗答那，威摄龙庭。吾今用汝，斩雹搜龙。太一灵官，与臣历俱。 限某日时报应。
　　九天灵使者，水位之精，雷火走兵。千千万队，逐阵行兵。浩荡日月，驱击龙庭。臣今下令，星帅正行，奔天地，鞭懒龙。臣有三千六百，步步随身。明执金鼓。努目摄雷。撼龙飞腾，风雨大作。勿误天庭。
　　右令付都天星帅月孛，遵依太一雷轰大帝元降敕令，大震霹雳，搜龙震龙，倾倒四海，大降甘雨。如令报应，不负雷轰。急急奉行。
　　年　月　日　时批行。具　法　位　姓押。
　　度　师　法　衔　姓。
　　九天掌雷采访使应元保运真君在天。
　　流星兴雷掣电煞伐令
　　皂纸墨书，朱印。
　　太一天章阳雷霹雳专司令
　　本司系轰天便宜之司，掌握太一雷电霹雳之权。昨据某处某人词，称今有某处邪鬼依附某树，前后伤害人命不少。又有某处邪鬼在某家为害，亦已伤人性命。皆逆天无道鬼神，若不去除，曷绝后患。除已具奏雷祖轰天阙下，乞会将兴霹雳诛伐某处邪源外，今批连珠流星令者。
　　太一真令，专司奉行。执雷叫天，雷电正行。
　　都天霹雳，开辟乾坤。五方雷电，莫错 神。灵威烜赫，日月不明。破邪金刚，护法王神。金精猛兽，巨蟹夔龙。吞魔食鬼。煞伐精灵。总雷元帅，布摆雷兵。雷轰有令，骚雷正行。　　 了限某日时报应。
　　角亢连天，氏房震威。星尾号带，金票执旗。围天绕地，收斩不停。抗天赤历，霹雳雷公。立地号令，正破天罡。万神禀命，雷威正行。
　　流星兴雷掣电符
　　右批令付都天星帅木金，遵依太一雷轰大帝元降敕命，流星起赶，雷震电飞。煞伐行刑，去邪立正。如令急速，不违雷轰。急急奉行。
　　年　月　日　时批行。具　法　位　姓押。
　　度　师　法　衔　姓。
　　九天掌雷采访使应元保运真君在天。
　　移星换宿运化八方令
　　太一天章阳雷霹雳专司令疫毒流行。
　　本司系轰天便宜之司，凡分野有灾，疫毒死亡太重，合系本司检察。今契勘，皆是凶恶星煞飞移入於分野，致生厄毒。若坐视纵容，必至不便。本司已具奏雷轰阙下，乞付十神点检各归元度外，今批上令者。
　　混沌开辟，二仪定形。日月星宿，运行自然。天下人民，养育群生。天不常清，地不常宁。经纬不正，星辰不停。戾炁妖怪，积结害人。民不聊生，常苦考形。大上好生，慈悲而行。今日符告，运化八方。五星散彩。诸宿停威。各安分野，不得飞移。当从轰天正令所行。 限某日时报应。
　　五星真老於九地。六甲六丁。上於九天，下於九地。震击雷霆，飞腾风火。移星易宿，四炁均平。二十八宿，随我令行。
　　移星换宿令符
　　右令批付都天星帅木，遵依太一轰天大帝元降敕令，移星换宿，正度顺躔。扫妖戾於北溟，召和风於东海。四炁朗清，万民安泰。如令所告，急急奉行。
　　年　月　日　时批行。具　法　位　姓押。
　　度　师　法　衔　姓。
　　九天掌雷采访使应元保运真君在天。
　　令牌令上天篆
　　雷令
　　道法会元卷之一百三十六竟
　　道法会元卷之一百三十七
　　太一天章阳雷霹雳大法
　　击伐部
　　太一祭雷击伐法用白鹅设誓
　　师左手结都天大雷公印，右手持剑，进步至鹅边，存身为烈面大神。祝曰：
　　天律正神，誓约雷霆。撼动霹雳，横示乾坤。风雷大作，白鹅设神。吾祭此物，雷令速行。诸天雷将，受吾祭陈。不得违误，如逆上清。误者灭亡，照令施行。何神敢当，何鬼不征。东南地户，西北天门。我今传令，火急奉行。急急如雷祖轰天大帝奔天律令。次念下咒。
　　斩鹅咒
　　天下神祇，威风灭亡，万神不当。吾今祭汝，速至霶。雷雨大作，不得有误上清。如违者，受吾命下，立斩鹅不存。
　　咒毕，挥剑斩之。提鹅头在手，滴血入盆中搅酒，用喷四方。次念：
　　乾天霹雳咒
