<!-- { "loadSidebar": true } -->
　　如蚯蚓，长，本处土地。蚯蚓短者，外来飞廉。蚯蚓粗大，古木精灵。大小如桃花者，伏尸。如刀挑起成小迹多者，本家起土造作触犯禁忌之神。
　　凡北斗本命灯不动，平安之验。
　　三台灯中台安静不动，吉。
　　判投状诀
　　焚香，左手都天大法主印，叉腰，面北，祝曰：杳杳冥冥，天地同生。闻呼即至，有感通灵。天蓬元帅，驱鬼灭形。神札一下，万鬼肃清。即取天罡炁吹笔，会日子押字。次批状内云：
　　北帝有令，人鬼分形。敢有拒逆，四明斩形。速去速去，不得留停。用元帅印印之。令来人将去患家灶中烧之，金钱一分同化，如意祝之。若是凶恶邪祟，用严驾夔龙符，念天蓬咒书符在状内，仍札付司命六神搜捉邪祟，押赴所属治罪。将於患人床前烧之，立有报应。
　　道法会元卷之一百五十七竟
　　＃1此下脱三字。据《天蓬咒》提及『天驺激戾』，此句当作『天驺前驱』，与下文金虎后奔对应。
　　＃2此下疑脱『令』字。急急如律令，咒语常用句式。
　　道法会元卷之一百五十八
　　上清天蓬伏魔大法
　　书符法式
　　师先诵净三业咒，默奏祖师。毕，烈火丰香，叩齿七通。存北斗从洞房出，覆身，罡指前。次存五方五帝将军，各如方色。青帝将军从肝中自左眼出，赤帝将军从心自口出，白帝将军从肺自鼻出，黑帝将军从肾自耳出，黄帝将军从脾自顶门出，列于左右。五兽如之。前后左右，神兵万万。法箓灵官将吏，自毛窍出，森卫四傍。次诵天蓬咒，至万鬼自溃急急如律令，弹诀。讫，右手执墨，左手紫微印，对心。存身为元帅，研墨左四十九转，念天蓬咒，右转十二时辰、二十八宿、十二月将七星名。取炁吹砚中。
　　敕纸咒
　　阴阳结成，无秽无浊。传奏章符，百灵所诺。准上帝律令敕。
　　咒毕，取东炁一口吹纸上，存为玉色铁板。
　　敕砚咒
　　四天开明，天地为常。三炁神光，辟除不祥。书符杀鬼；伏为魁罡。双星守镇，七灵通光。邪鬼慑伏，万炁混康。急急如律令。
　　咒毕，取东炁一口呵，砚。
　　敕墨咒
　　神墨灵灵，六甲六丁。五老真炁，北方化生。玄元道炁，诛斩妖精。人神清静，鬼妖断形。行符遣牒，奉命敬行。急急如律令敕。
　　敕笔咒
　　神笔发灵，仰望三清。吾笔书符，鬼惧神惊。一指天开，二指地裂，三指人长生，四指万鬼灭。吾奉天蓬元帅律令。
　　敕朱砚咒
　　阳精耀灵，阴鬼当衰。神朱赫赫，光露太微。七炁成斗，三炁成台。百邪皆灭，万鬼伏摧。急急如律令敕。
　　咒毕，取南炁呵入，存为火池。
　　敕朱笔咒
　　神笔最灵，天蓬与我。大仙卫形，辟除恶鬼。使我长生，民得安宁。何鬼敢当，鬼魅摧落。吾笔最灵，削除凶恶。邪鬼伏吾魁罡之下，无动无作。急急如律令敕。
　　凡朱墨笔，取天罡炁吹笔中，呵笔，卓三下，念玉皇号，便下笔书符。作怒色，要自如风云之行，急疾为妙也。存心肾二炁入笔砚朱墨之中，念敕笔砚等咒。如不暇逐一咒，只念天蓬咒三遍，或五或七，如意施为。次左手掐大煞文，右手执笔，取罡炁吹，便以笔卓三下，咒曰：
　　叩天关，击地户，鬼脑裂。次念：合明天帝日。然后书符。
　　化身为元帅行持诀
　　师先净三业，凝神定息，叩齿九通，两手掐变神诀，念召元帅咒：
　　北极有将，六臂三头。常乘黑炁，冲塞斗牛。眼如闪电，身佩黔鉴。出封神将，入为公侯。声如霹雳，手执戈矛。是邪断跤，是鬼斩头。不顺大道，火急擒收。寸斩无赦，不得停留。急急如上帝律令敕。
　　又咒曰：
　　天地日月，水火相接。金鼎盖身，坚固如铁。急急如律令敕。
　　存元帅自北方而来，吸炁入腹。
　　开慧眼。
　　以两手天丁印，以中指点眼头，放诀，又用剑诀点，存电光迸出。
　　生撩牙。
　　用两手斗印，掐四指中节，三指四节，四指相交，安口上。
　　拥三头。
　　用两手大指二指相捻勾定，两中指掐於底，两手四指五指相交，安项上，大指二指甲弹去。次两手上帝诀，山字印，相交安肩上。存生三头。
　　通六臂。
　　两手上帝诀，相交安肩上，出午火三。次弹，存生六臂，各执弓箭剑戟索印。
　　化身形，降邪道。见神光，邪无避。犯吾者，当灭形。
　　左手元帅诀印心，取罡炁，存元帅自顶门入，化身为元帅。
　　凡变神，当正心诚意，毋生杂想。而行正法临事皆宜变神，以左手大指二指急掐魂台，诵馘魔咒，服天蓬符，涤除外念。存玄黄之炁自空而来，下入天池，觉顶中温温然如金丹散於四肢，则和炁来合，出神纳灵之验也。存斗在首，按法行持。精神内守，形与神俱。不须嗔目疾视，邪鬼自宾也。取炁变神把诀目，皆当掐魂台。玄黄之炁，即天地杂色，出入乎顶中，则众妙之门也。存斗在顶，则帝席斗法也。和炁应，则虚白自然也。久久行之，则魂幽羽魄炼空洞也。非有道之流，不可妄传。倘或轻泄，九祖受戮，三官考身，万劫不原。戒之慎之。
　　握神尺伏邪行持法式
　　凡治凶邪，须启请元帅赴坛，奏白，关布神将。次变神为元帅，叩齿七通，步七星罡。次左手掐子午斗弹去，咒曰：
　　离支哆异茄默。
　　覆头罡指前。次握尺，自魒逆步至魁，诵藏身咒，步此一斗相合，旋身於中立，取罡炁咽之。次出门，再诵天蓬第四篇咒，取罡炁吹身上，存将兵翊卫。再用罩罩彼方，咒曰：
　　法令灵动天地。拨天关，转地轴。摧山岳，罩鬼神。吾受太上正法，上至满布天罗，下至平排地网，中张四方。四圣八大金刚，随吾下罩。吾奉上帝敕，谨请天蓬大仙，部领大将军，崱额将军，无义神王，左右聋兵哑将，直月五将军，飞鹰走犬使者，张罗布网神兵，五方行罩大将军，诸天大神王，直坛土地，威仪使者，防御祇应等神，火急随吾罩法通灵。疾。
　　次以两手结天罗地网印，仰手念前咒。毕，吸西北炁入印中，望行法处，覆手撒开，吹之。存罩患人方了，行至患家，念请炁咒。
　　日精月灵，斗下交兵。天罡正炁，来护我形。出邪入正，永顶保长生。急急如律令。
　　右咒毕，行持三光如法。
　　临门行持
　　师至患家门前下罩法，先用金刀诀，破面，化身为元帅，用罩诀罩门。
　　撒罩咒
　　三才归内，八卦通仙，一切旺官，助吾当前。应干为祸鬼祟，神将悉与吾罩下。
　　左右两手相勾，右手大指掐左手大指甲下，两小指直撒去。
　　入门行持诀
　　师仗剑步斗罡，执神尺，默咒曰：
　　北斗七量，吾召直名。八旺四神，神兵速出，护吾之身。吾奉玉皇上帝敕，急急如律令。
　　面北念咒三遍，取北炁布自身。存北斗在顶，斗柄指前。次锁患家门户。
　　锁患家门户行持法式
　　师作法，存锁患家门户外门，其他不必一一到，但存锁闭。念咒曰：
　　天煞地煞，年煞月煞，日煞时煞，逢天天煞，逢地地煞，逢水水煞，逢火火煞，逢人人煞，逢鬼鬼自煞。一切邪魔自煞。左魁右罡神圣摄。急急如上帝律令救。
　　面北吸炁念咒，想锁之。次约束。
　　约速将吏行持诀
　　师仗剑，或持神尺，至患家厅上，焚香，存想神卫。即宣投词，讫，存天将神兵满前，以伸约束。想金鼓齐鸣，声震天地。次烧纸，并公文，令患家洒扫卧房，烧香点烛。掐诀持咒，入房行持。念咒曰：
　　吾用法尺，震动乾坤，立正去邪，杀鬼安人。六丁大神，手执火轮。五丁之神。驾电叱云。北辰天罡，灵振八方，破魔伏魅，断妖止殃。吾今按剑，足踏魁罡，是神必避，是鬼潜藏，无知小鬼，犯吾必亡。急急如律令敕。
　　右咒诵一遍，取东北炁一口，吹在门内，男左女右，登房门三步，方可入看病人。
　　看病人行持
　　谨请天罡，速照灵神。摄。
　　想天罡大圣真形，吸眉间红炁三口，吹右门外，喝云：
　　谨请天罡大圣疾变。
　　取炁一口，咽入腹中。即变形为天罡大圣，坐圆光中。次看病人如何，或布炁，或敕身，随意行持。若治颠邪，掐上帝诀，丁罡步，默念伏邪咒曰：吾奉玉皇上帝敕，天蓬元帅律令，敕煞摄。中指中文。右手持尺，左手结伏魔印，大指掐中指中文，筑左胁下，取罡炁，念咒，望患人吸炁吹印上，紧局左胁下，进步念收大凶咒曰：
　　五行相催，刚尺持威。六甲辅我，三台辟非。天回地转，阴阳辟开。逆天者杀，逆人者危。扫除凶恶，七斗前诛。三罡六纪，与我同辉。谋我者灭，议我者摧。说我者禁，评我者夷。天地神祇，邪精殃灾，敢干我者，一切灭亡。急急如天蓬元帅杀鬼律令。
　　吸罡炁吹狂人。次念元帅密咒：
　　唵婆罗萨耶□□圆大利耶娑诃。
　　右咒默念七遍，取北炁，同尺指邪人，喝问是何鬼祟，令一一通吐。如不肯说，再取狂人炁吹伏魔印上，紧局左胁下，再问之。如通说，即诵天蓬心印咒曰：
　　天蓬天蓬，万神之宗。威严大道，游行太空。坐南斗内，立北斗中。紫微大帅，天皇赐功。璇玑玉衡，二十八宿，一炁包含，天地混同。五方五斗，三界魔王。天蓬为主，神炁无双。金阙玉房，大有神功。怒动天地，日月失光。炁吞五岳，倾摧四方。顺吾咒者，速来伏降。违吾咒者，倾死灭亡。急急如天蓬都元帅真君律令敕煞摄。
　　左手大煞文，右手元帅印，握尺，念前咒，取北炁。次存神将领兵，驱邪祟出门无遗。再念五字隐语曰：
　　霐□。
　　右语一炁七遍。毕，与患人惺惺水饮。次退步行转任意，存元帅回府。
　　出门行持
　　师先正心平立，叩齿七通，吸天罡炁灌注身中，及存七星在头上，天罡指前。化形为天蓬，或为天师，便行两手握固诀，筑胁下，咒云：
　　出天门，闭地户。
　　即存肝中青炁，自左耳出，化为青龙，肺中白炁自右耳出，化为白虎，心中赤炁自口中出，化为朱雀，肾中黑炁自足出，化为玄武，侍卫前后左右。脾中黄炁自顶门出，化为黄龙，吹在前月建上。即左手掐天罡印，辰文。右手剑诀，画九龙符在地。
　　九龙符
　　步　步　步　步　步　步　步
　　右行七步，自□至□。便闭炁，存四兽神众森然陈列，黄龙在前，随斗柄而指，顺行天罡，与神俱出。
　　布炁诀
　　凡欲行神布炁治病，先步三台北斗罡，斗中作四纵五横，斗口中立。
　　贪狼巨门禄存文
　　曲廉贞武曲破军
　　子辛子寅子惠子
　　真子奔子戊子庚
