<!-- { "loadSidebar": true } -->
　　臣谨依九天雷令品格，为进法弟子某，奏度太一天章阳雷霹雳大法。画一申请法中星帅雷将奏呈花押天印号令入职事件，开具下项：
　　一、行太一天章阳雷大法，称某弟子水府转运判官同干太一天章阳雷霹雳专司事，以太一天章阳雷霹雳专司为额。
　　一、太一天章阳雷司印式。
　　一、太一霹雳专司印式。
　　一、九天总雷印式。
　　一、九天天章号令牌式。
　　一、九天起雷霹雳役使三界万灵号令牌式。
　　一、某人花押。
　　一、某人某合同真号。
　　一、请降灵宝真炁，生炁，九天生炁，五方混元太一含真一炁，五府五芽生炁，下注某人身中，去除尸秽，普涤不祥。令宫室清明，神炁壮旺，行持灵感，人天归敬。
　　一、请降：
　　都天太一十大星帅，
　　都天飞翼雷公大将军，
　　南方火部阏伯大将军，
　　欻火律令邓元帅，
　　太阳下引驾大将军，
　　乾罗答那洞罡太玄四将军，
　　五方总雷白虎火车黑煞戊己元帅
　　四方坤灵玄阳火铃雕鹏使者，
　　东方摧树倒木使者，
　　南方披焰火车使者，
　　西方摧磕使者，
　　北方倾河倒海使者，
　　中央蓬头黄炁使者，
　　九天催杀坤杀玄雷威光都力使者，
　　九天奔杀兖日蛤泽擎印擎雷使者，
　　九天吊金平毒奔星都轮走日使者，
　　九天律令玄含喝令摧海喝死寻声使者，
　　九天执月啖叫摄电摄龙大号使者，
　　九天绞烈奔海玄甲摧党遁戍使者，
　　九天玄非天甲天破奇杀黄头使者，
　　九天铁面元毒丁头啖壁悬沙折木使者，
　　九天袪火奔星听命使者，
　　九天天计主斗玄灵五雷使者，
　　九天行雨催令行云催符破庙击树使者，
　　九天露雹风雹雨雹雪雹使者，
　　九天执雷叫天莫错执旗金粟使者，
　　十返太一灵官，
　　太一十地灵官，
　　五雷部帅将兵马，
　　五雷下直符使者。
　　一、乞降敕命九天天曹，为进法某人检会三元生死籍录，三世以来有无罪恶，及未结冤雠，咸与消释。关会东岳注生所司，移命禄名籍，迁入玉历青簿，注上姓名，令得渐入仙品，与道相契，号令三界，咸使遵依。
　　一、乞降敕命，为进法弟子某行下三元九府，百二十曹，九幽岱岳，酆都泉曲，掌隶去处，检会本人三曾九祖，七世父母，受道师友，见今有无拘执冥司，愿不以罪犯轻重，咸与离苦升生，以明激劝之意。
　　一、乞降敕命黄神烈露台，宣告阳雷霹雳专司，太阳下宣星宫，雷霆主司，五雷部，三界地水岳渎，天下名山福地洞宫，海岳泉窟龙潭，城隍社令，干系祈求起雷、行雨变云，降雪降雹，降露、轰树伐邪、诛坛破庙合干去处，照应某所立誓状施行。如遇本人批令合同到日，即时驱发各部雷神，应时执事，立获感通。
　　右臣谨备录画一单状在前，恭取三天降旨，颁下合属真司施行。谨状。
　　年　月　日。具　法　位　　臣　姓　某　状。
　　三清，昊天。雷祖，青阳，行令圣后，已上各状前单状，俱依前式。
　　发状引
　　太一天章阳雷霹雳专司
　　照应，今据入意。今发文状若干函，开具下项。依状目开列。已上各重封印全。
　　右引付天章司张大神、黄大神，五雷辛都督，同年直功曹使者，雷火吏兵五十名，准此指挥，立便承领上件文字，逐一前去所指去处分明投进。云程地分，若有下官故炁，於道不顺者，辄敢有遏者，就请馘灭道左，以明天宪。有功之日，言劳效信。如有违戾，定送雷府。准此，故引。
　　年　月　日　时引。具　法　位姓某　押。
　　发文牒引
　　太一天章阳雷霹雳专司
　　照应，今据入意。今发文牒若干道，开具下项。照应目例。已上各上下重封印全。
　　右引付天章司余大神，同五雷许主管，月直功曹使者，雷火吏兵，准此指挥，立便承领上件文字，逐一前去所指去处分明投进。云程地分，若有下官故炁，於道不顺者，辄敢有遏截者，就请馘灭道左，以明天宪。有功之日，言劳效信。如有违戾，定送雷府。准此，故引。
　　誓状皂纸朱书
　　具法位姓某
　　右某据某，照元词写。已蒙慈悲，许容奏受，特与保奏付度前件大法真秘，请降将吏付某佩奉，助佐行持。但某谨於醮坛传度之次，斋洁五内，恭对太上行驾御前，三界万灵，宗师，雷霆圣众，告盟五帝，列誓三官，重立大誓：如某自今进受大法之后，心念稍萌违背返逆，毫发不依盟言，甘依九天玄章律令，黄神烈露台依元约施行。甘伏太阳灭目，太阴昏精，木星烈肝，火荧烈心，金星破肺，水星荡肾，土宿绝脾，罗斩魂，计都戮魄，紫炁散精，月孛荡髓，三官五帝昼夜考掠，霹尸万断，永受风刀，七祖九玄，同受重考。谨肘步膝行，捧词门下，伏乞照会施行。
　　年　月　日具法位姓某状。
　　发誓状缴奏黄神烈露台状式
　　司额
　　照应本司今月某日具奏轰庭，申牒雷霆合属去处，为据某人克以今月某日就某处建设醮筵，延降三界万灵，依科传度。所冀诸天保举，万圣监盟。再据某人雷坛立誓，证质丹心，取证五台，告盟六府，异日稍违毫发元誓，甘依黄律施行。本司不敢违滞顷刻，今就醮坛依元式分裂合同烈露真券，一付弟子收执，永为身宝，及誓本部雷神，如法佐助行持。所有某人誓状并裂券，合行具状缴申者。
　　右谨具申太一黄神烈露台，伏乞圣旨，送本台照应。日后照某人功过黜陟，以明黄律。干冒圣威。照前结。
　　祭将申主司
　　照应，某昨於某月某日在某真官门下，奏受到太一天章阳雷霹雳大法罡诀天印号令，请降九天太一霹雳星帅，雷公都部，七十二将，风云雷雨霹雳霜雪雹部杀伐威神，诸品将佐，终身佩受。誓愿代天行化，助国救民，祷雨祈晴，除邪辅正。今来已沐度师交度，付某掌管。领职之初，合行祭犒。谨取今月某日某时就某处，拂地建坛，虔备庶馐清酌之仪、开旗卓剑，祭犒收补，随司驻札，佐助行持。除具牒请，及批发太一会将真令外，今恐将帅雷部万神未即遵依，须至具状申闻者。
　　右申九天天章主雷九真君圣前，
　　九天采访使应元保运真君圣前。恭望圣慈，允今所申，即赐圣旨，下太一雷司，关报太一星帅，太一十神，雷公都部，霹雳万神，六府六司帅将吏兵等众，照应依日应时赴坛受祭。仍请显动阳雷，以彰灵感。全赖威慈，提携后学。干犯圣威。照前结。
　　祭将牒
　　司额
　　照应，本职昨具状结立大誓，在度师某门下，乞受太一天章阳雷霹雳大法罡诀天号印令，轰雷起雨玄妙灵文，誓愿代天行化，助国救民，祷雨祈晴，除邪辅正。已蒙奏受，於某月某日告盟传度讫。领职之初，合行祭犒。谨取今月某日某时在某处，拂地建坛，特备庶体清酌之仪，开旗卓剑，召集雷部万神，受领祭犒，随司驻札，佐助行持。须至专牒者。
　　右牒某将列写。请详备去事理。整肃兵锋，严排队仗，耸若云屯而雾集，森然雷动以风行，毋或稽违，立俟报应。照前结。
　　奏谢昊天状式
　　具法位臣姓某
　　照会，某昨於今年某月日具誓状投度师某门下，乞授太一天章阳雷霹雳大法罡诀天印号令，请降九天太一霹雳星帅，雷公都部，七十二将，风云雷雨雾雳霜雪雹部杀伐威神，诸品将佐，终身佩受，誓愿代天行化，助国救民，祷雨祈晴，除邪辅正，已於某日得蒙保奏天阙，申牒合属真司，设醮谢恩，传度人职，给将行持。特备礼仪，祭犒诸司帅将。切念臣蠢蠢下愚，天赐缘会，遭逢师旨，付度灵文，实荷天恩，许容奏受。但道重人轻，非凡愚所堪任佩。又恐臣根炁浅薄，不能掌握天神，禀性愚昧，不能驱役将吏。惟太上推开化之仁，与进后学，使臣一身蒙佑，九祖感恩。臣敢不精勤香火，上报生成，济物利人，代天行化。自得法之后，为事不齐，有稽奏谢，欲望洪慈，特赐赦宥。乞降雷火电光真炁，灌注臣身中，所祈随心，立获感应。除申谢天章主司外，须至奏谢者。
　　右臣谨具状上奏
　　昊天至尊玉皇上帝玉陛下。恭望天慈，特降勑旨，下九天有司，合隶雷部，灵宝诸司，三界内外考召曹局。并依度师奏请，付度事理施行。臣干犯天威。如常结。
　　奏谢雷祖照昊天入前意
　　右臣谨具状上奏雷祖位，恭望天慈，特降勑旨，下九天天章主雷九位真君，掌隶雷部及诸司掌法去处，照应。并依度师奏请，付度事件施行。差降臣所受诸法中帅将吏兵，赴臣行坛，随司驻札，辅佐行持。臣干犯圣威。照前结。
　　甲谢主司照昊天状入意
　　右某谨具状上申九天天章主雷九真君圣前，九天采访使真君圣前。恭望圣慈，允兹申恳，特降圣旨，下天章司，飞翼雷公阏伯大将军，太一十神，七十二将，六府六司，五雷部众，诸法中帅将报应＃2。并依度师申请付度事件施行，仍乞差降将佐，随司驻札，监守印令，伺候行持。某干冒圣威，下情无任惶惧之至。谨具申闻。谨状。
　　年　月　日具法位臣姓某状。
　　道法会元卷之一百四十三竟
　　道法会元卷之一百四十四
　　太一天章阳雷霹雳大法
　　祈雨行遣
　　预关。
　　太一天章阳雷霹雳专司
　　照应。今月某日据某处某人，入祈雨意。所奉来饲，理难拒抑。除已飞奏三天雷阙，乞雨普济，已定某日就某处拜发奏申，及批发九天太一起雷等真令，召龙负水行雨，合要三界万灵，下所陈地方，承领前去管干，诸司将佐、合为关报者。
　　太一霹雳十大星帅，
　　飞翼雷公大将军，
　　雷霆主帅欻火律令大神，
　　中宫主副元帅八宫大神五雷部众，
　　乾罗答那洞罡太玄四将，
　　神霄玉府五雷部众，
　　泰玄都省五雷部众，
　　飞烈七十二将，五雷部主者，
　　三万六千召龙负水力士，
　　瑞光仙师，
　　负风大神，
　　云阵使者，
　　雨师大神，
　　九江掌记主者，某处城隍主者，
　　某处潭行雨龙王，
　　某处社令行雨神祇，
　　三界五雷直符使者，
　　雷部应干霹雳大神。
　　右仰直日神将某，准此火急逐一关报。并要各执本色器械，先诣某处驻札，一面腾云蔽日，驱发龙神，搬运神水，伺候当职呼召，立要应声，明彰报应。不得有违。故关。
　　年　月　日　时关。具　法　位　姓某押。
　　都奏
