<!-- { "loadSidebar": true } -->
　　右咒三召存至，想六符使黄巾红抱，各金甲掩心，手执火轮火袋，形貌躁恶异常。公尾、行文二将，乃系主帅也，如大将状，仗剑。余四将状如捉缚枷拷之形。此六将专一主行火狱治事。
　　秘咒
　　四大神洲兴火将，炎炎烈焰烧鬼神。随吾符炁速通灵。唵啮□唵啮□唵□□耳□□。急急如昊天玉皇上帝律令敕。
　　右咒左手玉皇诀，及剔寅申巳亥四诀。次午文，火炁入符。再念召咒曰：
　　谨召南方红苎国大力鬼王金头主火大神宋无忌。太阳精，速降临，烧鬼神，疾速报应。
　　存南方丹天火炁射下目前，内有一鬼王大将，红发，口吐火焰，手执火轮，背火袋，立於前，即是火星部下火将。存至，入符毕，再召后将，念咒曰：
　　谨召火狱中官吏巨火严、巨火明、巨火炎、巨火形、巨火流、巨火精使者，急急降临，速为烧鬼炼神，分明报应。速降速降疾。
　　右存将吏俱至，并是红发，执火轮火袋火瓢火杖火剑，立前听候指挥。次念总咒曰：
　　乾元一炁，元亨利贞。吾奉帝敕，统摄吏兵。三十六将，急降威灵。遵依符命，前赴坛庭。奉承帝敕，焚烧鬼神。炎炎烈焰，灰灭邪精。火府官吏，火狱将兵。三五使者，豁落将军。速与报应，不得稽停。急急如北帝律令敕煞摄。
　　右咒毕，取北炁入纸捻符中，与请符人。
　　遣符敕咒
　　吾今敕汝身，立为火狱神。与吾持符去，烧减鬼妖精。喝云：去去去。
　　右咒毕，两手雷局打，喝云：速去疾。噀水一口，存请符人为符中诸将，乘火云，雷电风火交驰，赶去捷疾。凡给符，先分付请符人，安顿油盏如法，至夜点火狱灯。若有敲击声响，不得惊怕。如闻头发臭，则是狐精。炙肉臭，是魈精及独足精。如炁臭，是家亲伤亡如血腥臭，是血伤。如树木臭，是伏尸及土木精。按法行之，自然报应。不可轻易。亦当先分付请符人，知闻臭者是报应，却得说审详之。若灰坛现迹，圆镜现形，袪鬼入梦，鹰犬发声，须是亲临地头，奏申请将降临建狱，咒敕坛室，指挥叮咛，方获异应。又不可一槩给符捻，责其巨应也。今将亲临行持建狱节次于后。
　　建火狱行持诀
　　凡受人投词，先验状中有无邪祟，或帖牒将吏，就法院召将，遣发前去搜捕束缚祸鬼，伺候根究。次将带印令，亲到本人住家，或附童考召，或不附体，临时看病势浅深，祸祟轻重，随意行之，如病势轻浅，则先行考召，附童供通心劫以获到鬼祟，差将拘管，伺候建立火狱，推勘祸源。或病势沈重，切不可附体考召，便当建狱追摄，以为上策。
　　大凡法官止务美观，患家亦只要附童通说，不量轻重。或附之后，只是指挥神将押出城隍，或押出界，又无公文，殆同儿戏。殊不知邪祟为祸，皆是结连害人，况附体之祟，往往不肯从实供通，岂可便以为是，任意释放。法官才去，祟即再来。或有病势深重，祟乘势侵害，祟去人亡者，此是不审病势而用法，徒知以美观，而不行正法断后之故。余昔日亲承先师嘱咐，谓行附体后，便宜立火狱，以守其病祟。有未获者，即就狱内重勘已获见禁之祟，以追捕其余党。行持如此，方得紧密，免生后患。所以先圣宗师，谓考照不如考召，考召不如正法。盖谓此也。或有不行天蓬，止行天心五雷诸法，而未知天蓬一法，乃治祟之专司。亦有行天蓬者，又不传得火狱之秘，凡遇行持便以附体为重，连日累夜，恣行考附，更不思所以断绝邪源，去病安人之策。其间亦有以天心五雷符法，及诸阶考召法中符篆断后镇贴者，皆漫泛之符，又安能立断邪源，往往误人多矣。殊不知天心虽有斗狱，雷法亦有诸狱，莫非事大体重，却非顷刻可以施行。独天蓬法中有火狱之秘，事简而行易，兼符中有更变之要，次第有报应异殊，缓急轻重，随意可以行之。此天心雷法所不能及者。惟天蓬有火狱之秘要，今依师传节次，录出建狱之法，立成要诀，庶可按图行事，免致差错。一毫无隐，行者宜当珍惜，详审用焉。
　　凡建狱，先备文檄牒将，及依前式书篆火狱等符，捻作灯心，安油盏中。或一穗。或二，或三，皆依前法排油盏中。先令洒扫患人状下洁净，安排香炉水盂油盏毕，焚香召将，启祝事由讫，即诵天蓬咒三遍，召将建狱行持。
　　建狱咒
　　六首山翕，生在幽谷。朝从庚辛，暮还甲乙。中镇丙丁，大海四目。头枕北斗，足踏罡宿。三十六将，速建火狱。急急如律令。
　　右咒毕，默祝神将速建火狱。存将各执鞭杖之具，枷杻法物。存见火狱四维火绕，炎炎可畏。次念结狱咒曰：
　　四大神洲兴火将，炎炎烈焰烧鬼神。随吾符炁速通灵。唵啮□啮□唵□□□□。急急随吾咒，速建火狱城。
　　咒毕，左手剔寅申巳亥诀。此谓之四大神咒。存四角各发火焰，呵火炁助合，谓之兴火将。次存四维各有城壁，上有铜蛇铁犬，口吐炎火，绕地上下亘天，炎焰可畏，焚烧鬼贼。念至唵啮□，谓之结狱。存狱门金光一道照狱中，将吏捉祟，乘光押入狱中。却烧追鬼符，存见分明。一面手剔午文火诀，呵火炁助之，合狱中火焰增光，不计遍数。次高声叫云：三十万兵，卫我九重，三遍。存见天蓬三十六将，围绕狱外。两手结火罩，各离文，交加撒诀，次念大威德咒。毕，两手结火罩诀，就衣袖中握至额撒去罩狱。存火网罩定火狱，此谓之火罩结狱诀。指挥将吏，牢固监守，依法考勘。然后与患人敕身，断塞鬼路，顷刻即有报应。如要现形，则圆镜符用之。前咒出天威雷法，一句一将，有姓名，与别不同。
　　南斗现镜符
　　上元赐福天官中兀赦罪天地官下元解厄水官 天元四噀收鬼如箭左跨□罡乾坤立现 南斗大神疾速来临吾奉敕命不得留停火狱本院将吏捉鬼现形 阳光朗耀阴鬼当衰九星洞照符到速追分明现形疾速奉行
　　右符朱书圆镜中，午文，南炁呵入镜中。镜前后左右，用筋五只圈定，筯上各有符系之，存为直月五将军。念云：
　　五方五帝真君敕。
　　念毕，取五方炁吹坛中，用筯攒地直，安镜於上，前用么油＃1。盏点符捻灯。再念三十六天罡咒。毕，点灯捻符。次念南阎浮提索□吱咒。毕，午文南炁呵入镜中，飞斗一座入。次又高喝云：三十万兵，卫我九重。存将吏围绕。次念乾元一炁咒。毕，卯文东炁吹布灯坛镜筯之中。次念咒曰：
　　圆镜照出千年祟，古镜照出万年邪。
　　咒毕，午文南炁呵剔入镜。又咒曰：
　　谨请提点沥血大将龚海、张竭速至坛中。疾。
　　存想本将闻召而至。次念：
　　汝等既已到来，火急监勒本人家司命土地六神，七十二神煞，搜捉为祸邪鬼，与吾斩讫，提头分明现形。疾疾。
　　咒毕，右手剑诀虚劈，左手午文剔出。次念召都统监狱咒曰：
　　北帝有将，总御万灵。威权躁恶，食鬼吞精。上从玄帝，下统幽冥。吾符所召，速为监狱。
　　右存一炁都统大将军，状如龙虎君，手执剑战，领飞鹰走犬使者，三十六将，卫护坛前，匝绕四维。
　　五方纂符
　　东方
　　南方
　　西方
　　北方
　　中央
　　敕咒
　　唵□□吽啰□娑诃唵哆哩嚤哩萨娑诃。
　　右咒七遍，取五方炁入筯纂中。更取罡炁入符成，缠於筯纂下。念纂符咒曰：
　　吾下钻纂，东方无道之鬼，精魅魍魉，斩头截足。山魈五通，并皆摄捉。如有犯吾禁界者，头破脑裂，碎如微尘。急急如律令。
　　吾下钻纂，南方无道之鬼。精魅魍魉斩头截足。山魈五通，并皆摄捉。如有犯吾禁界者，头破脑裂，碎如微尘。急急如律令。
　　吾下钻纂，西方无道之鬼，精魅魍魉，斩头截足。山魈五通，并皆摄捉。如有犯吾禁界者，头破脑裂，碎如微尘。急急如律令。
　　吾下钻纂，北方无道之鬼，精魅魍魉，斩头截足。山魈五通，并皆摄捉。如有犯吾禁界者，头破脑裂，碎如微尘。急急如律令。
　　吾下钻纂，中央无道之鬼，精魅魍魉，斩头截足。山魈五通，并皆摄捉。如有犯吾禁界者，头破脑裂，碎如微尘。急急如律令。
　　灰坛现迹诀
　　凡立火狱，欲鬼现迹灰坛，须备净灰一斗，油盏符捻等物。师备牒，於临建狱时，左斗诀，右剑诀。划灰，念撒灰咒曰：
　　咒敕此净灰，光明照澄澈。上应三天开，下照九途裂。地狱现嵯峨，旌□交加接。一入永无回，捉来无停歇。疾速现灰坛，神愁鬼脑裂。急急如律令。
　　右咒毕，剔斗诀于灰中，想金光灿烂。如此三遍念咒，却以镜子铺，令光净，安患人床下。其灰下先安黄纸符，次方铺灰。仍以油盏安灰中，须以橐子盛着，庶正不斜。建狱念咒，并如前式。但安灰符在油盏不同耳。
　　火狱灰符
　　上台一黄祛却不祥寅巳中台二白护身镇宅丑午下台三青治病除精子未台星到处大赐威灵诛鉏凶恶救疗群生太上笔法符到奉行急急如上帝律令 左太阳君 加太阴君 金木水火土五星神君 左捷疾使者 右捷疾使者 天狱主者摄神地狱主者摄鬼人狱主者摄精 唵□□啰□□哩娑诃 唵□□啰□啰娑婆萨诃 唵吽□哒利娑诃 天帝释章佩带天罡五方凶恶之鬼何不消亡飞仙一吸万鬼伏藏急急如天罡大圣收神斩鬼摄 开天门闭地户留人门塞鬼路穿鬼心破鬼肚 火铃贱军火铃灵官
　　敕咒
　　天狱灵灵，上帝敕行。都天法主，牒令严明。捉到鬼祟，无辄容情。急急如上帝律令敕。
　　右符黄纸墨书，诵咒午文南炁入符。将符安大瓦盆中，上铺灰，念撒灰咒，铺平正无瑕痕，方可验迹。次召雷神将吏摄鬼入狱。念召咒曰：
　　谨召雷霆都司掌霹雳大神，火光银牙耀目威神，殷珍四大天丁，发风放火大将，前去某家患人身中，搜捉应干不正邪鬼，为祸妖精，押赴火狱煎考，化作微尘。灰坛显现形迹，以凭报应。急急如北帝天蓬真君律令。
　　右咒取巽炁雷局入灰符中。想火神如真君状，顶冠红发，面赤色，绯袍朱履，左手火印，右仗火剑，乘赤马，口喷火云，驾火轮，降炁入符。此咒专系火狱中摄祟现连玄奥。此将威烈，召时宜加秘咒，及报应符加用尤妙。
　　火狱报应符
　　昊天帝敕万神稽首五星降入符中南方赤帝火神行刑一切妖魅化为微尘 开天门通正太矛火光丸阴帝呼召吕政准帝命内外百神俱守卫 闭地户莫停滞三界邪魔须逃避半天蛊毒及伤亡商英灭形奏上帝 留人门传后世五方五帝解真姚端手执三昧火烧炼山魈精妖魅 塞鬼路疾速去丕方戴涓击钟鼓千千截首都妖精一切邪魔化尘土 穿鬼心烧五墓李兀吉都鬼贼去者亨拒者劈工奉上帝敕 破鬼肚李钦都鬼及山精五通山魈牙粉碎一十五种灭其踪敢有违命赴北阴
