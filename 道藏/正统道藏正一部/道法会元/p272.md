<!-- { "loadSidebar": true } -->
　　凡行持祈祷之法，务在净心沐浴，屏绝尘缘，一诚专志。次入坛，焚香召将，备诃表，奏玉帝，并申三界合属真司去处，牒雷部元帅，当日将史，指挥某日某时疾速报应。行事毕，牒回帅将，礼谢祖师，醮谢上穹，仍犒雷将。随祷随应，上可以动天地，下可以伏鬼神。驱雷电於反掌，召风雨於目前。学道之士，切宜保守，不可轻泄，妄传非人。祈祷雨旸，若未能尽得祖师口授之语，亦当斋戒沐浴，凝神静坐，默运三花聚顶，五炁朝元，行持用事，立彰报应。
　　六洞捉鬼符治小儿夜啼
　　玉清勑命，速召某将，当日符吏，随符收捉魍魉邪神，不得干犯皇民魂神，日下安宁。急急如雷霆都司律令。
　　咒曰：
　　吾有符命，六洞安镇。天真皈依，下镇岳渎。倚草斩化，火灭微尘。四渎肃清，八海寒冰。玉清勑令，急急如雷霆律令勑。奉上帝命，卯。诛斩邪精。子。丹炁烧空，午。斩灭鬼形。丑。雷光照彻，寅。命奏天廷。卯。当日某帅。巳。照勑扫除辰。急急如大赤天帝君律令勑。
　　收山魈木客邪神符处表处亦皆可
　　右书符时，存想闭心无，午。闭肝炁，期。闭脾炁，申。闭肺炁，酉。闭肾炁，子。五脏炁定，方可书符，行遣奏表，捉鬼万不一失。切宜仔细。
　　治发寒热符　此符治疟，加真人心印，大验。
　　玉清帝命，风火令速。当日某帅，照书玉文。急急如火令勑。已文卯出，戌文过寅午出。
　　安魂定魄符　治颠邪失魂用服，追亡亦用。
　　当日某帅，卯。诛摄邪精。子。丹黑烧空，午。新灭鬼形。丑。电光照彻，申。命奏天庭。亥。摄魂雷兵，丑。山魅木下，子。收锁酆城。寅。魂还病身，卯。魄保安宁。辰。如不伏令，霹雳微尘。
　　急急如大赤天帝君命敕。
　　催生下胎符　保胎及下死胎皆可用符。
　　下胎咒
　　一炁分天，二合日月。三官勾下。天炁回转，地炁肃清。天皇九降，子母安宁。如有干犯，当日某帅监生。速当如水流落。敕。卯。敕。卯。敕。卯。敕。卯。救。卯。敕。卯。救。卯。敕。卯。敕。卯。
　　九次掐拾卯文，面南方取旺炁，归东方取生炁，云勃九诀飞符上，向溪流急水处，顺下取水服之。请符人左手接符，则是男喜，右手接符，则是女。
　　下鬼胎死胎符
　　咒曰：
　　金钺前戮，巨天后刑。屠割鬼爽，风火无停。千千截首，万万剪形。急急如律令。
　　丹天之主，生在太乙。子。火生在内，午。水流在外。子。木客魍魉，寅。火炼斩下。当日某帅，鬼形急斩。巳。人魂长生，卯。火轮安镇。五脏安宁。急急如紫虚元君律令勑。运劫字七转，入於符内。
　　出自己肺炁七转在於符上，以印盖之。用桃木板一尺二寸，不拘大小，镇产妇房门外右畔下，紫符细书顺安二字，用磁鉥覆之，用大安二字盖面。就一发关门，禁云：
　　司命六神君，速安速安。鬼胎速离，母身永安。急急如律令。
　　下死胎咒
　　一旋天转，子。二旋地动。寅。五天分归五脏，子。六腑，巳。七政，光映中央。临定四方，辰。变灾为祥。南极灵光，卯。急速下地。卯出。急急如女青丹天律令勑。七转笔，念七徧劫字。
　　帝宿中内，卯。流传下世。巳。能度三涂，子。五苦八难之厄。与削死上生，卯。今总遵符命，午。魂神速下地。急急如南方丹天帝勑。午文。
　　右解释冤鬼，在腹中死了三日未下者。
　　起土符
　　太上尊命，收捉飞流之煞。东南二千石神，西北三千上炁，中央皇流飞毒土公土母，一切年灾月厄，日煞时炁，各安方位，患身平复。急急如上帝律令。
　　收土煞，应人犯土神，用桃木板长一尺二寸，打入地三寸六分止。或纸书缚竹上，插犯土处，熏服皆可。
　　十二时辰符
　　子 丑 寅 卯 辰 巳
　　午 未 申 酉 戌 亥
　　已上十二符，家书内用。却看何日何时，以第几符贴於家书内，取某时求报应。
　　十二功曹符
　　子刘康 丑章保 寅吴景 卯范龙 辰李保 巳史真
　　午焦云 未郑敏 申陈通 酉吕育 戌张显 亥孟康
　　巳上十二符编上用。
　　赦罪符
　　上帝勑命，太乙流晶。上通下鬼，下报妖神。合行雷灭，既告从轻。酆都销籍，岳府除名。赦文到处，火急奉行。吾奉太乙火府元君勑令。
　　太乙檄邪文
　　妖氛作孽，固难逃霹之威；太上好生，终必赐帡幪之惠。汝等既回心而向善，上天必宥罪以除愆。毋迷惑於生民，各皈依於正道。自今知悔，莫干雷斧之威，俾尔自新，当体天条之令。玉帝镇酆都之籍，元君降赦罪之文。驱除罪孽，风荡尘埃。流布洪恩，云开日月。倘若身安鬼去，能护法於都司；必须行着功成，为奏名於天府。檄文到处，汝等当知。吾奉太乙都总管李元君律令。
　　辛天君符
　　玉帝律令猛吏银牙 玉皇大帝律令敕 辛汉臣名书中史以南方吹符 歹府神霄真王敕 雷公随吾前行 雨师随吾令二十八宿随吾身指山山崩拍石石裂指人人人生指鬼鬼灭
　　勑咒
　　天冥地冥，三五交并，雷云风电，扫剪妖精。如有违令，霹雳斩形。急急如律令。
　　盖天覆地符
　　五雷勘同用罡炁
　　驱邪符天门炁
　　雷令颁下，捉缚妖精。见山即倒，雷电争明。密布纲纪，速到天廷。元神已将，力士天兵。邪魔妖怪，霹雳斩形。急急奉太乙元君律令勑。
　　焚淫祠咒
　　火日云火，戌文。火日电日，子文。火日雷护。午文。天冥地冥，火急神明。闻吾令者，火急速焚。有犯令者，敬灭将灵。火急施行。速速。
　　天医符
　　天雷帝君，地雷帝君。九天雷降，万鬼灭形。驱邪治病，永保安宁。急急如上帝律令。
　　治病符水咒
　　吾取西方真水炁，。驱邪治病速如意。遂请五雷真炁吹，速随效验符中去。吾奉北帝元君给。
　　治癫符
　　望东吸炁入笔书符，使病者不能相侵。
　　治咽喉病塞符申文
　　咒曰：
　　命逢灾蹇，水火相存。开心布炁，拔过还元。或主寿促，或犯邪门。闻吾勑
　　旨，盖露喉源。吾奉太乙元君惺惺精神勑令。
　　催生符灶中烧
　　咒曰：
　　太玄之水，魁罡大神。太玄之火，火急降临。
　　家神符
　　验状墨渍，或年月日上渍亦是。
　　五伤符
　　验状到误写，或轻倒，再写便是。
　　太乙驱邪嘱将文
　　巍巍大道，常辅正以除邪。剪伐群魔，为幸灾而乐祸。不作掷瓦抛泥之怪，而为依草附木之妖。有触天条，实为民害。若不奉行正法，如何救度生民。叩祷天心，申明雷令。力士天丁，驱除邪祟。元神已将，剿绝妖精。咒书严霹雳之威，符勑扫幽冥之异。上天威报，万邪悉堕於酆都；太乙行权，四海咸跻於寿域。神通变化，火急奉行。
　　二十八宿宫名
　　角，元日宫，辰催。亢，元山宫，午。氏，元雷宫，巳。房，元泽宫，未。心，元辰宫，未。尾，元和宫，子。箕，元生宫，巳。斗，符阳官，子。牛，符显宫，申。女，符协宫，巳。虚，符牺宫，午。危，符燮宫，午。室，符仪宫，申。壁，符瑞宫，未。奎，天都宫，申。娄，天政宫，未。胃，天契宫，辰。昂，天博宫，丑。毕，天辰宫，申。觜，天冲宫，卯。参，天财宫，辰。井，隐元宫，申。鬼，隐青宫，辰。柳，隐景宫，未。星，隐灵宫，申。张，隐卦宫，申。翼，隐华宫，未。轸，隐京宫，辰。
　　风雨檄黄纸朱书
　　雷霆都司
　　本司於今月某日为某拜上家书一封投进，上诣祖师中天枢相府伏魔许真君几前。分明投进，时刻无违。如违，照律令行。
　　太上有命，颁告真司中天使者，云升雨降，轰雷掣电，天令必行。差中天谢佑大将，崔某大将，火急奉行。准上帝律令。
　　年　月　日　时檄。具位　姓　某承诰关奉行。
　　还法会元卷之一百九十三竟
　　道法会元卷之一百九十四
　　太乙火府五雷大法行移
　　家书式
　　具位嗣教第几代孙姓某，惶恐频首，再拜家书，上申祖师中天枢相伏魔许真君几前。某不避斧诛，僭陈丹恳。谨据某人词，称伏为某入意。得此，某叨参道法，职在济人，兹见来词恳切，不容抑违。谨取今月某日良宵，就某处，恭按太乙火府通神秘法，谨为拜奏斗极，祈恩谢过，请福延生。爰有栈奏一通，剑尖勘合符命一半於笺状前，一半於家书前，随书上诣罡达。欲望师慈，俯垂省览。缴连誊奏帝阙，请降勑旨，颁下三界真司，掌隶灾祥去处，及岳府城隍，赦宥见患某夙生今世，故犯误为，一切无识愆尤，咸祈冰释。仍冀差降太乙火府都总管李元君，部领主将丘青，副将王成之，雷神孔明辉、林庆，直符谢佑、白伸等，部领雷神合干官将，於患人某家驻割，为见患扫荡妖邪，解除患难。仍丐颁降正真生炁灌注身田，使五脏清凉，六腑调泰，星辰顺度，寿命延长。是夜望赐开云现斗，明示吉凶，大彰报应。即使所告者通，所禳者却。俾令病患早赐平安。仰沐生成，敢忘报补。如蒙师允，即赐感通。干冒师严，某下情无任战栗祈恩俟命之至。谨书。
　　年　月　日具位嗣教几代孙姓某上申。
　　外封
　　家　书　再　拜　上　申
　　具位嗣教孙姓某谨封
　　祖师中天枢相伏魔许真君几前
　　背书
　　年　月　日就某处拜发。或云某字号家昼。
　　笺斗府状式
　　具位臣某右谨据某入事意。臣领词虔恪，不容抑违，谨取今月某日夜，就某处，恭按太乙火府通神秘法，谨为拜奏太乙延生解厄朱表一通，上闻斗极，为某禳灾谢过，请福延生。依科奏告，未敢自专。除已将勘合符命一半连粘家书，上申斗中枢相许真君转闻外，谨具笺状，顿首再拜，上启中天大圣北斗九皇尊帝星君圣前。恭望圣慈，允臣所启，特降恩命，颁行周天曹局，本命星宫，三官四圣，天府土司，一应去处。乞为在患某禳桧灾厄，延益年龄，赦宥愆尤，保扶身命。奏告之际，臣遣将赍符上诣阙下呈奏之时，早冀天光下烛，帝驾鉴临。俾患者某命运可保安康。是夜即赐天朗气清，诸星皆现，如或阴翳，亦赐开云现斗，或现本命星辰，或紫云穿斗，以为效信。如或某身命当灾，固获痊可，即赐云翳蔽星，风雨不止。吉凶悔吝，明示报应。庶使人心皈仰，大道兴行。干冒威严，臣下情无任激切俟命之至谨状。
　　年　月　日具位臣姓某上启。
　　关直符
　　太乙火府
　　本府今发栈状一函，及家书一角，谨诣吉斗中枢相伏魔许真君，门下引进。须至关遣者。
　　右关直符谢佑元帅，驱雷白伸元帅，直日雷神某。只今赍诣师庭，以时上达。云程有限，立俟昭彰。
