<!-- { "loadSidebar": true } -->
　　法师启告师真帅将，入室静坐，良久，然后依法书符。
　　勑符咒
　　五雷勑令掌雷霆，统辖将吏辅百灵。谨告真符下雷神，收云卷雨火急停，毋使霖霪雨如绳。急急如律令。
　　右符粘在黄牒上，告下东方雷部，准符止雨。向旺方发去。
　　勑符咒
　　勑令三司开南离，收云卷雨正其时。五雷速驰天令施，速止霖雨无得违。急急如律令。
　　右符粘在黄牒上，告下南方雷部，收龙止雨。法师掐午文，南炁呵入符中，步飞龙吸水罡发之。
　　勑符咒
　　玉清玉府木郎神，天颁诰命收浮云。卷霾止雨毋遗巡，太阳光辉天无尘。不奉命者伐及身。急急如律令。
　　右符粘在黄牒上，告下西方雷部，收云止雨。向旺方发去。
　　勑符咒
　　五方五帝白雷公，飞云神威挟太空。卷雾收云朗太蒙，日耀中天烁昏蒙。急急速速疾听从。急急如律令。
　　右符粘在黄牒上，告下北方雷部。
　　木郎祈雨符
　　右七符，用阜纸黑书连粘牒前，告下东方雷部万神，辖起东方龙雷行雨神只，准奉符命，兴云致雨。即咒曰：
　　谨勑震龙，君居震位。就震求雨，升降雷雨。急急如木郎大神律令。
　　右七符，用皂纸黑书，速粘牒前，告下南方雷部万神，辖起南方行雨龙雷，准令符命，疾速兴云致雨。次念咒曰：
　　谨勑离龙，君居离位。就离求雨，升降雷雨。急急如木郎大神律令。
　　右符七道，用皂纸墨书，连粘牒前，告下西方雷部万神，辖起西方行雨龙雷，准令符命，疾速兴云致雨。次念咒曰：
　　谨勑坤龙，君居坤所。就坤求雨，升降雷雨。急急如律令。
　　右七符，用皂纸墨书。连牯牒前，告下北方雷部万神，辖起北方行雨龙雷，准令符命，疾速兴云致雨。即咒曰：
　　谨勑坎龙，君居坎所。就坎求雨，升降雷雨。急急如律令。
　　木郎伐恶符
　　勑符咒
　　上帝有勑，速起青雷。准此符命，不得徘徊。神威一振，万魔成灰。急急如大木郎起雷律令。
　　右符可贴在黄牒上，起东方蛮雷使者木郎大神，诛剪妖魔外道恶鬼。
　　勑符咒
　　上帝有勑，速起赤雷。轰天卷地，剿杀真魁。真符一告，六洞崩摧。急急如律令。
　　右符贴在黄牒前，起南方蛮雷使者伐恶神兵，袪除妖鬼，剪绝邪魔。
　　勑符咒
　　神霄玉府，勑下雷城。急召雷公，霹雳发声。战除万鬼，摄去千精。急急如律令。
　　右符粘牒前，起西方蛮雷伐恶神兵，诛伐邪精，剪除魔魅。
　　勑符咒
　　五雷有神，震位诞灵。位居甲乙，变化轻清。捉逆鬼贼，斩灭鬼营。急急如律令。
　　右符粘在牒前，起北方蛮雷使者伐恶神兵，驱除妖怪，剪绝邪精。
　　五雷散土炁符
　　右符用桃木长一尺二寸一分，上阔下锐，打符入土，至断字止。
　　道法会元卷之一百二竟
　　道法会元卷之一百三
　　五雷祈祷大法
　　四溟祈雨
　　乾坤艮巽，地水火风，神运元精，消长诸有。雷符有四，其配四神。可以召阳呼阴，起龙致雨。太极有禁，四符未行。粗法幽机，翼赞皇化。混元之世，降玄精於四维，以镇地机之水，而后化生四神，司隶雷雨之职。声发于乾，曰天雷，主神号曰虚皇太华。声发于艮，曰火雷，主神号洞阳幽灵。声发于巽，曰风雷，主神号玉雷浩师。声发于坤，曰水雷，主神号火光流精。使者一炁之运，成变化而行鬼神。驱除激扬，乃降灵文。因名之曰神雷。其实一也。盖五方迁运不同，故有五雷之说。有天雷、神雷、火雷、龙雷、妖雷者，非是之谓也。凡祈晴请雨，宜用善愿格天，次启四神，以按元震之诀，则冲炁交缠，民物迪吉。然必得至真之子，乃可期阴相於玄虚也。若能澡除五累，宴景栖神，诵《元始灵书》千徧，日服结神符，内存真精，外持利物。心期破券，飞神列录，后逢圣降本命日，东向端坐，掐玉帝诀，用素纸朱书散结符六十道，每日东向取一符，复掐玉帝诀，咒曰：神灵天津，玉液元真。上清华房，元始老君。妙入太华，光耀真文。七神飞仙，北酆受烟。我位上王，逼合鬼群。八威吐火，束尔尊神。千千去秽，凶恶不存。万万魔王，护命保形。急急如律令敕。
　　咒毕，凝神候玄膺津满，鼻引清炁咽之。再叩齿三通，诵《元始灵书中篇》千褊，后依法书符。
　　散结符
　　方象符
　　圆景符
　　右方象圆景二符，雷声初发之时，面东向端坐，吸雷炁咽之，然后取炁书符。救病无施不可。又遇天中节日，凌晨入靖，用绫罗长四寸五分篆二符，临午投於东北泽源中，精思四神降兆室中。必致感通，以启其奥妙也。
　　立坛法
　　凡祈晴请雨，当於太岁方上，依法置坛。按乾坤艮巽，各绘其神於四隅。每神之前，置水瓮一只。以新砖四口磨令一面光细，丹篆符四道，各依方位投於水瓮中。各虔精诚，乃获感通。次端坐，诵咒曰：
　　天元海神，沧伯虎母。流阳降賳，木金火土。风伯雨师，云驰雷鼓。敕动玉清，龙飞九五。急急如太乙元君律令敕。
　　雷光符
　　火文符
　　坎肇符
　　金华符
　　天关七杀符
　　已上神符七道，能镇压一切水怪。又可迭书作一道，用铁板朱书，於潭洞川泽有龙之所投之，可借晴雨，大有应感。如治水怪，朱书批判云：奉勑斩灭毒龙水怪。急急如律令勑。
　　迭符式
　　东方蛮雷柳李卿真符
　　勑符咒
　　东方玉宝，云雷大神。身披金甲，手执神枪。摄魔逐鬼，扫荡诸凶。神符到处，邪妖灭踪。急急如律令敕。
　　右符青纸朱书，焚於东方，祈求立应。
　　南方蛮雷献永清真符
　　勑符咒
　　南方玄真，闪电大神。千变万化，出入如云。身披金甲，手执火输。神符到处，百妖藏形。急急如律令敕。
　　右符红纸朱书，焚於南方祈求立应。
　　西方蛮雷白子庚真符
　　勑符咒
　　西方太妙，追风大神。虚无至极，渺渺玄冥。能驱魑魅，斩绝妖精。神符到处，邪鬼断形。急急如律令。
　　右符白纸朱书，焚於西方，祈求立应。
　　北方蛮雷任子和真符
　　敕符咒
　　北方玄上，集雨大神。通天入地，徧满乾神。斩除凶恶，断绝鬼门。神符到处，速捉妖精。急急如律令。
　　右符黑纸朱书，焚於北方，祈求立应。
　　东北方蛮雷陈大将真符
　　敕符咒
　　东北度仙，元天大神。出入莫测，道炁合真。疾速驱妖，斩断精魂，神符到处，不得留停。急急如律令。
　　右符白纸朱书，焚於东北方。
　　东南方蛮雷炎名石真符
　　敕符咒
　　东南好生，烧火大神。赫赫通天，南极玄冥。摄伏魔鬼，妖精灭形。吾今所使，朗灵奕神。急急如律令。
　　右符白纸朱书，焚之，祈求立应。
　　西南方蛮雷金卞清真符
　　敕符咒
　　西南太灵，吞魔大将。九炁灵君，光透表里。动扰天真，擒捉邪鬼。安护生灵，速去速去。急急如律令。
　　右符白纸墨书，祈求通用。
　　西北方蛮雷游一真符
　　敕符咒
　　西北无量，驱魂大神。通天变化，豁落吏兵。逐邪斩怪，助国安民。见吾即化，无降一生。急急如律令。
　　右符白纸朱书，祈祷通用，立有报应。
　　道法会元卷之一百三竟
　　道法会元卷之一百四
　　高上景霄三五混合都天大雷琅书
　　主法
　　玉清圣境元始法王，
　　玉清真王一长生大帝，
　　景霄中极至妙变空天尊，
　　景霄妙灵宝华天雷霆大帝君，
　　景霄五雷判府天尊，
　　三五合炁都督翼翰星君，
　　景霄五炁真人葛天叔，
　　太乙左玄真人盘诜，
　　太乙右玄真人盘颖，
　　雷霆火师真君汪康民，
　　传教雷霆都督辛忠义，
　　翠虚真人陈楠南木，
　　海琼紫清真人白玉蟾。
　　天雷部神将
　　天河箕宿啸命风雷太乙君刘胜，
　　都天大雷火君，
　　天洞发生神风时，
　　天真启垫神涂山问，
　　毕火焚炎神伊育，
　　毕真晃光神伍仲，
　　天乌震威神申奕，
　　天镇呼风神后方，
　　天关霹雳神蔚仲坚，
　　铁甲飞雷神邓炳，
　　仙都火雷神毕大行。
　　地雷部神将
　　天关房宿散烟火雷赫精君许定，
　　火伯风霆君，
　　火令雷主神阏伯，
　　流金火铃神宋说，
　　雷公火车神邵容，
　　散烟雳黑神姜衡，
　　撼山震海神风暨，
　　飞云走电神季公宾，
　　移山翻海神江若冲，
　　震电霹雳神伯，
　　斩圹变现神薛文英。
　　水雷部神将
　　天将奎宿散云激阴大洞君谢升，
　　电光元圣君，
　　木狼奎光神姒思正，
　　玉雷皓师神丁文广，
　　洞阳幽灵神丁文达，
　　四明公宾神丁文惠，
　　火光流精神丁文行，
　　金精清思神姬安，
　　鼓风卷水神冯夷，
　　吹海扬波神伍元旦，
　　巨乘太华神祝启。
　　神雷部神将
　　天目鬼宿伐魔哮吼显化君倪章，
　　风伯元明君，
　　欻火律令神邓伯温，
　　银牙耀目神辛汉臣，
　　威猛丁辛神义清，
　　滴昔喝伽神，
　　太乙元皇神，
　　水轮冰钵神，
　　山雷火云神，
　　苍牙铁面神，
　　飞鹰走犬神。
　　杜雷部神将
　　天狱娄宿荡凶伐恶赤明君唐文，
　　三山大雷火君，
　　咬网嚼舌神吴都天，
　　火猪黑犬神李景元，
　　擒龙捉孽神黄伯钦，
　　散雾识女神哥挺，
　　呼风四哥神公孙靖，
　　布雨勾娄神何文弼，
　　掣电吉利神牟时，
　　震雷登僧神刘激，
　　鞭霆得色神华昭。
　　所属杜令
　　主令天社元帅伍库，天头冀州冯迁，
　　天胸徐州夏符，　　天喉梁州范礼，
　　天腹荆州张豫，　　天心豫州黄崇，
　　天颈青州韩育，　　天膊衮州费明，
　　天背雍州杨谦，　　天足扬州邹混。
　　总司使者
　　都大直符丘使者，　催风使者唐彬，
　　催云使者李元旦，　催雷使者张元伯，
　　催雨使者焦公卿，　催电使者纪江奴，
　　炁医使者何然，　　催生使者贺明，
　　治病使者鞠芬，　　治病使者郝韶。
　　年神
　　子年神多伯言，　　丑年神孙贞耳，
　　寅年神呼风亚，　　卯年神咄黎遮，
　　辰年神叉鸠罗，　　巳年神冰鸠卢，
　　午年神暖炎寮，　　未年神石阿雄，
　　申年神荣耀灵，　　酉年神朗圭延，
　　戌年神坦鸠陀，　　亥年神旭执圭。
　　月将
　　正月登明沙茗，　　二月河魁建叉，
　　三月从魁招帝，　　四月传送飞羽天，
　　五月小吉呵咩，　　六月胜光喝罗，
　　七月太乙达罗，　　八月天罡咤啰，
