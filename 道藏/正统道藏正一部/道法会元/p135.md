<!-- { "loadSidebar": true } -->
　　师曰：踏翻斗柄天昏暗，倒卷银河雪浪飞。即此道也。凝神入静，存混沌中婴儿，神诵金光咒，化身雷祖大帝。存青天之上无一点云翳，左日右月，存吾顶上正面之前有南斗，空玄之中有北斗。祈雨月合日黑，祈晴日合月红。一天星宿，俱入合璧之中，作一团金光，中有梵身。微微吸引入碧潭。此时顶上北斗 从吾顶门入于心中，心火下降，肾水上升，二炁混合於碧潭梵身之中，雷帝雷神拥护。运祖炁提出顶门，则心中斗 如此从顶门出。此时碧潭中天地雷神拥护梵身，皆随心中北斗，都从顶门出奔，入正面南斗中去。只见天河中黑云揜盖，雷声隐隐。神诵前百字咒、起雷咒，运双雷局，挥击南斗黑云中去，忽发霹雳一声，乾坤撼动。见天河中张使者领万万雷神，骑龙驱兽，风云雷雨电出，天雷神雷万神，掀翻天河水，倾下黄河中，冲起黄河中龙雷万神，兴波作浪，奔入江河中，水雷万神，兴波作浪。三河之水俱发。然后水底社令雷神发出火焰，从水底发起，驱逼得龙水二部雷神，各各逆卷水升入天河也。
　　吾身中雷神，亦从碧潭中出。自身三河水，亦如此倒流逆卷而上。水底火发，从尾闾直上泥丸也。吸引入符中，此时我之神炁即雷祖也。亦奔入符中。
　　若祈晴，陶大神为头，领万万雷神，骑火龙，驱火兽，喷火行事。以梵号推塞天河、黄河、江河，都闭塞了。但见六合中赤天火焰，念威德咒，发火群兽吐火，红日丽天。
　　身中天地
　　顶为昆仑，昆仑之上有霐池。故脑顶为天河。天雷部神雷部居之。
　　口为玉池，舌为华池，舌下为玄膺。喉咙、气管也。喉咙为重楼，中有八琼素液。口中之液，玄泉也，玉浆也，玉液也，玉泉也，玉津也，醴泉也。喉咙气管为通津之岸也，所以上通天河，下接黄河。
　　脐为气海。脐在胞上曰黄津，为黄河。龙雷部居之。
　　肾为水宫。九液交连，百津流通，故为江河。水雷部居之。
　　小腹亦为玉池。连及尾闾，乃在江河之下。社令雷部居之。
　　胆为中池，眉头一寸为明堂，泉脉贯串，气皆流达，如海之元也。中黄一窍为碧潭，万神都会之地也。
　　师曰：此法若欲只独召役一神，却依庞刘符中作用书符。
　　邓帅符
　　头上念日君咒书晅字，内写邓某，肚上画重爻震卦，改作雷字。五方发五笔云：某方雷神速起。次中间迭书天皇伽耶霹雳摄七字，涂之。次加金黄金炎金震金霆四字，百字咒涂之。次又加阳日□□□，阴日□□□三字，存神入符。足
　　下雷字出五笔，起雷咒书之。
　　辛帅符
　　头上念月君咒书朒字，内写辛某，肚上画重爻震卦，改作雷字。五方发五笔云：某方蛮雷速起。次中间迭书天皇伽耶霹雳摄七字，涂之。次加四字，百字咒涂之。次又加阴阳日三字如前。存神入符。足下雷字上又加 ，起雷咒涂之。
　　张帅符
　　头上念天罡咒书炓字，内书张某，肚上画重爻震卦，改作雷字。五方发五笔云：某方雷神速起。次中间迭书天皇伽耶霹雳摄七字，涂之。次加四字，百字咒涂之。次又加阴阳日三字如前。存神入符。足下雷字上加火字，出五笔，起雷咒书之。
　　陶帅符
　　头上念天罡咒书炓字，内写陶某，肚上画重爻离卦，改作雷字。五方发五笔云：某方雷火速起。次中间迭书天皇伽耶霹雳摄七字，涂之。次加三字，百字咒涂之。次又加阴阳日三字如前。存神入符。足下起火字，出五笔，大威德咒书之。或骑龙，头上两翅两足各一火。
　　祈祷八字檄法
　　□□章奏□□雨雷压□□起云伐祟□□雷蒋刚轮
　　□□风□□晴璧机□□电陈硕□□雪希文通
　　卦爻例从乾上加丁字，看是作何用。管取符，足下踏定所主卦爻字为准，则为活布八卦爻也。卦上加五使者姓名□□礋磺，子午卯酉，巳。寅申巳亥，酉。辰戌丑未，丑。依本日支布之。取煞炁布入。又取天罡炁冲激之。
　　役五岳九州社令炁候神丁甲神法
　　烓烨　晴
　　□□□□□□□□□　雨
　　□□□□□□□□□　祟
　　立春 立夏 立秋 立冬
　　书东岳於卯，南岳於午，西岳於酉，北岳於子，中岳於辰戌丑未。书扬州社令神於午，书炁候於本月建上假如东风解冻，书寅上。其余详之。
　　役丁甲神法
　　得节用丁：顺寻丁。
　　丁酉悉怛奴　　邹彬。
　　丁丑多怛奴　　冯平。
　　丁未呵怛奴　　张猷。
　　丁巳婆怛奴　　黄济。
　　丁卯那怛奴　　吕弼。
　　丁亥喝怛奴　　何渊。
　　得气用甲：逆尊甲。
　　甲寅竭帝呵哩女　　叶昌之。
　　甲申竭婆呵哩女　　江　浍。
　　甲子波奴呵哩女　　包　良。
　　甲戌伽文呵哩女　　尹方呈。
　　甲午摩登呵哩女　　黄　明。
　　甲辰毗璃呵哩女　　印光达。
　　书本旬方本旬方气诀，天罡炁激之。
　　请颁天宝梵号法
　　祈雨黄纸黑书，祈晴红纸朱书，祈雪黑纸白书。
　　并依法焚香入室，作用梵号，吸引入所书纸上号中，卷於奏状内，奏闻颁降施行。
　　祈雨奏云：破江河驱龙行雨玉符，谨谨随状奏进，伏乞颁降三界施行。
　　祈晴奏云：塞江河收龙止雨玉符，谨谨随状奏进，伏乞颁降三界施行。
　　祈雪奏云：破江河驱龙行雪玉符，谨谨随状奏进，伏乞颁降三界施行。
　　凡行符发奏书篆，并不许人知见。否则不灵，徒费心力。
　　每日烧香朝会
　　旦暮坛中焚香，凝神存雷神在顶上空中，我身化为雷祖大帝，却运火降水升，二气相交，凝结为梵号。如此了，见上日月合璧，降一梵号。吾运出身中梵号，合而为一。顶上空中雷神见此梵号，如龙守珠，听令而行也。
　　登坛策役
　　依法存运梵号，吸手掌中，念百字咒。左右手搓擦，存天地反覆，撒入天河中。存天河水降注水盂中，化水盂为江海。存自身化为龙，吸水盂江海中水，噀入天河，即倒卷黄河雪浪飞之意也。
　　藏晖掩月
　　用白瓦盆一个，白碗亦可。如藏晖，念日君咒，以朱砂画一日，如掩月，念月君咒，以雌黄画一月於盆碗中。以锅底墨研细，井花水调匀，十分浓，倾浸盆碗中，对太阳太阴供养。以黑纸黑书雷神符二道，召张使者、苟毕，皆皂衣，托山出黑云，仗剑从合璧梵号中降。念百字咒、天黑咒，作用入符中。
　　先以此符一道烧黑水盆碗中。又别磨浓黑墨，和锅底墨蘸笔，就水盆中，念咒书苟毕符於水中，与所烧符灰，就以笔涂。运存天地日月山川皆黑暗了，却运两肾黑气，并取天罡煞炁布之入水盂中。就吸一口噀太阳太阴了。再以芦竹四茎，作井字，阁水盆上，用黑纸钱运雷神符、苟毕符各一道烧水盆上。但见黑云黑雾从水盆腾空弥漫而上，昏黑天地，日月俱暗。
　　苟毕符
　　唵□□□嗹速降摄。
　　运心肾气混合中宫，提起从两目出为二神。次念：
　　乌龙迟皂漆墨黑，天地山川如墨黑。
　　日月星宿黑墨黑，罗候计都土宿黑。
　　唵晖咤哩胜摄。疾。
　　右符且如要起东北方云，以黑笔於水中，念咒，运东北方一角，余以意详之。如要云散，以白纸一张铺搭在黑水上收起墨，则天上即散。如要凝结不散，以所用笔就浸在水盆碗中。如要散，收起书符笔，倾水在井中，即便散。
　　雷神出入会合归藏日时
　　六戊出，六丙会，六辛合，六己入，六癸归，六壬藏。
　　遇合可用，过藏不可用。三十六日，三十六时，一日之中，取一时之事，一时合一方，一方合四方，雨至便可知几寸几分。
　　时与雷合，克时报应。遇归入藏之时，不可用也。又要看天干地支，相生则雨，相克则晴。又看遇星杀，并看四季气侯旺相休囚审详之。
　　六戊出
　　辰巳。寅酉。子丑。戌寅。申午。午。戌时出也。
　　六丙会
　　寅巳。子酉。戍丑。申寅。午午。辰。戌时会也。
　　六辛合
　　未巳。巳酉。卯丑。丑寅。亥午。酉。戊时合也。
　　六己入
　　巳申。卯子。丑辰。亥亥。酉卯。未。未时入也。
　　六癸归
　　酉申。未子。巳辰。卯亥。丑卯。亥。未时归也。
　　六壬藏
　　申申。子子。辰辰。寅亥。午卯。戌。未时藏也。
　　雷雨风电霹雳方
　　子午卯酉，辰戌丑未，寅申巳亥。
　　顺轮，唯霹雳例在风伯前一位。
　　雷公电母风伯雨师霹雳
　　子日：子　卯　午　酉　巳
　　丑日：丑　辰　未　戌　午
　　寅日：寅　巳　申　亥　未
　　卯日：卯　午　酉　子　申
　　辰日：辰　未　戌　丑　酉
　　巳日：巳　申　亥　寅　戌
　　午日：午　酉　子　卯　亥
　　未日：未　戌　丑　辰　子
　　申日：申　亥　寅　巳　丑
　　酉日：酉　子　卯　午　寅
　　戌日：戌　丑　辰　未　卯
　　亥日：亥　寅　巳　申　辰
　　假如子日雷公在子，雨师在卯，风伯在午，电母在酉，霹雳在已。若发雷时，看属甚时。如在午时，登坛作法，步罡行持，至焚符处，再步召雷罡，翻身背时直方作法，剑指本方，喝云：狂风大作，立要雨来。凡烧符作法，须望雷公雨师方行持，甚应。
　　透天关飞星方
　　甲，寅。乙，卯。丙戊，巳。丁己，午。庚，申。辛，酉。壬，亥。癸。子。
　　守位，召城隍杜令。行坛，行坛驻札。
　　传音，下令召雷。直符。召符使功曹。
　　雷公。召雷起雷。风伯。起风。
　　雨师。召雨师。唐符。祈晴，用事吉。
　　国印。祈晴，干禄。出将。出行吉。
　　入相，避难。电母。
　　金光咒役神，但要雷风雨电四位，与诸凶星恶煞临并相战为妙。
　　又法
　　五雷直符，土。天部霆曹，金。地雷社府，水。风伯，木。雨师，水。雷公，火。风云，木。唐符吏，金，祈晴。国印，水，祈晴。天关，金。地轴，土。六合。水。
　　煞炁方
　　大煞正朝起戌乡，二蛇三马四居羊。
　　五寅六卯七辰止，八亥九子十牛当。
　　十一十二居申酉，此是雷霆大煞方。
　　暗金煞方七元甲子例
　　第一虚张室轸求，二奎亢胃到房州。
　　三毕尾参犹见斗，四鬼女虚危月游。
　　五翼壁角娄金狗，六氏昴心觜火猴。
　　七箕井畔牛边柳，岁岁还依历日头。
　　寻金例
　　七曜从来会者稀，日虚月鬼火从箕。
　　水毕木氏金奎上，土宿还从翼位推。
　　会者一元移一例，不会七元七首诗。
　　此是神仙真妙诀，夜半还从起子时。
　　伏断
　　子虚丑斗寅嫌室，卯女辰箕巳怕房。
　　午角未张申怕鬼，酉觜戌胃壁猪当。
