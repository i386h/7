<!-- { "loadSidebar": true } -->
　　帝庭，请颁
　　符命，付度奉行。次祈
　　洪恩，告下五帝三官，四司九府，水宫雷部，岱岳名山，九幽罗酆，铁围硖石，城隍里社，宪府温曹，但干考校拘囚之所，咸令照应，赦宥臣祖宗父母师资眷属，悉与疾除罪簿，落灭恶根。所觊存者，悟入於仙源，资培善果。逝者已生於人世，福慧圆融。或者尚滞幽关，即以时刻超度。仍於每月祭炼之日，预行根刷法界诸类男女孤魂，劫亡囚徒苦爽，但有负冤仇怨，山川竹木水石精灵，坛社祠庙鬼神，滞魄等众，如期发放，前来祇承开度。仍丐
　　宣命雷君苟留吉、毕宗远，将军赵仲明、王燕，符使徐亨，火铃天君刘明，神虎大圣何昌、乔荀，水火炼度官吏，天医监生神员，本佩法箓治职仙灵。一合下降，听臣策役，协赞行持。仍丐徧闻历代诸大师君，咸加照应。凡当祭炼之时，并冀
　　降道炁而灌注臣身，发挥符箓；
　　放慧光而照开幽狱，引接魂神。庶使大道兴行，显幽蒙
　　惠。宗枝绵远，正派流长。然愿海宇清平，兵戈寝息。官清法正，民无横虐之虞；雨顺风调，岁有丰穰之庆。羁囚解脱，囹圄空闲。一切有情，同沽道渥。式副愚情之祷，实由
　　罔极之恩。冒渎
　　师严，某下情不胜惶惧，伏冀
　　原宥，不宣。
　　年　月　日具位小孙姓某状申。
　　谨　　　　　　　　　　遣
　　某　将　　　　　　　操捧
　　上　　　　　　　　　　达
　　可漏式
　　宗师元上侍宸金阙昭凝妙道保仙元君某下　具位姓某谨内封
　　方函式
　　家　书　一　缄　上　诣
　　具位姓某谨外封
　　宗师金阙昭凝宫进申
　　申三官
　　具位姓某
　　谨据某贯隶某处焚修，言念同前至等因。兹当祇事之初，除已具奏
　　东极慈尊，徧闻
　　师省，希
　　恩照应开度外，未敢自专，须至申
　　闻者。
　　右谨谨具状上申
　　上元天官紫微大帝，
　　中元地官清虚大帝，
　　下元水官洞阴大帝圣前，恭望
　　圣慈，允今所申，特降
　　圣旨，行下三界十方一切去处，及三元宫府，诸司曹局，阴阳风刀水火考官，北阴酆都内外宫洞，冥关幽治，长夜泉扃，岳渎泉源，九幽诸狱，效职主司，考官掾吏，城隍里社，宪府温司，各令照会，开宥某祖宗父母师资眷属，悉与疾除罪簿，落灭恶根。所觊存者，悟入於仙源，资培善果。逝者已生於人世，福慧圆融。或者尚滞幽关，即以时刻超度。仍於每月祭炼之日，预行根刷法界诸类男女孤魂，劫亡囚徒苦爽，但有负冤仇怨，山川竹木水石精灵，坛社祠庙鬼神，滞魄等众，如期发放，前来祇承开度。凡当祭炼之时，悉丐历关诸天，普告三界，倾光回驾，蓝真度生。然愿海宇清平，兵戈寝息。官清法正，民无横虐之虞；雨顺风调，岁有丰穰之庆。羁囚解脱，囹圄空闲。一切有情。均沾
　　道渥，上广
　　天尊大慈之化，下副弟子丹恳之诚。
　　干冒
　　圣威，某下情无任激切俟命之至。谨状。
　　年　　月　　日具位姓某　状申。
　　可漏式
　　三元三品三官大帝圣前具位姓某　谨内封
　　方函式
　　申状一缄上诣
　　具位姓某谨外封
　　三元都会府投进
　　申水府如前式写起　水府扶桑宫
　　水府扶桑丹林大帝圣前。恭望
　　圣慈，允今所申，即赐
　　圣旨，行下水府龙宫，江河淮济，溟泠泉曲，溪渎川源，五湖四海，合隶主司，一切阴狱，及诸道沿江河岸水际溪源神祠去处，咸令照应，开宥某祖宗父母师资眷属，悉与疾除罪簿，落灭恶根。所觊存者，悟入於、
　　仙源，资培善果。逝者已生於人世，福慧圆融。或者尚滞幽关，
　　即以时刻超度。仍於每月祭炼之日，顶行根刷法界诸类男女孤魂，劫亡囚徒苦爽，但有负冤仇怨，山川竹木水石精灵，坛社柯庙鬼神，滞魄等众，如期发放，前来祗承开度。上广天尊大慈之化，下副弟子丹恳之诚。干冒
　　圣威，某下情无任激切俟
　　命之至。谨状。
　　年　月　　日具位姓某　　状申。
　　申地府　北阴酆都宫
　　地府北阴玄天酆都大帝圣前。恭望
　　圣慈允今所申，即赐
　　圣旨，行下冥司十宫，罗酆六洞，铁围峡石内外血湖诸道诸狱阴掾阳曹，但，干考治拘魂之所，咸令照应，开宥某祖宗父母师资眷属，悉与疾除罪簿，落灭恶根。所觊存者，悟入於仙源，资培善果。逝者已生於人世，福慧圆融。或者尚滞幽关，即以时刻超度。仍於每月祭炼之日，预行根刷法界诸类男女孤魂，劫亡囚徒苦爽，但有负冤仇怨，山川竹木水石精灵，坛社祠庙鬼神，滞魄等众，如期发放，前来祇承开度，上广
　　天尊大慈之化，下副弟子丹恳之诚。干冒圣威，某下情无任激切俟
　　命之至。谨状。
　　年　　月　日具位姓某　状申。
　　申东岳　蓬玄太□宫
　　东岳天齐大生仁圣帝殿下，伏乞
　　指挥告下贵府七十五司，二十四狱，及移文四岳九州洞天福地、惶司里社、祀典神柯，但干考治拘囚之所，咸令同地府结。
　　申　天符大明宫
　　天符都天线管金容元帅大帝殿下，伏乞
　　指挥告下宪府温司、曹局主宰、岁分行化一切神威，咸令照应。同地府结。
　　牒城隍
　　元始一炁万神雷司
　　照会当职贯隶某处焚修，即日据诚伏念某，同前，臣增益道缘等因，为此除已徧闻
　　高厚，希恩照应开度外，合行牒请
　　照验前件事理，於即日及於每月祭炼之日，预行移文下所属，咸令知悉，先为开宥当职祖宗父母眷属师资、历劫种亲已灭度者，或滞幽关，
　　咸令超度。仍於各处军阵战场，山源水际，幽林墟落，村野溪港，深僻去处，刷集诸类孤魂滞魄，劫亡苦爽囚徒，或有负冤仇怨，及山川竹木水石精灵，坛社祠庙鬼神，精魄等众，伺候开坛。祭炼之日，专差官吏管领赴坛，承功超化，毋致违误，懋积神功，同膺
　　道渥，须至牒者。
　　右　　牒
　　某府城隍之神
　　照验。故牒
　　年　月　　日牒。
　　具位　　姓某　押。
　　札县隍
　　元始一炁万神雷司
　　当职同府隍至开度外，合行札仰
　　照验，即为行下所属镇场乡坊里巷，香火神祠一切去处，咸令知委，先为开宥，同前结。
　　道渥。须至札者。
　　右札将某县城隍之神，准此。
　　年　月　日札。
　　具位　　　　姓某　押。
　　牒徐符使追摄
　　元始一炁万神雷司
　　照会当职同前府隍。增益道缘等因，为此除已徧闻高厚，希
　　恩照应开度外，合行备牒，靖
　　照验，即为会同申虎#2何乔二大帅追摄等神，徧诣十方三界无极神乡，天牢地狱，酆都泉曲，硖石血湖诸道诸狱，水府雷霆，岳府宪治，城隍里杜，但干考治拘囚之所，及本境所有战阵军场，效陵丘野，一切去处，追摄九幽五道滞魄沉魂，产死劫亡，囚徒苦爽，四负冤债仇怨，山川竹木水石精灵，坛社词庙鬼神，滞魄等众，一发管领，的於今宵，及遇每月开坛祭炼之日，预期前来，近地屯集，伺候摄召，部卫赴坛，承功受度。仍烦关集法箓诸司官将，炼度天医神员，一合来下，协赞行持。祭炼事毕，同火铃威雷浮光刘天君护送魂爽上升
　　南宫，式弘济度之功，上广
　　清微之化。懋积厥德，同证
　　仙阶，务在
　　感通，毋致违悮。须至牒者。
　　右　牒　上
　　龙天飞元摄魂徐符使
　　照验施行。谨牒。
　　年　月　日牒。
　　具位　　姓某押。
　　递关
　　元始一炁万神雷司
　　照会当职同前。增益道缘等因，为此祇事之初，未敢自专，修具奏申文状琼书家书几缄，上诣某宫投进，公牒几角，诣某神前通落，合行关请
　　使职部领三界直符四直功曹，操捧上达，
　　请祈
　　恩命，颁下施行。毋违公誓之盟，以广
　　清微之化。须至关者。
　　右关
　　九天捷疾焚炎杨符使，同三界四直功曹使者，土地里域正神，准
　　教奉行。谨关。
　　年　月　日关
　　具位　　姓某押。
　　每月开坛祭炼日催追牒
　　元始一炁万神雷司
　　照会当职贯隶某处，建立某坛靖焚修，尝於南宫开度之辰，月涓三日，恭依
　　清微龙天通明大法，祭炼法界诸类孤魂滞魄、冤债鬼神等众集福，上资宗祖父母，眷属男女，历劫种亲，师资姻友，同臻快乐，早证真常。次为当职忏洗罪愆，解消业障，资扶眷累，增益道缘等因，除已徧闻
　　高厚，请
　　恩照应施行外，慈以某月某日，恭依大法，摄炼孤幽，所合备牒，请
　　照验，速为誊诚上告
　　东极慈尊，
　　清微历代师其#3请降
　　洪恩，会同神虎大圣，追摄等官，徧诣合属拘魂考校去处，及山陵丘谷，城道郊墟，水际河源，战场军阵，追摄五姓男女孤魂滞魄，劫亡囚徒苦爽，山川竹木水石精灵，坛社祠庙鬼神，幽灵等众，一发管领，的於今日夜前来本坛，承功受炼，各遂超凌。仍烦关集
　　上清神烈阴阳苟毕二雷君，玉清主水火王赵二将军，天医官属，监生神员，本佩法录诣司官君将吏，城隍里社合干等神，应时来下，协赞行持。祭炼事毕，同九斗阳芒火铃威雷大将浮光刘天君护送魂爽上升南宫，庶俾幽沉均承生化。上广
　　清微之教，式弘
　　济度之恩。专俟感通，毋致违误。须至牒者。
　　右牒请
　　龙天飞元摄魂徐符使
　　照验，依应施行。谨牒。
　　年　月　日牒。具位。
　　道法会元卷之三十五竟
　　#1『狐魂』当作『孤魂』。孤魂，道法中常见。
　　#2『申虎』当作『神虎』，神虎何、乔二元帅系灵宝法中神将。
　　#3『师其』当作『师真』。他处皆作师真。
　　道法会元卷之三十六
　　正一灵官马元帅大法
　　主法
　　祖师九天司命清真紫虚魏元君　华存。
　　宗师金阙昭凝妙道保仙祖元君　舒。
　　帅班
　　都天罡主正一灵官横天马元帅　□，
　　青面朱发，白蛇冠，三目，金甲绛袍绿靴，背火瓢仗剑，白蛇从后。
　　冲天云令威光大将马元帅　充，
　　青面，金甲，绿衣皂靴，执斧。
　　此帅乃天中正一之神，在人为心。以我心官，统天之灵，妙用难迷。
　　召法
　　先剔南斗一座於空中，存斗口中有一轮红日，大如车轮之状，中有一字。手掐三局：
　　唵吽咤灵魁摄子午斗，
　　唵□□咤降灵摄丑未斗，
　　唵通天咤灵吽摄寅申斗。
　　飞去冲破日光，中有灵官现，与我天目金光相射分明，念密咒曰：
　　一炁七徧。
