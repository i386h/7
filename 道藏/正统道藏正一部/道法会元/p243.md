<!-- { "loadSidebar": true } -->
　　北帝伏魔敕召琼魁正帅三六将军急急疾疾 北帝伏魔敕召明元副帅三五将军急急疾疾 北帝伏魔敕召翊圣保德火神急急疾疾 北帝伏魔敕召佑圣真武大神急急疾疾 左青龙崔雷 右白虎卢电 前朱雀邓云 后玄武窦霄 金木水火土 奉北帝敕四圣令
　　右符，飞笔上报，插笔下报。
　　敕咒
　　北帝伏魔，敕符疾灵。收捉为祸，大颤附身。急奉北极大帝敕。
　　澶水捉鬼咒
　　谨请北帝飞龙骑，飞火云，飞虎骑，哮吼奔，神骑神兵神，太清飞捉飞缚飞太灵。水澶捉，勿久停。急奉北帝敕四圣令。
　　又咒
　　直锺子景降魔烈圣急急。四圣念昧降真急急。收捉邪祟，疾速附身。急奉北极大帝敕，四圣真君令。谨请五云都司大神，急急收捉邪祟，疾速附身。急奉北极大帝敕，四圣真君律令摄。煞文，北炁。
　　右咒，仰差江敌取阴炁天罡炁吹患人，即云：有邪立澶急捉。此咒澶捉邪鬼，澶去邪热。祝神吏，如有邪毒鬼炁。仰从大便中去。火急奉北极大帝敕四圣令。
　　迷邪咒
　　罗土宿，煞炁飞空。日月沈暗，天地失宗。邪逢裂碎，无路迷蒙。急急镇定，天河海风。急奉北极大帝敕，四圣真君律令摄。北炁吹。
　　九江水帝，四梅龙君。速降真炁，流注瑶精。铁面将军江敌，随应吾声。疾。
　　右咒，先念澶捉大咒，后用此咒。及念飞龙骑咒，同助用遣。
　　四圣迷魂符
　　赤恶混合驱蛮急急。
　　缚符
　　左青龙 右白虎 前朱雀 后玄武 丁光伯 奉北帝敕谨请丁光伯手执铁索缚鬼疾速通名急急疾
　　缚咒
　　铁迹使者，赤帝魔王。恶丑大圣，混海毒龙。各执神索，驱缚附身。黑面圣母，蛮夷大魔。神兵万众，缚鬼附身。急奉北帝敕四圣令。北吹。
　　诸将名
　　四真正帅，风雷水火四大神王，崔、卢、邓、窦四大天丁神将，温、李、吴、刘四大通天副将，太微六甲神王，火铃大将军，澶捉江将军，撼岳潘将军，三十六员大威德猛将，飞龙骑飞虎骑飞捷使者，飞捉使者，飞摄使者，院内所部锐吏精兵，一行官将。
　　召风雷水火神王咒
　　谨请风雷水火四大神王，总部飞捉邪，灭迹除踪。急急降临，听吾号令。吾奉北极大帝敕，四圣真君律令。
　　四圣飞捉符咒
　　三天三地兵，翻天翻地大魔王，玉清侍从，飞龙使者，从天下降，从吾太上真笔而行。今日今时直符使者，速往某家内人身收捉为祸邪鬼，赴吾魁是之下受禁，不得有违。吾奉太上法令，符到奉行。疾。
　　天蓬飞捉符常用墨书紧要朱书。
　　天蓬敕 寅午戌
　　天猷符
　　天猷敕 巳酉丑
　　翊圣符
　　翊圣敕 亥卯未
　　佑圣符
　　真武敕 申子辰
　　右符背批云：某年某月某日某时告下。诀法。常於亥上加子起，至甚时，乃正时也，掐定，念咒书符。发符，枷拷捉缚如意。用符以金钱甲马焚化，望用方吹去。
　　道法会元卷之一百六十九竟
　　道法会元卷之一百七十
　　混天飞捉四圣伏魔大法
　　四真追魔远捉法咒
　　北极四真，总号大神。勇猛威权，镇守天庭。部兵百万，坐赴三军。立誓大道，辅佐太清。保天长存，内公外明。总辖妖党，诛戮鬼草。奉命持符，荡邪辟兵。正国安家，延寿长生。承符速去，不得容情。吾命不再，一则一行。通天透地，冲入鬼营。敢行乱正，碎如微尘。符到奉承，立现其形。急急如北极大帝律令敕。
　　右咒名四天丁随符远捉咒，非时勿许轻用。四将各逐四季，常守一方而应。
　　明暗漫天罩地咒
　　青炁布位，赤耀交并。白辉腾照，黑晃北溟。普天烜赫，磊落洞生。光照十极，名列九清。躔度银河，括曜朗明。威光交接，正炁自腾。除灾降福，益算延龄。凶恶邪鬼，灭迹诛形。群魔丧胆，五鬼亡身。灾难殄息，厌秽消平。邪或干正，诛斩无停，横炁自作，烧烁澄清。漫天罩地，通幽达明。扫除秽氛，正道流行。神真交会，邪魅消停。灵光所烛，与形同灵。急急奉普天四象明星暗曜律令，禀中天帝救奉行。
　　明星暗曜通变化形咒
　　伏道思炼，铓耀之始。虚无所制，总立成文。光连十极，辉盖八淇。明星暗曜，内外相同。藏府开彻，阴阳育宗。至圣洞真，紫微帝君。敕下告命，有召立从。东方元精，混沌散分。神虎吐毒，剑扫火焚。角亢为主，总领五星。东方之祖，保镇长存。辉光烜赫，磨邪镕精。群魔丧失，形迹消停。赤明开图，南极火精。执法司命，掌令非轻。赫赫浮枫，雷馘赤妖。斗牛联宗，五耀辅权。心神变育，明耀佐元。束缚九丑，烧灭鬼群。帝君有召，急降离宫。西方太白，金晶始分。为肺之本，守兑为庭。奎娄二宿，光布金权。威号荡烈，罩魔本源。胃星之主，昴星之权。觜参统辖，统制无边。光铓徧赫，通彻太玄。中天行令，立到震环。北方元晖，暗曜相联。阴精所化，万道光明。收魔无遁，罩煞为先。万神化生，苍龙吐电。井威镇星，鬼曜成宗。豁落五元，星布中光。无极无穷，至圣洞真。
　　命令所下，速赴无延。中央守一，句陈土星。一炁合四，四炁守中。黄王曰道，黑炁相安。金光烜白，赤耀交横。青辉从瑞，明星掌元。闻玉帝命，急降威光。敢不听令，豁落北烟。急奉北极大帝律令敕。
　　天帝斗罡三坛大召心咒
　　元始有敕，玉文。五斗必临。子午卯酉中。□□□□玉文子丑。太清□□。百二十君，□唐应召卯。□至元通。□雷至目。□赤光真。震雷□□，濯汩涒洇。烟淀焰□，□□真君。职居东极，有召急临。
　　上清有敕，兑文。□电行竺。□宫乘勿。□尹吟熏。□吉后音。□崔足明。□而益志。□仁旨群。□勺真君。位处西苦。
　　北帝有敕，洞洧江涓。瀳涌渥□，□汲潽渟，□沛泽，□□□潭。滑溪浮汪，活泼汯□。淢淏真君，高超北府。昊天有敕，滉渫滠□。□炷焢煁，烓炀炜烨。隐入南天。午文。玉皇荐命，垚垢坤墀。坎□圢埋，埻埴培堜。□垘□□，酉文。上罗星斗，下统酆都。四将琼魁，明元垚乞。雷电二将，霄云双军。闻呼立至，有召即临。急急奉三清上圣敕，立至摄。
　　右法双手玉文，存百二十真君，及四圣元帅，四大将军至，望上方吸炁一口，吹入香炉中。
　　翊圣擎山鞠邪符法
　　禀紫微大帝敕一转天昏二转地黑三转日炎四转月飞五转天罡走六转万神助化七转五岳山移 谨召五岳五山神兵 上帝敕下寸斩鬼尸 魔精自灭 制伏魔灵 二十八宿禁煞消形 神威摄下万鬼自溃 □至□子午斗入贪至破午子斗入
　　敕咒
　　伏魔大神，翊圣威灵。头耸山岳，气盖风云。长牙巨瓜，擒压魔精。鬼妖灭爽，风火不停。准敕奉行，火急律令。
　　催咒
　　罗土宿，煞炁飞空。日月沈暗，天地失宗。邪逢裂碎，无路迷蒙。急急锁定，天河海风。神威降折。拷问难容。上帝敕下，风火奔冲。急急奉北极大帝律令敕。
　　右法山字印，想翊圣大神手擎大山一座，压鬼头上身上。吸北炁连诀吹布，喝云：神将疾速压下。
　　天蓬火山烧鬼折魔符
　　千山万山敢附邪精 天火 地火 丸阳火 雷火 电火 神龙之火烧灭鬼妖押送南天 炓□□□□□□离文南
　　敕咒
　　三头六臂，金甲绯袍。发如云霞，喷迸火山。杀烧魔鬼，琥令不轻。火裂炎焰，立考通名。急奉北极大帝律令敕。
　　右想三头六臂天蓬，以火烧鬼群。掐离文，南炁呵入。喝云：神将放火烧邪鬼疾。
　　又咒
　　丙丁之君，荧惑之精。焚火烧鬼，立通姓名。急急准令，速降火陵。急急奉北极大帝律令敕。
　　右法，掐南斗诀，念斗讳，取南方火炁吹之。存火神自火府降下，喷火烧鬼。
　　天蓬刀围符
　　北极天主敕 伏魔付行 五丁都司琼 七政八灵魁 禁制鬼神 降伏魔精锋剑排云 神刀围绕鬼无逃形 大神奉命煞却一切无道鬼神 急急围绕 急排刀剑锋烈
　　敕咒
　　排刀如云，列刃如山。凶顽无道，六洞魔冤。敢犯正化，天帝命严。敕吾斩煞，奉令不原。如有抑绝，风刀奉行。准天帝敕，不得稽程。急奉北极大帝律令敕。
　　右法掐离文，取南炁呵布入符发用。
　　按刀围法
　　谨请天帝所使伏魔大神，令汝排布森刀，禁煞六洞魔灵。敢有拒逆，风刀斩头。急急奉北极大帝律令敕。
　　右法，南炁午文呵，喝神将排刀围鬼疾。
　　天帝黑风捉鬼魔符
　　三清上帝 星主北极大帝 帝君北极元乡令 天黑地黑日黑月黑星辰黑 风伯大神扫除下孽 左有大将天蓬元帅 右有大将天猷元帅 前有大神翊圣真君 后有大神佑圣真君 钦至全收漆黑煞午子 剪馘无宗 天煞地煞年煞月煞煞日时煞煞却一切无道邪鬼
　　阴阳斗涂
　　敕咒
　　天昏地昏，日月交昏。帝令所告，罔敢弗从。山河镇定，罩漫无踪。急急一奉北极大帝敕。煞文，北炁吹入。
　　北极八将追妖缚鬼神符
　　奉无极无穷高明大帝敕 奉北帝敕 韦刘王孟车夏劣桑 酆都八将 追捉邪宗 真武缚龙索缉考禁六洞 六洞之鬼 六洞之精 六洞之魔 六洞之灵 六洞之妖 六洞之魂 天帝命令 急急奉召 速速奉行 禀承敕命不得稽停
　　敕咒
　　八煞将军，酆都大神。禀承追捉，立降通灵。敢有拒逆，押送北冥。上帝所召，吊缚分明。急奉北极大帝律令敕。
　　右法，掐煞文，取北炁吹布，咒遣行用。
　　四圣修炼行道诀
