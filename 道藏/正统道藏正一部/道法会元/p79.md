<!-- { "loadSidebar": true } -->
　　木日受胎於心青红炁内。觜参红紫入
　　肝。呵赤炁，眼中出青炁。
　　火日受胎於脾红黄炁内，室壁青黑入
　　心。呼黄炁，口中出赤炁。
　　金日受胎於肾白黑炁内。尾箕青黑入
　　肺。吹黑炁，鼻中出白黑。
　　土日受胎於肺黄白炁内。觜参红紫入
　　脾。呬白炁，顶中出黄炁。
　　水日受胎於肝黑青炁内。翼翰青红入
　　肾。嘘青炁，耳中出黑炁。
　　外诀
　　造雷函埋祭法
　　用木作一匣，高五寸，阔四寸。内用银片子书五使者符，皆书风雷云雨电五符，依方安於匣底内，将五使者逐一符上安之。盖上刊雷电霹雳星象，盖之如法。用符包裹其匣。再将一石作匣，或瓷□子亦得，於中用雷匣，用盖子合定埋之。
　　将前件事造毕，择甲辰日、丙辰日，於名山福地，无伏尸坟墓去处，画坛三层，安旗坛心，卓剑开印。将使者十个，双双逐方安於坛中。用酒十盏，羊头一个，雄鸡一只，羊血十二分，犬肉十二分，果子香灯，依法罗列供养，金钱五十分。法师披发，左手紫微局，右手仗剑，步八卦罡。先从乾起，至异，呼张使者。存至，祝其事，速召五方五雷斩勘五大使者赴坛。烧巽符，并关子四方。从巽上步阳斗，回至巽上，烧符一道，下令召使者：为吾速召五方斩勘使者，速赴坛前。再逐一掐本身诀，念本身咒，取逐方炁吹坛上。再念总咒三遍，取巽炁於坛上，就巽上三台罡出，紫微诀打开巽户，用剑八字画之，用左脚一剔，将身一旋，则罡起矣。执简揖神上坛，祝白其事。三献毕，刺鸡血搅酒，毕，祝云：今埋祭五使者於雷室内。如遇召请，前来与法合应。今将五神埋藏，如遇祈求雨泽，破庙伐木打祟，请召之时，随呼立应，起雷掣电，鼓雨降风。祝毕，后同於雷室。今则刺鸡取血为盟誓，不得相负。今择名山致雷室，不知雷神所择何地而居。祝毕，刺鸡血滴於酒杯中，将鸡一掷，於巽上看鸡旋何处住，令人掘穴埋之。执杯奠三献，毕，将神五方逐方於所造匣内盖钉，将符包裹，安在瓮观内，合盖了，紫微局，在手剑诀，步破霄罡，立定咒，用土埋之。
　　破霄罡
　　乾艮巽坤中离剔发
　　伏土神咒
　　星烟复应，五土社神。披灵散恶，黑录霹形。闻知胆碎，应召潜形。当吾者死，拒吾者刑。神威一发，急急檄行。驱雷速发，速起天星。急急如律令。
　　泓池受水法久旱方用
　　发奏后，是夜用水五盆安五方。四方四盆，存为四海，中央一盆，用带叶小青竹九茎，以龙君符付道，焚於中盆。次存四俱大神，沐动四海水入天河。次步驱龙受水罡、北斗罡，辰文，闭目，以剑指天何，存黑雾中九龙吸水。念四溟咒三遍，毕，化财。当夜北上有雷动，是其应也。仍次日竹尾上有水珠，其雨便至。
　　五星檄
　　遵奉玉帝敕，召雷神天雷地雷，明震八方，摧山倒岳，猛彻天仓。雷公催部，玉女持罡。今日召汝，齐到帝乡。急急如昊天玉皇上帝律令。
　　东井箕星雷公符
　　雷公江赫冲，电母秀文英，风伯方道彰，雨师陈华夫。　东井有神，箕使雷公。速降甘雨，救济焦枯。
　　太上有敕，救民疾苦。敢有不从，押赴酆都。天无私盖，地无私载，日月无私照。当令执事遵依奉行，不得拒逆。有罪不赦。急急。阿香公，阿香公，叆穹窿，叆穹窿。吾奉玉帝敕，召汝出玄穹。急急如律令。
　　坛中静坐，以左手心书翼秒字，右书黑云字。次存心中火烧下，肾水过丹田涌上，心火奔入水，水冲入火，水火交媾在脾。舌拄上腭，运出心肾二炁，吹於掌心字上。两手摩擦如火，须拍之、云：雷公急行雨。
　　欻火符
　　内书讳，随阴阳日用斗盖。
　　咒曰
　　火精飞乌，凤觜龙鳞。飞符前路，斩除妖氛。敢有拒逆，碎如微尘。急急如律令。
　　辛君符
　　阴阳日用斗，中心二字七转晨文，巽炁。
　　雷霆雷霸，霹雳炎火形神敕。唵吽娑诃沙□□伽吽吽摄垒真□脾行唵咤□吽咄。右法每咒三遍，方步斗，毕，念前心咒发符牒。少时见玄妙。
　　火车符
　　天官斩神逢山山裂 地官斩怪逢妖妖灭 水官斩精逢精精驱 四过分阵 啖动乾坤 火雷 火电 炎炎猛火天道通红 火车霹雳震动乾坤 门闭地户留人门塞鬼路穿鬼心破鬼肚雷火掷空众邪伏藏千千截首万万剪形狗界荆月魔无干犯鬼无妖精细急急如上帝律令 天雷火速出 地雷出火速 神雷火速出 龙雷火速出 社雷火速出
　　合形
　　敕差欻火横天霸立至
　　遣咒
　　炎火灵灵，五火之尊。欻火大神，手执砧锤。准吾律令，火急飞腾。急急疾疾。
　　捕捉加青罗咒
　　朋那耶朋那耶禁伽迷吽呵悉知伽伽目咤附支那吽吽那诛伐帝乌苏帝乌达么耶达么耶摄。默念三遍涂。
　　铁札符火龙檄篆於公文院额后
　　太阳大圣太阴大圣天罡大圣三光烜赫 吾奉上帝策 天帝君命 速召九江九河江河元君 九龙之神 速赴六野五野九野大降甘泽
　　雷从神起，龙从云行。闻雷一动，雨逐龙飞。黄芦召汝，千里不违。阳魁呼汝，一呜而归。洞渊大法，致雨救时。
　　张星符祈雨用青黑纸，晴不用
　　虚星符祈晴红纸朱书，雨不用
　　张虚二星，水火之精。逢枯则济，遇雨则晴。助吾大道，致雨兴云。如祈晴，即改祛雾收云。急急如律令。　
　　右符用开辟阴阳之法，埋符用相克之理，如火日埋於坛前北方。
　　雷霆开破金钥匙玉篆
　　破巽符
　　破巽咒
　　霹雳震动，雷火迸光。交乾履斗，跨魁蹑罡。五雷迅发，内电发光。照沸四海，映彻扶桑。雷神诸将，速起巽方。急急如律令心。
　　开乾符
　　开乾咒
　　都天雷公，赫奕乾坤。神龙协卫，山岳摧候。邪神魔魅，敢有张鳞，雷公冲击，碎灭其形。鬼怪荡尽，人道安宁。急急如律令。
　　玉清召五龙玉符
　　五龙咒
　　黑云腾雾，太乙抚朝。玉霞洞虚。落阴龙从。铁扎一落，雨师技车。召龙负水，元精四施。太乙皓翁，关伯五龙。急急如太上律令敕。
　　右符用新瓦朱书，背上写召龙咒，年月日时具位姓某承诰奉行。 投於龙潭中。
　　捉师巫法
　　唵吽吽。众神稽首，邪巫归正。敢有柜逆，化作微尘。疾。
　　天灵咒
　　天灵灵，地灵灵。雷火起，火云生。雷电降，役六丁。急急应吾口，急急应吾声。如逆玉清。念急如律令。
　　收巫罡
　　收癫人罡
　　登坛祈求。念总咒，及五道秘咒
　　风雪云电火疾速摄。
　　动雷治病
　　雷声滑辣亨震动。
　　念都天雷公咒运掌中
　　咒枣禁毒
　　右法变神叩齿，存召面前诸部将兵镇，五方云雾罩定。次左右手卯文巡至子，掐定，默咒：
　　雷声大震，助吾身中。疾。威摄邪鬼，正炁归胸。五脏五神，与吾伏藏。五雷真炁，流入身宫。三清灌注，名记上穹。急急如律令。两手都雷局叉腰，取五方炁吹自身。
　　催咒治病遣符
　　那那驿驿，左带南斗，右带北极，以江为宅。天翻地覆，九道昏塞，以东为西，以南为北。使其邪鬼，心地迷惑。来追我者，路不可得。乘车逐我，必折其轴乘马追我，盲其两目。飞行寻我，秃其两翼。步行追我，肿其两足。天翻地覆，五道皆塞。来也无踪，去也无迹。天地真机，鬼神难测。明星北斗，万里却敌。黄神越章，诛鬼除殃。憎我者死，背我者亡。牵牛织女，隔断两江。急准神霄帝君律令。
　　步罡存雷火交烧
　　右步罡，书五使者符，念咒，存雷火交射。
　　合咒
　　天火雷，地火雷，阳火雷，阴火雷，都天大火雷，疾召疾驰。急急如雷火律令。
　　混元兴云致雨开旸散阴合同符
　　雷火雷水
　　都天雷公咒左玉文
　　□号土姑蚕，照魅丁如孝，坠辉岂丘口，急至序业荡。摄。
　　破地脉符
　　玉清上帝发天雷上清上帝发神雷太清大帝发龙雷昊天上帝发水雷北极紫微大帝发社令蛮雷至坛报应 雷火电火霹雳火天火地火神火遍电兴雷霹雳通开地脉地神涌奉五雷生炁摄 九霄上帝敕摄破地兴雷发巽户上应阴宫阴升阳雷震动摄 飞罡大神报应捷疾六甲六丁五雷将兵钦火大神鞭雷驾霆致雨倏忽霹雳应声雷公到处地户速开
　　合形
　　遣咒
　　敕召五雷公，风火急相通。划开巽户裂，阴炁上腾空。太乙飞光耀，光映火雷冲。九天降真炁，雷发震巽宫。吾今行符咒，摄罡乘九龙。渌波天有敕，致雨顷刻中。雷公火急起，雷令斩不容。邪妖碎沉泥，霹雳伐恶宗。稍违太乙令，摄汝送北酆。急急如律令。
　　起雷剑尖符
　　黄纸朱书，巽炁。召蒋陈二将用。
　　开风穴诀
　　自午掐丑剔，用鳝鱼水喷符。
　　谨请炁煞神君，巽离使者，□嘘二使，太上元君，风雷火伯，雷火将军，冯夷程希，雷师浩伯，通风起雷。天帝敕摄。
　　竹叶符华壁二将
　　右符开天门，通水穴，自子掐至午。
　　敕咒
　　天灵火铃，六甲六丁。飞天鼓从，速起阴云。雷轰立至，辉灹洞明。天帝有令，敕召雷神，不许久停。青童君令。
　　神聋喷雨符
　　敕咒
　　太玄皓帝，伯京玄真，飞天鼓从，致雨兴云。丹天妙虚，甲乙神君，飞雷迅电，致雨如倾。雷车雷队，邵阳神君，木神太乙，三山雄明，神符一下，急赶神螚。大降猛雨，不得稍停。一切妖蜃，押赴蓬刑。天狱主令，准符奉行。想雷使者黑云中皂袍被发，逐聋喷雨。
　　起风檄符
　　右符用青纸朱书，从寅历至已，剔申为诀。存律令神蒋使者，焚东方翁前，默咒：
　　飞天欻火，腋首呼风。太虚鼓荡，威雄遍中。摧山倒岳，飞石腾空。真王诰命，速出巽宫。急急如赤天叱龙都药叉飞天欻火律令都神圣叉摄。
　　起雷檄符
　　右符用黄纸朱书，掐雷局，叩齿五通，存中央陈使者，焚中央养前，默咒：
　　飞天欻火，神极威雷。上下太极，周遍四维。翻天倒岳，海沸山摧。六龙鼓震，令下速追。急如赤天咤龙都药叉飞天欻火律令骞泓运度阴阳舞伦丹灵摄。
　　起电檄符
　　右符用红纸白书，掐雷诀，存壁使者，焚南方瓷前，默咒：
　　飞天欻火，迸眼流星。奔飞火电，照败魔形。灵光四照，玉符回明。灵姬协佑，天地肃清。急急如赤天咤龙都药叉飞天欻火律令混天、海岳电光神姬摄。
　　起云檄符
　　右符用白纸黑书，雷诀，存西方华使者，焚符翁前，默咒：
　　飞天欻火，驾景云龙。海岳稽首，万神敬从。雨师风伯，来往其中。如违上令，破身火镕。黑云速起，应运无穷。急急如赤天叱龙都药叉飞天欻火律令紫灵育象相度空由可明摄。
　　起雨檄符
