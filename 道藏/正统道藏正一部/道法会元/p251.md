<!-- { "loadSidebar": true } -->
　　真心比道，不与万物为对。及其性变为情，则不能顺物同波，而反为物役也。以心观心，期真释妄者，为谁乎。既通天本，开晓灵光，自性虚鉴。不为物役，统摄五真。收视以神，返听以气。内游洞达，明别形生。水真在肾，木真在肝，火真含心，土真藏脾，金真在肺。五脏混生，六腑相导。故耳目聪明，精神四达。外观天地四时之行，内则一身五炁迁运。恬淡闭视，使之顺从，勿逆天度，阳甲乃乘。故得性神所由，明别形生，则知精神属天，骨骸隶地。性犹种实，神犹条叶。有生则四象生，有灭则四象灭，非灭而生灭之也。故乎吸精炁，独立守神，则天五内充，根深蒂固。此皆妙道，同为之玄。
　　五形炼化，寿命且久。然必堕数。从真道中复入思微，取天五炁，结梵洞真，蜕虚遗形，德全道备，策日摄月，以游玉清。
　　聚天五炁，则精不亏。蜕虚遗形，则神无物。累精不亏者神一，无物累者道德备全，骑日月，游玉清。
　　若未能真心游淡，合神太无者，景独立，栖迹幽墟，漱揖五云，游可生单三官，彷佛五神，使元虚自见，渐契真途。引召六丁，登朝三元，洞映玉光，体佩流金，飞行玉清。
　　漱挹五云，游生三官者，谓太极云芽，上元赤子之道。修之以政行厨，
　　六丁谒卫也。金真玉光流金火铃，皆上清圣真之名也。自漱抱五云，游生三官，以致进业上经，则登朝三元，出有入无，寿同三光，亦归於真人也。
　　或习尘网，未解登寻云途，而禀炁非高，难冀真道者，可以抱空绝思，执戒涤虑，灵香散室，孤身幽房，静蠲淫态，摄行灵飞，不踰一年，六丁降灵，发蒙昧根，告以道真。然后知数达变，登行五岳，化形飞羽，即沐升真。至数溟溟，枢机自然，非上圣已成真人，则莫统御於无始无终。太上以道为身，达数者，然后可以达其数造变，可以幻化生死，咸出自然也。炼内五炁，登行六仙。兆能酒落近务，静念玄神，洞视三宫，佩服灵书，摄召六丁，辅道赞化者，先於立春平旦，以素九寸，朱书太极宝章，洞存三一真符，佩以云锦囊，佩於左肘之后，存思三一下镇己身，斗降紫炁，洞微内外。乃咒曰：
　　五方命斗，神致一星。三尊凝化，上招紫云。六神徘徊，三宫丹诚。玄通太帝，下映黄灵。天尊保卫，召形六丁。神仙同符，策烟三清。四体坚炼，五脏自生。
　　咒毕，凝思良久，称：臣昧生，妄学真道，仰惟虚皇，紫宸道君，度臣生籍，刻名玉书，使五脏生华，清映神府，济人利物，役召六丁。心礼九拜，叩齿九通，咽液九过，止。行朝金阙帝君三元真一者，当佩太极宝章，今言授学六丁者佩之，应谓先行三一，并五云气液之法，然后方可摄行六二丁也。《三一经》云：八节日，子时，向月建方存之，佩前符。今只言立春，不言余节，应谓举立春为首。余节并行之。
　　太极宝章洞存三一摄召六丁真符
　　若心源郁塞，妄役六根，颠倒邪见，泛流浊浪，元真未晓，情解本无，饰非为是，说是为非，嗔痴日作，萦萦欲累，变态万形，罪积天司，业役地根，巍若火山，无可停焰。能於是中觉易善意，行修斋戒，发露洗心，务去罪尤，回光静味，种兹道果，刻书来生，当得道真，圆成祖业。
　　妙观涤色，接闻灵音，引吸青香，味乎太和，廉静处身，高抗消息，此虽役六根，而六尘清净也。及其目耽浊色，耳听淫声，鼻入五臭，口啖血毛，身欲轻肥，意慕荣达，此亦役六根，而六情妄作也。清静则芍神为徒，浊妄则与鬼为侣。神为徒者日休，鬼为侣者日拙。神鬼用谋，相攘六凿，终身役役，不忘以待尽者，是致流浪死生，返神元复於迷径。以情解道，辩谩设说，即为变淫，夺罪太玄，受毒幽壤。
　　若寄生顽下，适托化人间，随景丧真，因造诸业，能持吾戒，用制六情，信受日习，久亦成道。
　　真君示戒曰：
　　去执忘贪，少思寡欲。世短人浮，昼夜轮促。腥膻醉饱，灭寿绝禄。秘语灵文，守之勿触。
　　飞玄篇
　　祖气吹运星，劫起亢粲郁。天道三光齐，明号曰灵飞。虚昧玉府，琼宫所宝，群芳内音也。甲胞於申，长生在亥，临子阳后，合生十符，终复甲戌。丁胞於子，长生在酉，丁庚相乘，亦生十符，终复丁丑。甲庚合化显符星。甲阳，左灵也，芒为流金火铃，用之以召阳神。丁阴，右飞也，景为豁落七元，佩之以致阴神。
　　甲炁起元始，配天之庚。寅胞在寅，逢丁於卯。戊胞在子，合忝於坎。经纬八卦，周环六甲。度数自然，符星是生。结化灵文，柴郁天道。旬日一甲，十日乙丁，六甲六丁，结符十二，日生一符，计符一百三十有二。甲阳木真也，顺行於左。丁阴火真也，逆行於右。阳芒为流金火铃，阴景为豁落。宗御九星，运行五炁，纲维宇宙，生生不穷者，实丁甲
　　之道，群芳内音之自然也。
　　甲子摄戌，从以丁卯。甲戌摄巳，从以丁丑。甲申摄．庚，从以丁亥。甲午摄申，从以丁酉。甲辰摄壬，从以丁未。甲寅摄癸，从以丁巳。日元合乙，月元合丙，星元合丁。登明河魁从魁，春旺丁卯。传送小吉胜先，夏旺丁丑。大冲天罡太一，秋旺丁亥。功曹大吉神后，冬旺丁酉。丁巳丁未，随旺相。有能审，则内存三宫，吐纳五云，丁甲下卫也。
　　次卦起甲乙日，时则六戊常随甲子，丁卯在其旬，故云摄戊从丁也。己庚辛壬癸配、合为五甲。乙合日，丙合月，丁合星。登明水，河魁土从魁金。亥戌酉，春旺也。丁卯玉女摄之。卯为木，木生在亥，荣於卯也。
　　传送金，小吉土，胜先火。申未午，夏旺也。丁丑玉女摄之，丑为土，生於午，恐其丁火相叶，故能摄之也。太一火，天罡土、太冲木，己卯辰，秋旺也。丁亥玉女摄之。秋金旺，木衰，而亥为木生也。往往取丁长生於酉，故丁亥摄之。功曹木，大吉土，神后水，丑子寅，冬旺也。丁酉玉女摄之。丁胞於坎，火生於寅。若谓生旺，则金绝於寅子矣。虽功曹合登明，太冲合河魁，天罡合从魁，故以酉戌亥为春旺也。一年之九乱旺丁卯，夏旺丁丑，秋旺丁亥，冬旺丁酉。己未二丁，随日旺相，窃为丁未摄天罡小吉，丁丑摄河魁大吉，疑辰戌丑未为土也。以丁已旺夏，丁酉旺秋，入四季月，为丁巳丁未摄之。虽丁巳不与甲戌相继，而以旺相推之，则得彷佛详之矣。行三元真一之道，若能迎符节炁，寂以内守，丁甲下卫，灵途可寻也。
　　未能洞晓符节丁甲生生者，可於冬至甲子夜半，取北向桐枝，分为小简，每简阔一寸，长五寸，厚三分，以黄囊盛之。至是日己巳时，先取一简，以雄黄作甲子符。后四日至丁卯日癸卯时，以雌黄书玉女符於甲符背。符成，微呼玉女名曰文伯。重重以雌黄笔染符，随呼其名四十九过，篆刻其名，以青缯封之。甲子后十日，次以甲戌至丁丑日书玉女符，呼名曰文公。以黄缯封之。甲戌后十日甲申，次之於丁亥日时，书玉女符，呼之曰：文通。以黑缯封之。甲申后十日甲午，次之於丁酉日时，书玉女符，呼之曰：文卿。以白缯封之。甲午后十日甲辰，次之於丁未日时，书玉女符，呼之曰：神通。以黄缯封之。甲辰后十日甲寅，次之於丁巳日时，书玉女符，呼之曰：延卿。以绯缯封之。五甲符者，以雌黄背篆刻玉女，一依甲子式。六符都就，复入囊中，密封如法，以玉女印印之。至第二甲子之日，择灵岳山谷，或福地静宇，立昊天像，列侍六甲，置符於前，香花洁馔，随时新果，明灯炷香，心想昊天，再拜启祝。祝毕，以符安靖处。日久香华不怠，存念神丁，通阴梦想兆身，告子玄微、阐幽人间。
　　六丁甲真符
　　甲子太玄玉女，名灵珠，字承翼。
　　丁卯玉女名须台，字馥猷。
　　甲戌黄素玉女名神元，字飞廉。
　　丁丑玉女名凤环，字郁娥。
　　甲申太素玉女名真，字琼石。
　　丁亥玉女名兴房，字绿华。
　　甲午绛宫玉女名丹淳，字灵云。
　　丁酉玉女名招云，字绿间。
　　甲辰拜精玉女名源，安灵台。
　　丁未玉女名招风，字始娥。
　　甲寅青腰玉女名启元，字惠精。
　　丁巳玉女伏华，字广敷。
　　冬至甲子日，取桐木分简六面，至己巳时，以一面书甲子符。其符本於是日子时书，以子时取桐木简，故用甲巳，合取巳时也。余五甲符，并取子时，玉女符皆取甲后四日丁日丁时也。甲符雄黄书，玉女符雌黄书。呼名刻题，一如甲子符式。六符既就，复以前囊盛之，囊外用青纸封，印以玉女印，签其囊曰：太上琼宫灵飞虚昧玉符。旦夜存念，执符清香，敬之如在也。
　　师曰：凡行六丁六甲，先篆炎明符，皆填所召神名，以六丁玉女印印之，安六甲位上，掐六甲诀，如召王文卿，则置符於子地，掐子诀。如召丁卯玉女，则置符於卯地上，掐卯文。召丁卯玉女文伯、甲子王文卿，通管甲子一旬。余五甲效此。请祝篆炎明符服之，策以丁酉日。文卿正与六甲经内六甲神名同也。其玉女名，又曰灵飞中相异，有曰足日之曹标之，以文卿为叔通廷卿者，虽名称不同，然皆有按召，犹乎阳明为天英，贪狼为太皇，但一诚而召之，无不感降也。扬神衣青素锦文，首冠玄晶，玉女黄素锦文，首冠玉华，文彩交晖，神姿秀发，犹冰丰映璧，烛以明霞。有谓丁卯为兔头，甲子为鼠头，余皆随方取其象者，非也。今卯生人属兔，子生人属鼠，以卯生取兔首，子生为鼠首，可也。
　　丁甲合同印圃
　　方二寸三分
　　兆未能佩符期灵，欲赞玄教者，於春甲寅营炼古铁，足济水火，都目投符，治剑斗下，启祝九晨，以检液引光覆之，祝曰：
　　九玄降秀，天鬼受精。黄云胎育，青龙莹形。炅标炎魄，倍河丧精。晨华景秽，威剑奉行。
　　祝毕，收入靖室。凡川泽兵阜有水妖玩蛇妄作云雨。当遏生津，具意闻，吾作剑符以厌之。册言都目者，应谓子位也。一名金刀诀，握固诀，一名总诀。其治剑时，拟用金刀诀也。言都者，往往言总之，非都监阴阳二目也。足济水火，则步坎离既济也。润以榆液，则榆白皮捣取汁也。剑符，则治剑符也。铁简乘篆符，覆以天罡，执剑叱符，以遣阜妖，东北向发之。　
　　太上三天五斗符亦名五斗剑符
　　道法会元卷之一百七十五竟
　　道法会元卷之一百七十六
　　元和迁教府玉册
　　册曰：
