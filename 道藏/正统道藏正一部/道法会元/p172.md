<!-- { "loadSidebar": true } -->
　　太阳，月孛，金水，台将，天罡，土溽，奇罗，燥火，丙乙，水撩，紫炁，血刃。
　　六甲旬中三神方位
　　甲子旬直符流火白虎　甲午旬直符流火白虎
　　甲子，坤坤坤。　　　甲午，离乾乾。
　　乙丑，坎兑艮。　　　乙未，兑巽乾。
　　丙寅，艮艮坎。　　　丙申，乾坤兑。
　　丁卯，乾乾兑。　　　丁酉，艮坤坎。
　　戊辰，巽艮坤。　　　戊戌，兑坤巽。
　　己巳，坤艮兑。　　　己亥，巽乾坎。
　　庚午，乾兑震。　　　庚子，震坎离。
　　辛未，巽巽乾。　　　辛丑，坎坎坤。
　　壬申，坤乾震。　　　壬寅，艮艮乾。
　　癸酉，离艮兑。　　　癸卯，震乾坎。
　　甲戌旬直符流火白虎　甲辰旬直符流火白虎
　　甲戌，兑震震。　　　甲辰，坎乾乾。
　　乙亥，坤乾兑。　　　乙巳，艮震巽。
　　丙子，离离离。　　　丙午，乾震乾。
　　丁丑，兑巽艮。　　　丁未，巽坎坤。
　　戊寅，乾离震。　　　戊申，艮震乾。
　　己卯，震兑艮。　　　己酉，乾巽坤。
　　庚辰，坎艮坤。　　　庚戌，巽坤艮。
　　辛巳，巽乾巽。　　　辛亥，坤离坎。
　　壬午，震乾巽。　　　壬子，离离兑。
　　癸未，坎兑艮。　　　癸丑，巽巽坤。
　　甲申旬直符流火白虎　甲寅旬直符流火白虎
　　甲申，艮巽巽。　　　甲寅，坤兑兑。
　　乙酉，乾乾乾。　　　乙卯，离坤震。
　　丙戌，坎坎艮。　　　丙辰，兑巽巽。
　　丁亥，艮震离。　　　丁巳，巽离震。
　　戊子，乾坎巽。　　　戊午，震巽兑。
　　己丑，巽乾离。　　　己未，兑震震。
　　庚寅，坤离坎。　　　庚申，乾震兑。
　　辛卯，离坤震。　　　辛酉，震艮离。
　　壬辰，巽兑乾。　　　壬戌，坎坎艮。
　　癸巳，坤乾离。　　　癸亥，艮震震。
　　直符起例从艮上顺飞
　　甲己丙寅，乙庚戊寅，丙辛庚寅，丁壬壬寅，戊癸甲寅。
　　流火起例
　　甲辛坤位丙壬乾，庚坎乙癸丁艮边。戊己却还蛇宫坐，一冲流火便惊天。寅午戌，煞在亥。己酉丑，煞在寅。申子辰，煞在巳。亥卯未，煞在申。
　　白虎起例
　　甲己坤上顺，乙庚离逆流。丙辛震上逆，丁壬巽顺求。戊癸兑上顺，皆将甲子周。飞宫到本日，白虎坐星头。
　　道法会元卷之一百二十七竟
　　道法会元卷之一百二十八
　　九州社令阳雷祈祷检式
　　祈雨奏状
　　如奏三清九宸及祖师，随意改易详用。
　　具位臣姓某，诚惶诚恐，稽首顿首，百拜
　　谨奏。为入意，丐为请降甘雨事。臣既奉来词，不容抑塞，须至录状奏
　　闻者。
　　右臣某谨谨具状，百拜上奏
　　昊天玉皇大天尊玄穹高上帝玉陛下。恭望大道天慈，允臣所奏，特降
　　勑命，下三省，播告日月二宫，南北二斗，天罡河魁，诸天星宿，应系隶劫运雨旸去处，及神霄玉府雷霆都司，委遣雷主欻火律令大神邓某，猛吏大都督辛某，五雷飞捷使者张某，雷公江赫冲，电母秀文英，雨师陈华夫，风伯方道彰，云吏郭士秀，五方蛮雷社令等众，岳渎山川，溪源潭洞，城隍里社，某州分龙王，当岁行雨龙神，定限今月某日某时，下赴雷坛，听臣召集。激发阳声，翻江倒海。倾盆霪雨，以救焦枯。大施三日之霖，苏醒万民之命。昆虫草木，俱被天恩。干冒天威，伏祈宽宥。臣某诚惶诚恐，稽首顿首，百拜上奏以闻。伏候勑旨。谨奏。
　　年　月　日　具位臣姓某状奏。
　　天罡河魁申状
　　具位姓某
　　谨申为入意。某既奉来词，不容抑塞，除已飞奏金阙帝陛，颁行
　　勑旨，督遣雷神行雨外，须至申
　　闻者。
　　右某谨具状百拜上申
　　天罡大圣主雷真君，
　　河魁大圣主霆真君圣前。恭望
　　圣慈，允今申恳。伏乞斡旋造化，升降阴阳。运五行正炁之威，行三界雷霆之令。先施煞炁，掩蔽阳光。吹倒天瓢，苏生民命。剿除旱魃，馘灭淫祠。鞭雷霆行雨之龙神，督法部受差之帅将赴坛听令，以显天威。绍袭宗风，阐扬教法。某干冒圣威，下情无任惶悚俟命之至。谨状。
　　年　月　日具位姓某状申。
　　南斗北斗奏
　　具位臣姓某诚惶诚恐稽首顿首再拜
　　谨奏为入意，丐为请祷雨泽事。臣某既奉来词，不容抑塞，除已具奏帝陛，请降
　　勑旨外，须至奏
　　闻者。
　　右臣谨具状，冒罪再拜上奏
　　中天大圣北斗九皇都统帝君阙下，恭望圣慈，允臣所奏，特颁
　　睿旨，下雷霆都司，委遣雷霆主帅邓某，副帅辛某，使者张某，雷公电母，风伯雨师，入将名。定限今月某日某时，赴坛听令。激发阳声，倾盆霪雨，救济焦枯。仍祈告闻天罡主雷真君，河魁主霆真君，及诸天星宿，疾速升腾地煞，掩蔽阳光，剿除旱魃，馘灭淫祠。大施三日之霖，以慰九秋之望。上彰教法，诱化群迷。干冒圣威。臣下情无任俟命之至。谨奏。
　　年　月　日具位臣姓某奏
　　牒邓辛张三帅
　　司额
　　当司今据入意，匈为祈祷雨泽，救济旱伤事。本司领此来情，事干利济，曷敢抑违。特以今月某日开辟旷野，建立雷坛，排列卦象，分布方隅，戏事之初，合行牒请威光，扫清坛界，荡涤妖氛。环会雷兵，遵承
　　帝命。阐宗风於遐迩，沛甘澍於须臾。仍仰统率本部吏兵，雷霆诸司帅将，风云雷雨电神，五方蛮雷使者，九州社令康刘吕殷四将，某州分野龙王，当岁行雨灵祇，城隍里域庙貌之众，岳渎山川，湖海潭洞龙神，疾速施行。定限於今月某日某时，不俟
　　帝勑，火急领众率兵，一合下赴召雷天坛。预升地煞，蒸雨掩曦，布风屯云，鞭霆掣电，大发扬声。普施雨泽，遍满大田‘，苏生品物。即仰告谕，当处土地里域庙貌等神，如法检窍。但有旱魃淫祠，随即申举，划时剿戮，毋得妄生阻遏。急如星火，速为奉行。仁俟感通，以为效信。须至牒者。
　　右牒上
　　雷霆邓辛张三大天君，请
　　照验。谨牒。
　　年　月　日时牒。具法位。
　　牒社令康刘吕三帅
　　司额
　　当司今据入意，除已具奏
　　天阙，申闻合属，遍牒雷神外，合行移文，委请雷威，部领各部将兵官属，统辖氏阳院妖雷社令上坛九将，下坛九神，九州社令主者，某方旺气白虎大煞流火凶星，雷霆四箭，本境庙貌主者等神，疾速奉行定限於今月某日某时，来赴召雷天坛听候。今发合同符命，屯云起煞，蒸雨掩曦。即时大倾雨泽，激发阳声。电掣金蛇，风摧木拔。剿除旱魃，馘灭淫祠。以救焦枯，普苏生命。有功奏闻
　　帝陛，进补仙阶。如或有违，
　　天条无宥。须至牒者。
　　牒具如前事。须牒
　　社令主帅康元帅，
　　社令副帅刘元帅，
　　九州社令直符吕使者，请
　　照验。谨牒。
　　年　月　日时牒。具法位姓某押。
　　煞方牒殷帅
　　司额
　　当司今据入意。除已飞奏
　　天阙，申闻合属，遍牒雷神外，合行移文。委请威光，火急速於今月某日某时统辖当岁年神月将，合干官属，会合雷霆四箭，流火白虎，社令蛮雷等神，来赴某位太岁雷霆大煞方。不候当职登坛，先行涌起漫天之黑煞，遍施匝地之阴云。蓊郁坛界，奋迅雄威。剿除旱魃，馘灭淫祠。大发阳声，普施雨泽。上彰
　　天令，下慰民心。急如星火，毋致稽停。稍违帝命，天律非轻。事遂功成，不忘大德。须至牒者。
　　右牒请
　　天心地司太岁殷元帅
　　照验。谨牒。
　　年　月　日时牒。具位衔姓某押。
　　第一次
　　发合同符申发奏文后，牒催张使者。
　　司额
　　当司昨据首愆请雨下民某等，入意。得此建立天坛，奉行牒符，委遣雷神，杳无通感。今已临期，未见云翳阴浓，愈睹亢阳炽盛，南熏扇埃，田畴旱极。除已飞奏
　　帝廷，请颁息命，遍告雷霆三省，神霄九宸，日月二宫，南北二斗，诸天星宿，魁呈大神，法振师真，咸祈照应，及行移合属去处，咸令知会，遵奉施行外，所合再牒，催请
　　威光，火急部领本部将兵，诸司帅职，社令雷神，地司太岁。统辖风云雷雨电神，五方蛮雷使者，某州分野龙王，当岁行雨威神，城隍主者，土地正神，但系所属庙貌灵祇，下赴天坛，森列听令。疾速传命，禀请
　　邓辛主副天君，务要钦承
　　帝勑，克日应期。屯云掩曦，腾煞蒸雨。鞭龙震霆，兴风掣电。滂沱三日，喜慰兆民。仰体大德之好生，拱俟轰雷之鼓物。济人功大，风火不停牒至，准
　　教疾速奉行。须至牒者。
　　右牒催请
　　先天一炁捷疾报应张使者
　　照应。谨牒。
　　年　月　日时牒。具法职姓某押。
　　第二次催辛天君牒
　　司额
　　当司昨据投词，入意。除已於今月某日某时飞奏帝陛，降勑颁恩赦愆外，已行备牒捷疾报应火雷张使者，为是事逼时临，未蒙昭报，所合再行备牒，催请
　　神威，火急统领本部将兵，会合前差使者，禀请主帅欻火律令邓天君，一合下赴天坛。总率诸司官将吏兵，部领风云雷电雨部，五方蛮雷使者，社令康刘吕三帅，及天心地司太岁殷元帅，分野龙王，行雨部从，城隍里域一切灵祇，一同协力，火急下升地气，上布浓云。掩蔽阳光，郁蒸雨意。定限於今月某日某时，辩合符章，宣传雷令，大发扬声。普施甘泽，苏生庶类，救济枯黄。上彰霹雳之威，下副虔恭之恳。阐扬化雨，流演宗风噬嗑乃亨，天雷无妄。须至牒者。
　　右牒催请
　　铁笔注律大神都督辛天君
　　照应。谨牒。
　　年　月　日时牒。具法位姓某押。
　　第三催牒主帅邓天君
　　司额
　　当司昨据投词，入意。除已於今月某日某时飞奏帝陛，降
　　勑颁恩外，亦行二次催请火雷捷疾报应张使者，都督辛天君去后，为是限期已至，杳无灵通，合行再牒，烦请
　　威光，火急部领本部将兵，会合火雷张使者，都督辛天君，一合宣威协力，下赴
　　天坛。总率诸司官属，风飞雷厉，星奔电驰，辩合符章，克期昭报。统辖风云雷电雨部，五方蛮雷使者，社令康刘吕一干雷神，地司殷元帅，分野龙王，行雨部从，城隍里域灵祇，疾速整排云阵，严驾雷车，发辉电光，酝酿雨意。闭收日影，迅发风威。剿除魃孽，剪绝妖霓。大施鼓物之雄声，广布
　　好生之至德。滂沱三日，喜慰兆民。牒至，准勑星火奉行。须至牒者。
　　右牒催请
　　欻火律令雷主邓天君
　　照验。谨牒。
　　年　月　日时牒。具法位姓某押。
　　号令雷神出官檄文
　　司额
　　当司恭准
