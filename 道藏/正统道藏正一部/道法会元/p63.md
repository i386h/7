<!-- { "loadSidebar": true } -->
　　元降道旨，玉符所至，万神奉行。今据入意。除已拜奏章书，上闻九宸玉陛，祖师玄省，请命施行外，合行
　　符檄告下者。
　　空五寸篆符。
　　右奉符檄，速召某处城隍主者，仰遵承，行下所隶司局，及里域社令，英烈土主神祠，咸令照应。特为当境人民检会平日所犯探愆重罪，并体
　　太上宽恩，悉从原宥，开州自新。躬亲统率所部阴兵猛吏，合属诸庙英烈神祇，前来行坛屯卫驻割，肃清厌秽，迎接雷神。一合戮力，禁龙止雨，锁洞封潭。卷雾兴风，扫除阴翳。开天曜日，发现阳光。当令四气朗清，二仪显焕，万物遂欣荣之乐，群生蒙长养之功。用副祈求，昭彰道化。事毕各复所治。懋积乃勋，以膺宸贶。事干济众，非比泛常。奉行，幸勿稽滞。立俟报应。科律令。
　　年　　月　　日　时牒。具位　　姓某押。
　　清微禳年文检品
　　禳风雷拜冲和妙道章前空五寸篆符
　　具位臣姓某诚惶诚恐，稽首顿首，再拜上言：臣谨按真科，奏闻玉陛，今据某。伏念治本於农，力耕而食。阴愆则水，阳盛则旱，探虞岁运之乖。
　　天怒为电，气噫为风，或致禾苗之损。敢伸预祷，尚觊好生，雨顺风调，无破块呜条之变；时和岁稔，遂耕田凿井之谋。臣领词虔切，恪为奉行。谨遵元降，拜上冲和妙道心章，上闻玉阙，伏乞特回洪造，洞鉴丹衷。哀怜蠢蠢之民，赦宥尘尘之罪。上愿二炁和平，三光顺轨。无飞电猛风之为变，有庆云甘雨之及时。五谷告成，四民乐业。仰干
　　大造，下副虔祈。
　　恩惟
　　太上，分别请求。臣愚质秽气浊，面奏无由。谨因法中九天捷疾焚炎符使杨杰，同二官直使旬中功曹，左右官使者，阴阳神诀吏，科车赤符吏，刚风骑置吏，驿马上章吏，飞龙骑吏等官，各二人出，操臣馑为某拜上冲和妙道心章一通，上诣太上某宫某曹治某宫玉女进奏。伏顽告报。臣诚惶诚恐，稽首顿首，以闻。
　　空三行。
　　臣姓某系天师门下某治炁某州某县，今住某处焚修。
　　空三行。
　　泰清玄元无上三天无极大道泰清金阙
　　七宝玉陛下。
　　空三行。
　　年　岁　月　朔日　时拜上。
　　章前职位用三印，以闻上一印，臣姓上一印，帝会下五印相连，天运上一印。
　　可漏
　　泰清玄元无上三天无极大道泰清金阙
　　七宝玉陛下　具位臣姓某再拜谨内封
　　方函
　　谨　谨　上　诣
　　具位臣姓某谨外封
　　上清天枢院请进
　　保禾消虫上冲和妙道心章
　　具位臣姓某诚惶诚恐，稽首顿首，再拜
　　上言：臣谨按真科，奏闻
　　玉陛。臣今据某。伏念某等以食为命，治本於农。火耨水耕，稼穑已勤於此际；阳愆阴伏，丰凶罔测於方来。兼虞虫耗之为灾，爰集蚁诚而
　　恳祷。敬祈慈悯，肆赦愆辜。时雨时旸，愿遂丰登之望；日作日息，长依化育之仁。臣领词虔切，恪为奉行。谨贡冲和妙道心章，上闻玉陛。伏乞宸慈省理，睿旨颁行，告命斗府三官，天曹宪府，特与检会某等宿世今生，故为误犯，身心口业，一切重罪，广开肆赦之恩，赐以丰年之瑞。臣谨上请南宫司命，韩君丈人，周天八极君，调正璇玑，斡旋气运。敕勒四海山川龙神，五雷风雨部众，常赐雨泽，协赞丰年。臣又请灵台宫中汉明君，天田君，五谷君，各领将吏，来降此坊。为兴道炁，保护禾苗。上消天灾，解水旱凶荒之厄；下禳地祸，祛螟蟊胜蠈之殃。使三阶平而风雨时，庶五谷熟而人民育。物无疵疠，国有升平。里社城隍，成功证道。仰干　大造，下副民情。恩惟太上，分别请求。臣愚质秽气浊，面奏无由。谨因法中九天捷疾焚炎符使杨杰，同二官直使，旬中功曹，左右官使者，阴阳神诀吏，科车赤符吏，刚风骑置吏，驿马上章吏，飞龙骑吏等官，各二人出，操臣谨为某拜上冲和妙道心章一通，上诣太上某宫某曹治某宫玉女进奏。伏顽告报。臣诚惶诚恐，稽首顿首，再拜以闻。
　　空三行。
　　臣姓某系天师门下某治炁某州某
　　县，今住某处焚修。
　　空三行。
　　泰清玄元无上三天无极大道泰清金阙
　　七宝玉陛下。
　　空三行
　　年　岁　月　朔　日时拜上。
　　章前职位用三印，以闻上一印，臣姓上一印，帝食下五印相连，天运上一印。
　　可漏方函如前式
　　开天符诰见前
　　递牒
　　元始一炁万神雷司
　　今据某保禳禾苗消解虫蝗事，谨为拜上冲和妙道心章，上诣三天门下上清天枢院请进。元始一炁开天通三界玉符一道，告闻天阙掌关诸君，三界主者前。专仗神威，速为传达，守待恩命，颁下施行。凡历云程，严加防护。若有妖魔遏截者，就便摄赴所在有司，依律治罪，以明天宪。事干济众，非比泛常，星火奉行，立俟昭报。须至牒者。
　　右牒请
　　九天捷疾焚炎杨符使，请详事施行。谨牒。
　　年　　月　日牒。具位　　　姓某押。
　　道法会元卷之五十
　　#1『上命』当作『上符』。指上合于天心，道法章奏中习语。
　　道法会元卷五十一
　　清微祈雪文检
　　奏九宸
　　上紫皇上道。黄素墨书，白篆。九寸高，三尺一寸阔。黄签。
　　具位臣姓某诚惶诚恐，稽首顿首，再拜上言：臣奏据入意。投词，伏为时既入腊，尚悭三白之呈祥；暖尚如春，有乖四时之气运。不资瑞雪，曷兆丰年。皈叩行坛，求为祈祷。臣领词虔恪，切详冬无霜雪则疫疠侵人，寒不严凝则虫蝗蠹物。民忧既切，理合奉行。谨取某月某日为始，祗就某处建坛，约限某日告行符章经道，依法祈祷。未敢自专，谨遵元降，进呈紫皇上道宝章上闻者。
　　空五寸篆符。
　　右宝章泄自太虚，流布三界。谨谨端肃，志心再拜上奏高上神霄玉清真王南极长生大帝，
　　东极青华大帝，
　　九天应元雷声普化天尊，九
　　天雷祖天帝，
　　上清紫微碧玉宫太一大天帝，
　　六天洞渊大帝，
　　六波天主帝君，
　　可韩司丈人真君，
　　九天采访使真君陛下。恭望道慈，允臣所奏，颁降敕旨，降付三省，宣告九霄诸天台馆府阁，琼台玉府，东灵素宫，方霙大神之庭，月府太阴之所，三界十方，合属去处，赦民过咎，斡运阴阳，速会英华，散为瑞雪。颁降符章经道，付臣奉行，宣、谕雷霆主令大神邓某，正令大神辛某，行令大神张某，阳雷神君苟某，阴雷神君毕某，紫极冰轮洪波鼓舞大元帅单阏，雷部万神，九霄玉清府东灵上相瑞光仙师，六华玉霙使者，散花玉女，主雪将军，回风结云使者，月府太阴神吏，一合下降，督勒当处城隍主者，近境潭洞龙神，限三日之内，疾速斡旋造化，燮理阴阳，凝冻结冰，屑云雕雪。即使雷同一色，转温盎以布凝严；天散六花，豁凶荒而成祥瑞。俾民安於乐土，庶岁协於丰年。消殄虫蝗，肃清疵疠。广显清微之化，用符祈祷之诚。冒犯天威，臣下情不胜惶惧战栗俟命之至。谨具章奏以闻。谨奏。
　　年　　月　　日具位臣姓某上奏。
　　谨　　　　　　　　遣
　　九天捷疾符使杨杰操捧
　　上　　　　　　　　达
　　笺魏元君引进
　　具位臣姓某谨为入意。臣领词虔恪，依法祈祷。今修具章奏一函，敢乞转闻泰玄都省，即赐誊奏高上神霄玉清真王九宸上帝阙下。未敢自专，谨具笺状，端拜上启祖师高元宸照法王清真紫虚元君道前。恭望师慈，允俞所启，俯念宗枝，垂怜末学，不以他类章奏进达，敢祈速应。或恕奏文谬误，语句无伦，行列不端，不合玄范，就乞哀怜，削治正定。必使上合天心，毋令遣却。请颁敕旨，降付三省，宣告雷霆一府二院三司官君帅将，主雪将军，结云使者，一合下降，督勒当处城隍主者，近境各处潭洞龙神，限三日之内，疾速斡旋造化，燮理阴阳，凝冻结冰，屑云雕雪。即使云同一色，转温盎以布凝严；天散六花，豁凶荒而成祥瑞。俾民安於乐土，庶岁协於丰年。消殄虫蝗，肃清疵疠。广显清微之化，用符请祷之诚。冒犯
　　师严，臣下情不胜惶惧俟命之至。谨#1。
　　年　月　日具位臣姓某笺上。
　　谨　　　　　　　　　遣
　　九天捷疾符使杨杰操捧
　　上　　　　　　　　　达
　　家书上祖元君
　　具位嗣派孙某，即日稽首再拜，书上宗师金阙昭凝妙道保仙元君幕下。某草芥微生，雷霆小吏，上叨接引，获侍班行，夙夜兢惶，无由报称。今据入意。除已拜奏章书，奏闻九宸玉陛，祖师玄省，请恩施行外，重念某德薄任重，过着功微，不足以感召真灵，斡旋造化，非资启迪，曷遂显扬。谨具家书上闻，伏丐师慈，俯念宗枝，垂怜末学，即赐转闻师省，及清微开基演振承流袭庆诸大师真，保奏帝廷，颁降洪恩，告下三界，赦过民咎，斡运化枢。赐降符章经道，付授奉行。次丐宣命雷霆三大天君，雷部万神，一合下降，督勒当处城隍主者，近境潭洞龙神，跟三日之内，疾速斡旋造化，燮理阴阳，凝冻结冰，屑云雕雪。即使云同一色，转温盎以布凝严；天散六花，豁凶荒而成祥瑞。俾民安於乐土，庶岁协於丰年。消殄虫蝗，肃清疵疠。广显清微之化，用符祈祷之诚。冒读师严，伏冀原宥。不宣。
　　年　月　日具位嗣振孙某书上。
　　笺雷霆九司上九霄琅章
　　具位臣姓某谨据入意。臣领词虔切，未敢自专。除已拜奏章书，上闻九宸玉陛，祖师玄省，希恩施行外，谨遵元降，进呈九霄合章上闻者。
　　空五寸篆符。
　　右章泄自太虚，流布三界。臣谨端肃上启
　　玉府判府真君，
　　玉府左右侍中，
　　玉府左右仆射，
　　天雷上相真君，
　　玉枢使相真君，
　　斗枢上相真君，
　　上清司命玉府右卿
　　五雷院使真君，
　　雷霆都司元命真君圣前。恭望圣慈，允俞所祷。即赐保奏帝廷，颁恩三界，赦过民咎，斡运化机。
　　旨降雷霆主令大神颤某，正令大神辛某，行令大神张某，阳雷神君苟某州阴雷神君毕某，紫极冰输洪彼鼓舞大元帅单阏，雷部万神，九霄玉清府东灵上相瑞光仙师，六华玉露使者，散花玉女，主雪将军，回风给云使者，月府太阴神吏，一合下降，督勒当处城隍主者，近境潭洞龙神，限三日之内，疾速斡旋造化，燮理阴阳、凝冻结冰，屑云雕雪。即使云何一色，转温盎以布严凝；天散六花，豁凶荒而成祥瑞。俾民安於乐土，庶岁协於丰年。消殄虫蝗，肃清疵疠。广显清微之化，用符祈祷之诚。冒犯，圣威，下情不胜惶惧俟命之至。谨奏。
　　年　　月　　日具位臣姓某状奏。
　　笺太阴皇君上万梵洞章
