<!-- { "loadSidebar": true } -->
　　一切水符不正中而偏侧者，皆宅禁土府有犯，方隅龙神不安。凡一切符沉除依方向验外，又看轻重紧缓：全沉水厄，或饮水伤脾，不可医解。符头指吉星，主生。面沉者，则命星绝矣。腰中略沉，再告禳解，此乃犯土败脾。符尖脚沉者，慢神不敬，两告不行，须看方向，宜加消详。盖沉亦有向背，在师通变，不得一例而推矣。
　　乾宫
　　随事随方验秘玄，凶逢天谴吉天恩。
　　病招西北五金鬼，及有天神愿未圆。
　　若暝阴雨星辰逆，晴霁天星转吉躔。
　　警策大凶乾上见，阴宫落藉尽天年。
　　有教有缘堪奏解，羽章七字上通言。
　　坎宫
　　默运天关向坎宫，元来坎险不宜逢。
　　常忧水厄饮水鬼，水鬼为殃炁塞胸。
　　阳宅阴坟看水路，衰招鬼贼旺兴隆。
　　中男消息如何见，亦防险难事重重。
　　若逢火命逢灾厄，解谢祈禳木日通。
　　艮宫
　　默召天关指艮方，适逢小指尚须防。
　　盖因艮是鬼门路，急遣雷符为祓禳。
　　命煞加临终不保，莫教星煞入衰乡。
　　小男有喜才堪折，无喜犹疑小口亡。
　　若遇五金声韵响，横来银货入私房。
　　震宫
　　一初震动见分明，春夏光明实本情。
　　若是秋冬多蹇滞、一切谋望总无成。
　　病逢木鬼金坛席，土命须防有变更。
　　定说长男善喜事，若云占产略遭惊。
　　木命最嫌金铁响，不然本属土长生。
　　巽宫
　　天关直巽最为宜，柔顺随心遇好时。
　　两日合谋诸事吉，病缘乐极受风吹。
　　东南亦有坛神鬼，更防长女有灾衰。
　　木事发财端的有，不防巽顺善求之。
　　六甲无忧皆快利，定生双女预先知。
　　离宫
　　心斗移时杓正前，心安神定保长年。
　　炎炎内扰成灾讼，摄现群禽更可嫌。
　　灯火俱爆防回禄，兽类无端主病煎。
　　响声重时离别去，灶君惹鬼祸相连。
　　驱牒南方坛席鬼，若询孕育女孩添。
　　坤宫
　　一念先天偶到坤，心神和悦炁常存。
　　若教事物随方现，以意推详次第论。
　　吉还吉报阴人遇，凶报凶神土府尊。
　　木响声高为不利，金声清起善财门。
　　问产先须安产母，不然剪纸去招魂。
　　兑宫
　　一念先天兑属金，一年百事利秋深。
　　开言所干皆成就，微笑心生喜悦音。
　　事物相逢清浊辨，若教火烈必呻吟。
　　但因木响为财气，水命逢之吉庆临。
　　孕育虺蛇来应兆，三春不利主惊心。
　　验心章倒方法
　　乾。禳谢则吉。坎。病讼皆凶，凡事迟滞。艮。病难当。震。病主大安。巽。病无鬼，官无滞。离。百事大吉。坤。病无祟，讼事凶。兑。讼滞，病有鬼，安运。
　　断心章指方诗曰
　　章在中宫斗在天，兑官安乐两相全。
　　乾旋坤转宜加祷，震怒离凶病不痊。
　　坎艮先凶而后吉，巽宫邪怪入身田。
　　更防飞出并腰断，病者看看入九泉。
　　占雨旸雪
　　春祈雨，占贪禄，夏秋廉禄。冬雪武。寇破。功名贪文。
　　灯明，晴。灯暗，风云雷雨电雹霹雳。
　　凡观灯，看炁降，无一红白炁，或笼花有震动，雨作。灯不动，其气赤，无雨。
　　道法会元卷之三十一竟
　　#1『惟身』中的『惟』当作『为』。此出《灵宝无量度人上品妙经》，原文作『惟道为身。』
　　道法会元卷之三十二
　　上清龙天通明炼度大法
　　宗派
　　大罗无极神公知黄箓院事真君，
　　玉清元始法师黄箓院使真君，
　　玉堂大教主黄箓院副使真君，
　　三天大法师正一真君，
　　金关上保紫虚元君，
　　太极左宫仙公真君，
　　九州都仙神功妙济真君，
　　金阙昭凝妙道保仙祖元君，
　　琼室洞清郭元君，
　　福和耀真傅元君，
　　龙光道明姚元君，
　　紫英玉惠高元君，
　　洞阳上宰清虚华真人，
　　青城山通惠朱真人，
　　云山保一李真人，
　　眉山混隐南真人，
　　丹山雷渊黄真人，
　　西山真息熊真人，
　　泰智冲和彭真人，
　　洞渊尘外曾真人，
　　浚仪原阳赵真人。
　　将班
　　本法主将龙天飞元摄魂符使徐亨，
　　威福相，天丁冠，金甲皂袍，左文书，右执剑。
　　爱将上清神烈阳雷神君苟留吉，
　　上清神烈阴雷神君毕宗远，
　　此二将，乃师法中所行爱将，用可随宜。
　　主火大将军赵仲明，
　　主水大将军王燕，
　　神虎阳神大圣何昌，
　　神虎阴神大圣乔芍，
　　三部使者七真玉女，
　　流金火铃大将威雷浮光天君刘明。
　　书符录要诀
　　入靖室中，具列香炉水盂朱墨笔砚符录于前。炼师端坐，收视返听，灭念存诚，呼吸定息，物我两忘。於大定光中，运心上朝慈尊，略述大意，乞降符箓奉行，恍若得旨。师复引真炁从天目中出，随笔於箓中符下圈上作圆象运过，就中一点注念湛然。生化之机，其肇於此。又自坎起点五行，五位相生，则生生之理具矣。却自外而内，左涂九转出笔。亦运自己真光上朝泥丸，一念随笔直上，升入虚无之境，更无坚碍。故曰：丹阳火会灵元室，中有自然明的的。须臾拥出一轮红，飞出泥丸上无极。
　　元始祖劫，化生诸天。开明三景，是为天根。
　　中理五炁，混合百神。十转回灵，万黑齐仙。
　　元始符命，时刻升迁。亡魂得此，立便生天。
　　其余一应开摄炼度符命，悉依常法书篆。但拂抹有用水笔用火笔。或召或遣，或降或升，则各随义理用之。道在人弘，法由心起，切戒疑滞，恐成障碍也。
　　摄魂符诰
　　用黄七尺，鉴字朱篆，以告下开摄。或先以遣将追取，则可不用追牒。
　　司额
　　今据入意，当司得此，事干利济，理合奉行。除已徧闻高厚，依科修奉外，合行元降玉符：
　　右奉符命，仰龙天飞元符使徐亨，同神虎大圣阳神何昌，阴神乔荀，追摄等神，疾速宣告十方无极世界幽阴主宰，诸狱冥官，宪治温曹，城隍里社，考校神祇，请遵
　　元降，上体生恩，下矜苦趣，应时开宥某所荐亡者某魂，并诸宗亲，及九泉长夜诸类男女孤魂，劫亡囚徒苦爽等众，即与停刑罢对，摄炁生神，的於某日夜管领赴坛，承功受度。一如天信，星火奉行。
　　年　　月　　日　　时告下。具位　　　　臣姓某诰诰奉行。
　　上清三景大洞法师清微总章上卿混元真人臣赵宜真，
　　上清三洞五雷法师清微采访使臣曾贵宽，
　　洞玄大夫清微采访使臣彭汝砺，
　　洞真大夫清微广明上卿臣熊道辉，
　　清微察访使雷渊广福普低真人臣黄舜申，
　　斗中六通掌水使者混隐弘济昌耀真人臣南毕道，
　　清微都元右卿五雷院使保灵佑崇惠真人臣李少微，
　　神霄玉枢使通慧明德洞昭真人臣朱洞元，
　　洞阳上宰清虚真人臣华英，
　　三天侍御紫英玉惠元君臣高爽，
　　三天侍经龙光道明元君臣姚庄，
　　三天上傅福和耀真元君臣傅悦，
　　清微太霞侍真琼室洞清元君臣郭玉隆，
　　清微元上侍宸金阙昭凝妙道保仙元君臣祖舒，
　　九州都仙太史高明大使神功妙济真君臣许逊，
　　太极左宫仙公冲应孚佑真君臣葛玄，
　　金阙上保高元宸照法王清真紫虚元君臣魏华存，
　　三天扶教辅元大法天师正一静应显佑真君臣张道陵，
　　玉堂大教主黄箓院副使真君臣光妙音，
　　玉清元始法师黄录院使真君臣真定光，
　　大罗无极神公知黄箓院事真君臣郁罗翘。
　　净秽符
　　臣某承诰浄坛。
　　集神信香三符
　　臣某上香达信。
　　臣某上香通真。
　　臣某上香集灵。
　　召苟毕符
　　雷君苟留吉、毕宗远速降，臣某承　诰奉召。
　　召王赵符
　　将军赵仲明、王燕速降，臣某承诰奉召。
　　召主将符
　　符使徐亨速降，臣某承诰奉召。
　　召神虎符
　　神虎何昌、乔荀等速降，臣某承诰奉召。
　　召追摄众将符
　　三元五道追摄等神速降，臣某承诰奉召。
　　召迫摄将吏符
　　臣某承诰策役。
　　通幽信符
　　臣某承诰通幽。
　　师运金光，照彻夜府，幽关洞启，众魂乘光而至坛下，恭承摄召。
　　召魂符
　　臣某承诰摄召。
　　右召魂符一样三道，摄召时焚之。
　　解冤符
　　和冤释对，识妄明真，臣某承奉行。
　　澄正符
　　医功曹符吏速为亡爽澄正魂神，一如告命。臣某承诰奉行。
　　师运金光道炁覆护亡爽，完复形神。
　　丹阳符
　　清净法水，涤垢除烦。臣某承诰奉召。
　　右符用青纸书，或皂纸亦可。焚於浴所。师运神水灌溉众魂，皆得清净。
　　化衣符
　　摄化无方，普令具足。臣某承诰奉行。
　　丹阳符
　　甘露流通，法食充满。臣某承诰奉召。
　　右符用青纸书，焚水盂中。师降天中甘露，合已真炁，徧布斛食，变化无穷，皆得饱满。
　　化食符
　　充塞饥虚，顿明实际。臣某承诰奉行。
　　建火池符
　　主火官将速化丹处，臣某承诰奉行。
　　师於火池飞离旨火天尊胜斗，密念：直晖存。七徧。请降太阳重离三昧真火，合炁布注，旨命主火官将营卫火池，俟候摄炼。
　　真火符用红纸书
　　凡火速化，真火炼神。臣某承诰奉行。
　　建水池符
　　王水官将，速变天池，臣某承诰奉召。
　　师於水池飞化元聿白星飞毕斗，密念：
　　朗清存。七徧。请降太阴黄华元精真水，合炁布注，旨命主水官将营卫水池，伺候摄炼。
　　真水符用青纸书
　　凡水速化，真水浴魂。臣某承诰奉行。
　　次炼真符红纸朱书，焚火池中
　　大阳流曲，返性还魂。臣某承诰水炼。
　　王眸炼质，真性洞明臣某承诰奉行。
　　真阳所被万有生成臣某承诰奉行。
　　水炼真符青纸墨书，焚水池中
　　太阴流辉，摄炁生神。臣某承诰水炼。
　　黄华荡形，神识洞清。臣某承诰奉行。 
　　真炁妙感，沉滞超升。臣某承诰奉行。
　　敕赦生天符
　　五炁混凝，一真澄彻。臣某承诰奉行。
　　混炼超度符
　　三华交映，九炁生辉。臣某承诰奉行。
　　一炁成真，万灵超度。臣某承诰奉行。
　　众魂悉已受炼，宛如玉婴，足履莲花，便当超度。师运真火透出顶门，流铃八冲，光辉十极，速运咒曰：
　　离巳。旨辰。火离。天坤。尊未。胜，午，剔。火铃炎炽，飞遍八方，摄送亡爽，上生天堂。
　　众魂乘光，上朝丹极，升入无形。
　　生真符诰
　　司额
　　今奉
　　道旨，为修斋某，恭依龙天通明大法，
