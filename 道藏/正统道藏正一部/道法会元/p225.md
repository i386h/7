<!-- { "loadSidebar": true } -->
　　唵吽咤敕。天地自然，秽炁消散。洞中玄虚，晃朗太元。八方威神：东方威神青炁元君杨方大将，木德之精，九万兵马，青龙将军，青旗为号，遍绕东方，诛灭青瘟之炁，馘戮腐木之精。南方威神赤炁元君汪想大将，火德之神，三万兵马，火龙将军，赤旗为号，遍绕南方，扫荡赤瘟之炁，殄灭炎火之精。西方威神白炁元君周良大将，金德之神，七万兵马，白龙将军，白旗为号，遍绕西方，驱除白瘟之炁，沉断死金之精。北方威神黑炁元君张罡大将，水德之神，五万兵马，黑龙将军，黑旗为号，徧绕北方，斩断黑瘟之炁，焚烧溷池之精。东北方威神青黑炁元君袁易大将军，青黑旗为号，青黑众神兵，遍绕东北方，诛灭青黑鬼之精。东南方威神青赤炁元君高光大将军，青赤旗为号，青赤恶神兵，遍绕东南方，诛灭赤青鬼妖精。西南方威神白赤炁元君萧常大将军，白赤旗为号，白赤炁诸神兵，遍绕西南方，诛灭白赤炁鬼妖之精。西北方威神白黑炁元君何当大将军，白黑旗为号，遍绕西北方，诛灭白黑炁鬼妖之精。天上天下，荡散凶妖。使我自然，威镇八方。咳咈嚧□哜 哂□。疾速疾捉疾缚，斩馘不祥。灵宝符命，普告九天。乾罗答那，洞罡太玄。斩妖缚邪，杀鬼万千。雷霆霹雳，符命降临。三界四府，岳渎齐拜。星移斗转，运动罡神。诛灭邪鬼，符到奉行。中山神咒，太乙玄真。合象威灵。玄明独运，呼风震云。冒黎我社，使有雷霆。荡除三界，无道神明。卢杀利亨，虚剎炎辉。元始玉文，日月同行。五炁交腾，车轮淼淼。速破妖氛，肃清八极。天朗炁清，星斗交辉。雷霆震威，诛戮凶恶。电掣雷轰摄。唵吽咤哩，不得留停。吾诵一遍，却鬼延年。按行五岳，八海知闻。魔王束首，侍卫我轩。凶秽消荡，道炁常存。急急如玄元始三炁天君律令敕。
　　诵咒毕，噀水一口，喝云：帅将吏兵疾速报应。已上诸咒，并同此例。
　　道法会元卷之一百五十九竟
　　道法会元卷之一百六十
　　上清天蓬伏魔大法
　　禹步斗罡天策论
　　夫步罡者，乘於正炁以御物。诀目者，生於神机而运化。修仙炼真，降魔制邪，莫不基之於此。其禹步者，法乎造化之象，日月运行之度也。一月一交，一交三旬。三旬者，盈数也。一时三月九旬，是以一步一交，三迹象一时也。并足，象天地交也。先举左足者，应叶春秋之步。先举右足者，应吋冬夏之步。春夏之孟，阳神也。秋冬之孟，阴神也。故生杀制御用春秋，收藏积聚用冬夏。又云：三步九迹者，法象三光九炁也。十二迹者，法於律吕也。又十五迹者，法三五之数也。因用制宜，存乎法诀。而称禹步者，大禹治水而成厥功，天授此步，以制神灵，诛斩馘伐，因名禹步焉。
　　凡步罡履斗，先变神。次存三元五德将军，功曹吏兵，侍卫森列。然后发步。经云：能以神存心步，则不必履斗，但次第念咒可也。
　　净身咒
　　吾以月洗身，以日炼真。仙人辅己，玉女佐形。二十八宿，与吾合并。千邪万秽，逐炁而清。急急如律令。
　　左手掐紫微诀，右手掐天罡诀，取此炁吹於身。
　　藏身咒
　　吾是天目，与天相逐。睛如雷电，光耀八极。彻见表里，无物不烛。急急如律令。
　　右用左三魂印，右七魄印，存帝席斗九星於泥丸宫现。默念下咒。
　　三魂七魄咒
　　三魂将军，七魄童子。卫我步斗，愿过天关，毋令误事。急急如律令。
　　又咒曰：
　　吾受天师正心宝印，佩带随身，自然通幽达冥，上彻九天。吾行禹步，得道升仙。三魂佐卫，七魄随行。不出不入，永保长生。急急如太上变神律令敕
　　天授禹步既济未济斗罡
　　既济斗罡阳日用
　　未济斗罡阴日用
　　右禹步讫，左右手山字诀，念咒。
　　普护咒
　　乾尊耀灵，坤顺内营。二仪交泰，六合利亨。配天享地，永宁肃清。应感元皇，上衣下裳。震登艮兴，坎润离明。巽旺兑生，虎步龙酿。天门地户，人门鬼路。卫我者谁，昊天昱苍。今日禹步，上应天罡。鬼神宾伏，下辟不祥。如求如愿，万灵莫当。敕吾身中五苦八难，九厄百病，千灾万祸，凶神恶鬼，图谋口舌，天罗地网，年殃月耗，并行摄捉，押赴魁罡，诛灭受死，入地千尺，无动无作。急急如律令敕。
　　拆斗咒
　　北斗灵灵，斗柄前星，贪狼操恶，食鬼吞精。巨门烜赫，照耀光明。禄存吐雾，统领天兵。霞冲文曲，光耀廉贞。威临武曲，真人辅星。天罡大圣，破军尊星。鬼妖荡尽，人道康宁。急急如北斗七元星君律令敕。
　　七星罡
　　右九步斗罡。先以左足横右足直，又移前足横右足直。又再步换横作直，直作横。一二遍，作丁罡立，如七星也。后又步七星罡，从魁至魒。
　　又七星斗罡
　　右步七星从第一魁星至第七魒星，谓之顺行。反回七星至第一星，谓之复从。又自第一星至第七星，谓之反行。一炁运息，作意反顺，履步罡斗，鬼神归钦，邪魔敬伏。在依法而行焉。
　　禹步九迹罡
　　右念前咒，手剔足步。自一至九，复立于中。
　　九迹罡咒
　　白炁混沌灌我形，禹步相催登阳明，天回地转步七星，蹑罡履斗跻九灵。众神助我斩妖精，恶逆摧伏邪魔倾。万灾消灭我长生，得道飞升亨利贞。急急如律令。
　　九凤雷火破秽斗罡
　　破秽罡咒
　　九凤破秽，邪精灭亡。天将骑吏，径下云纲。斗转星移，潋滟三光。上应九天，下统九地。雷公霹雳，风云际会。罩满十方，乾坤定位。万邪不干，众神侍卫。急急如九凤破秽真人律令敕。
　　凡入坛朝谒，先当破秽，使形体清洁慎勿反顾。其法，先存九凤真人一人，朱衣皂帻，朱履，立头上，有丹凤九头，吐火炎炎绕身。步罡发诀，存神行用。
　　阴阳豁落斗
　　凡步此斗，务先存神叩齿，左手掐丑文，想履斗将史在前。结斗印捧心。右手剑诀叉腰，背斗向罡立，念咒至履天英，方入斗。步至九宫，退罡中宫，隐闭地户，望天门，至天罡而立。
　　阴斗式冬至后步此。
　　阴斗咒
　　斗要妙兮十二辰，乘天罡兮威武陈。
　　炁仿髴兮如浮云，九变动兮上应天。
　　知变化兮定吉凶，契广大兮有区分。
　　入斗宿兮过天关，合六律兮持甲乙。
　　履天英兮乘天任，清泠渊兮可陆沈。
　　傍天柱兮拥天心，从此度兮登天禽。
　　倚天辅兮临天冲，入天内兮出天蓬。
　　斗道通兮刚柔济，添福禄兮流后世。
　　出杳冥兮千万岁。一歌之后步六时，
　　九歌三步三百载。急急如元斗步敕律令。
　　诀曰：
　　戴九履一肘头三七。户扑二四，膝抵六八。五为肚腹，定为中黄。婴儿端坐，统摄八方。纵横步蹑，妙不可量。
　　阳斗式夏至后用此
　　斗罡咒
　　日月明，乾坤配。人道兴，鬼道废。吾从天蓬入天内，略过天冲逢辅退。反归天禽与心对，把天柱兮任英会。斗道通行按纯神，人道通兮鬼道碍。千邪万秽皆回避。急急如元斗步敕律令。
　　交乾斗
　　步斗诀
　　坎双艮只步交乾，震上双行兑亦然。
　　坤只离单双步巽，三台归去上朝天。
　　斗罡咒
　　乾元亨利贞，日月蔽吾形。万灾不能干，寿与天同龄。急急如律令。
　　步罡讫，结紫微印，诵咒，存身乘白鹤，飘然直至天门，朝谒帝君迷，陈心意奏达，然后旋身出斗。
　　步斗法式
　　凡步斗，以清旦日将出之时，於洁净地上步之，或静夜正中。天星下，向旺方念拆斗咒，存斗光下覆地上，光芒炳耀。次存己身如真人状，项生五色圆像，光映十方。即步斗罡八步。凡咒八句，以丁罡八字步。左手卯文藏袖中。阳日左足在前，阴日右足在前。一云：春夏阳斗，秋冬阴斗。凡步至自己本命星上，但以足尖点过，不得实步，否则罚克人之寿算。步斗时，念北斗灵灵，斗柄前星，至破军尊星。咒尽，以脚踢起斗於头上，罡星指前。次收脚紧踏，立第六星，向罡星，诵天罡咒七遍，祝云：
　　上告天罡大圣破军尊星，诛锄凶恶，灭迹除形，所求如愿。使臣身中五苦八难，九厄百病，千灾万祸，凶人恶鬼，年衰月耗，并行摄赴魁罡之下受死，毋动毋作。俾令所患，立获痊安。
　　右想邪炁入地，无有踪迹。即自斗外转身，步三台，入斗口丁立，后出斗，即乱吾身在地上之义也。
　　卧斗法
　　凡夜卧后魂神飘荡，躯壳空然，何有神而守卫。夜卧之时，先须静定端坐，存食狼星在眉上，叩齿一通，密咒曰：
　　阳明大魁，玄极文昌，使我魂魄，俱游天罡，
　　右存顶出青炁一道，直下灌入口中吞下。
　　次存巨门星在额，叩齿七通，默咒曰：
　　阴精北极，太上璇玑，使我魂魄，与日相随。
　　右存黑炁入口吞之，次想禄存星在头上，叩齿一通，密咒曰：
　　天灵节荣，愿保长生。太玄之一，守其真形。五脏神君，各保安宁。
　　右存青炁下注口中吞之。次想文曲星在顶上，叩齿一通，密咒曰：
　　玄冥瑶光，紫微太阳。使臣魂魄，俱行玉堂。
　　右存青炁入。吞之。次想康贞星在背上，叩齿一通，密咒曰：
　　丹元紫宫，太上辰星。使臣魂魄，俱过神津。
　　右存紫炁如丝入口吞之。次想武曲星在腰上，叩齿一通，密咒曰：
　　俗居小人，好道求灵。愿见尊仪，永保长生。
　　右存紫炁入口吞下。复存破军星在指足，叩齿一通，密咒曰：
　　天帝释章，佩带天罡，五方凶恶之鬼，何不消亡。飞仙一吸，万鬼伏藏。
　　右存赤炁入。吞下。存光明照耀，魄定神宁。然后安息而卧。
　　三步丁罡
　　火轮罡
　　火轮罡咒
　　朱陵使者，北斗神真。六甲童子，火轮将军。吾左辅青龙大将，右辅白虎大神，朱雀玄武神将，左右常卫吾身。呼吸一口，光耀八门。急急如律令敕。
　　飞神入斗诀
　　先步斗，自柄入斗口，回至柄，踢斗罩身。再步入斗口，三礼，俯伏，存神如法。出五色云炁，己身乘之。舌为金桥，如长虹，直入斗中。己身乘炁登桥，至斗口，见光明焕耀，其中有玉楼金阶，默呼四直使者下降检度。讫，良久，有紫云异香紫色光入户，乃斗内星君下降。切忌男女孝服，腋气犯月，血伤污秽，师巫卜筮，妬心技术之徒，猫犬鸡鹅触犯。犯则行持无验。
　　八卦斗罡
　　诀曰：
　　巽双离只坤单步，震上单行兑亦双。艮上独行坎一只，天门双立望天罡。
　　右罡乃是八迹十二步，．乃天地日月四时之行，九宫八卦之总，大道之元炁也。
　　出斗咒
