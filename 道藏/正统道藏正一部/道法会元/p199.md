<!-- { "loadSidebar": true } -->
　　具法位臣姓某诚惶诚恐，稽首顿首，再拜上言臣谨据某处某人入祈雨意。臣佩箓受法之初，誓以佐助道化，济利人物，睹此迫切，不容坐视。谨涓今月某日节次，批发号令，关召雷神，役龙负水，措置雨泽，前来某处管内，大赐霶，苏苗救物，以全民食。但以太一大法，威禁至重，不敢擅行，除申牒天地职司，雷霆都部，城隍社令，管内龙神等处知季，伺候敕旨，降下雨泽，须至具状，画一奏请下项：
　　一、臣奏乞敕命，下九天曹局，掌劫数罪业真司，特与原赦某处士庶男女种种欺罔冒犯无边之罪，免遭劫会，庶得导迎和炁，保全民命。
　　一、臣奏乞敕命，下九天雷司，颁告太一六府雷霆，某处潭洞龙王龙神，但干潭漱等处，应遇臣批发太一雷令起云雨雷电，但干符檄到日，即时依应施行。
　　一、臣奏乞敕命，下太阳宫，速与收敛阳光，并下罗计都雨宫，升腾阴炁起云，昏暗天地，召龙负水，普施甘雨。
　　一、臣奏乞敕命，下雷司，火急翻下当部行雨雷神，贴同城隍社令，并敕下东井箕星，西方毕宿，南方张宿翼翰星官，翻下当季行雨龙神，驱斥云龙，大布甘雨。又恐臣未奏已前，已准敕下封锁潭洞龙神，不敢擅便移易，但乞指定某处龙王，限雷令到日，疾速押起神龙，搬运神水，遍布雾霜，救苏禾稼。
　　一、臣奏乞敕命，下太一阳雷霹雳专司，碧玉内院，并雷霆蓬莱等处，天雷部，龙雷部，神雷部，水雷部，社令部，太一元君，水府九江掌记专司，各差左右龙王，二使者，起云驱龙致雨。合干雷帅天神，七十二将，三十六司，飞捷雷兵等，火急降赴臣行司，日夜不住，监督雨部，驱斥云雷，如期连日大降甘雨，救济万民。
　　一、臣奏乞於奏后不住批发，催雷起雨。但干真令，犹恐阳光炽盛，龙不出潭，云炁不聚，是致龙神畏惧阳光，不能负水行雨。欲乞降旨，径下太阳宫，委引驾将军高步火城，腾云掩日，庶得龙神出潭运水，连日降雨，早赐报应。
　　一、臣奏乞赦臣德行浅薄，妄动雷霆，呼吸风雨，上干造化，死有余罪。欲望天慈，特赐许臣便宜行持，愿降正真自然诸天生炁道炁，并五雷金光真炁，下注臣身，宫室清明，易於号令雷霆，檄召风雨。
　　右臣谨谨画一具状，飞奏太一正元雷祖轰天大帝陛下。臣恭望睿慈，允臣今来逐一奏请事件，即赐敕命，下三界真司，雷霆云雨霹雳电部，龙神等处，敕命下日，不移时刻，依应施行。早使山川出云，神龙负水，遍布甘雨，苏生万物。上彰恩造，下副哀祈。臣冒犯天威，下情无任瞻天望圣激切伺恩之至。谨昧死奏闻，伏候敕旨。谨奏。
　　年　月　日具法位臣姓某状。
　　贴黄：
　　臣奏为某处缺雨，投臣法坛乞依
　　大法请雨苏苗，以救民命事，伏候敕旨。
　　倚黄：
　　敕命乞
　　降付太一雷司，五雷都部，疾速依应施行。
　　圣后　　具法位臣姓某，诚惶诚恐，稽首顿首，再拜上言：臣谨据某处某人入意。遂於某日敷奏三天，乞降敕旨，并奏雷轰大帝阙下，请睿旨下，指定某处龙王取水行雨。除於当日批发九天太一真令，役使雷神召龙负水，并役某潭龙王并力搬运神水，大降雨泽外，臣切虑本境居民积造恶深，罔知悛改，又或冤气上冲，天曹谴责，是致甘雨不降，禾稻焦枯。若非雷令之颁行，曷使旱妖之殄灭。臣谨遵师授，建立雩坛，呼召雷神，显扬大法。若蒙即赐过宫解释前件过恶，并水火饥饿之厄，早降甘雨，普润根荄，救济旱伤，实出慈造。伏念臣德行浅薄，滥掌雷霆，冒昧行持，死有余罪。仰惟大法，旷古救人。臣不避雷斧之诛，谨具奏闻者。
　　右臣谨具状，昧死上奏掌法圣母元君圣前。恭望睿慈，允臣录奏，早乞过宫，上御轰宸，特为本处万民哀请，特赐赦原恶业罪障，得免水火不常之厄，必使得全口食，不致饥饿。即乞救下雷龙雨部，早与遵依已申牒符命，广赐霶雨泽，救济禾苗施行。臣诚惶诚恐，稽首顿首，再拜谨具奏闻。伏候昭报。谨状。
　　年　月　日具　法　位臣姓某状。
　　贴黄：
　　臣奏为某处万民适逢旱数，聚神祈祷，乞赐　慈悲解释，庶得感应事，伏候睿旨。
　　倚黄：
　　乞降　勑命颁下合属，解释施行。
　　内申
　　具法位姓某
　　照得本司今为某人入意。事系急切，拜发奏状一函，重封印全。谨谨上诣三天金阙请进。须至申闻者。
　　右某谨具状，上申
　　三天门下上清天枢院真君，恭望圣慈，允今所申，体念某为民，见今荒急无雨，乞降霶，救苏万物。乞进奏，立降敕命，颁下施行。伏候指挥。谨状。
　　年　月　日具　法　位姓某状。
　　又申照前申式
　　拜发奏状二函，重封印全，谨上诣雷祖天帝阙下，九天圣后阙下，请进。须至申闻者。
　　右某谨具状，上申雷祖阙下引进仙官。
　　碧玉奏状
　　具法位臣姓某
　　照应本司今为某处某人入意。所奉来词，理难拒抑。聚神祷雨，无不精虔。但田畴龟拆，雨泽未降。阳光炽盛，云不出洞。龙不出潭，所以不能负水行雨。民心熬熬，日夜忧惧。士民仰望云霓，深恐损伤民食，有亏国家税赋，难保性命。又恐本司未行持之前，管下潭洞已准帝敕封锁，不敢擅便移易。若非雷令颁行，不能驱此旱魃。来诚恳切，不容坐视，合行依按玄章律令，依法请雨。除已录奏三天，乞降敕命，并奏雷祖帝阙，请降睿旨，指定某处龙神取水行雨，及奏九天圣后，乞过轰庭，为某处万民解释劫会，并水火饥饿之厄，请降甘雨，救济禾苗，并牒雷部威神外，取某日节次，批发九天太一真令，召龙负水行雨。其事正隶丙院主行，须至奏闻者。
　　右臣谨谨具状上奏太一碧玉内院大天帝圣前。恭望圣慈，照今已具奏闻事理，特赐慈悲，以太一碧玉白莲真水付太一雨部使者，霹雳十神，天章司，七十二将，雷公都部，当季行雨雷神，某处行雨龙王，径会集某处潭洞龙神，立便於各部潭洞搬运神水，伺候帝敕行下，驱役云龙，布行甘雨，大降霶，遍满四郊、庶得沾足田亩，保全民命，显明大法，开化人天。臣干犯圣威，下情无任战栗之至。谨具状奏闻，伏候玄旨。谨状。
　　年　月　日具　法　位臣姓某状。
　　九真君申
　　其事正隶专司，主行风雨，须至申闻者。
　　右某谨具状上申九真列位。恭望圣慈，照今来已具奏闻事理，督发太一雨部，霹雳雷将，合干威神，雷公都部，某处潭洞龙神，立便星夜搬运神水，驱役云雷，布行甘雨，遍满四郊，沾足田亩，保全民命，显明
　　大法，开化人天。某干犯圣威。照前结。
　　太阳
　　切缘阳光炽盛，阴炁不升，所以地不兴云，甘雨不降，正隶星宫主行，须至申闻者。
　　右某谨具状上申日宫太阳炎光帝君圣前。恭望圣慈，照今来已具奏闻事理，告下太阳宫炎光散辉真仙童子，速敛光芒，升腾阴炁。檄发太阳下所管星宿，同共措置雨泽，救苏禾苗，保全生灵性命，显明大法，开化人天。照前结。
　　二十八宿
　　其兴云致雨，召龙负水，正隶星宫，须至申闻者。
　　右某谨具状上申上清二十八宿星君圣前。恭望圣慈，照今来已具奏闻事理，乞告下各星宫，调和炁候，升腾阴炁，措画雨泽，驱起神龙，兴云致雨，随檄从令，大彰报应，以副万民悬悬之望。照前结。
　　罗计
　　切缘阳光炽盛，阳炁不升，山川闭塞，云阵不兴，召龙负水，正隶星宫主行，须至申闻者。
　　右某谨具状，上申神首隐曜罗星君，神尾暗曜计都星君圣前。恭望圣慈，照今来已具奏闻事理，不移时刻，请过日宫，同共措置雨泽，并檄发岳渎山川升腾阴炁，催发箕毕翼轸四宿，协心运功，如期降雨，大施霶，普救旱伤，利济生民，保全性命，显扬大法，开化人天。某干冒圣威。依前结。
　　太一元君
　　其召龙负水，正隶真司，须至申闻者。
　　右某谨具状，上申太一元君圣前。恭望圣慈，允今申请，即赐督发九江四渎，泉窟龙渊，十二溪河，应有水泽去处，同共搬运神水，应副某处龙王，遍行甘雨，大降霶。务在四郊沾足，万物昭苏。全赖圣功，显扬大法。依前结。
　　十星帅牒
　　司额
　　照应，本司今奉为某处某人，所据来词，理难抑绝。切见田畴龟拆，禾稻焦枯，民心熬熬，日夕忧惧。深恐损伤於民食，有亏税赋於国家。当此旱伤，岂容坐视。又恐本司未经行移之先，管下溪源潭洞，已奉上帝敕命封锁，不敢擅便移易。若非雷令颁行，不能驱除旱魃。为此除已具奏三决，乞降敕命、并奏雷轰帝阙，请降睿旨，指定某处潭洞龙王取水行雨，及奏九天圣后，乞请恩命，俯为当境小民解释劫会，水火饥饿之厄，特降甘雨，救济田禾外，谨取某日批发九天真令，召龙负水。其事急切，正隶主行，须至专牒者。
　　右牒请遵依太一雷令，会同副将雷吏，督发云雷电雨部，并当季行雨龙神及某处潭洞龙神，城隍社令诸神，齐赴行坛，各扬厥职。即便驱龙卷水，掣电兴云，震霹雳於长空，降霶於大地，救苏民命，沾足田畴。协成大有之年，以慰兆民之望。式彰道化，以广好生。星火奉行，立希昭报。谨牒。
　　年　月　日　时牒。具　法　位　姓押。
　　星帅七十二将，都天雷公，欻火严度四将，天雷部，龙雷部，神雷部，水雷部，某州社令雷部，城隍，某处潭龙王，左右二仙龙王、九江掌记神司，已上各牒，并依前式。
　　九江掌记神司
　　其事紧切，所有搬运神水，正隶神司，须至专牒者。
　　牒请遵依太一雷令，不移时刻，檄动九江四渎，泉窟龙渊，十二溪真，应有水泽去处，并某州某处龙王龙神，取水行雨。限当日驱斥云龙，大布甘雨，保全民命，显明大法，开化人天。有功即与保奏天庭，迁阶进职。如违，别奏依玄律施行。
　　欻火
　　牒候到，速依太一天章阳雷律令，不移时刻，下降坛场，宣灵显圣，轰雷闪电，鞭起懒龙，速登云阵，吐水致雨，大赐霶、连日倾盆，以为明验。庶使根荄普润，民命复苏，木遭饥馑之忧，共享丰登之乐。有功迁赏，毋得旷违。式弘利济之功，丕广雷霆之化。大彰报应，勿误行持。专俟霆威，以昭玄感。谨牒。
　　年　月　日　时牒。
　　祈雨再奏昊天状雷祖此式。
　　具法位臣姓某
