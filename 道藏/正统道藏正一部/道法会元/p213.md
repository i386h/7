<!-- { "loadSidebar": true } -->
　　原夫太易太初之极，中有至精焉，浮黎元始也。元始一而已。一者，乃天地之祖，无极之宗，不言而化，莫知其神。自天地位，日月明，星辰着，岳渎形，雷霆现，风雨行，万物因之而生，号名曰道也。道即一，一即元始之殊名，分为玄元始三炁。始青之炁为天宝君，道之祖，一也。於浮黎说经，众真监度。授於玉宸道君元白之炁，为灵宝君，经之祖，一生二也。宣演经教，立法度人，下传混元太上老君玄黄之炁，为神宝君，二生三也。上作诸天之模范，下为百世之表仪。变化多端，灵通不测。八十二化，变为真武，主掌群黎，纲维万物，为天地主宰，为生民立命，为万世开太平，即三生万物也。藏於其中，显於用；一饮一啄，无非此道也。
　　洞玄天君全诰
　　混元六天青灵教主，无极妙道始阳祖炁万化分真，高上碧霄上清华王，东极注生青华大帝，元始化生玉虚上灵，太阴黑煞壬癸之精，虚无九龙乌金铁笔注律正令大神，三十三天雷霆大都督，九十二化儒释道三教尚书，神霄天枢检详东极注生青华上相，九天掌籍都运沧水琼瑶上仙，分权定衡真王，玄都玉府太枫先天冲玄上吏，太乙木郎光天都元帅，总统诸天三元考校斜察鬼神校量罪福黜陟赏罚使，判五雷玉清府宰，九天采访察访使司行雷露大都督府便宜大使，掌摄五行轮造济生度死司玄储福定命真君，玉皇赞化洞玄教师随应妙行真人，上诛逆象妖星下判阳间阴府寻声救苦大慈仁者太乙青玄上帝、丹天朱陵南昌火府负风银牙通明猛吏阳晶炼度执法真人，光寂通天演法大元帅，十一枢台主帅，掌风云雷雨电雪雹提点三界节制万灵终劫度人万法宗师，启元救运演道兴教青帝天君，太乙五雷玉阙判府雷声妙化天尊。
　　混元启白文
　　恭闻巍巍上帝，广开方便之门，赫赫雷霆，接引修崇之路。具位某谨运真香，先伸召请：香官使者，三炁正神，奏善真官，土地，今日传奏神员，恭望下降雷坛，领今敷露。白意。仰劳神威，传此诚意，即为通传。某谨运道香，稽首顿首，虔诚拜请主法玉虚师相玄天上帝金阙化身天尊，圣父圣母二大真尊，泰玄都省主法真君，主坛雷霆大都督青帝辛天君，副坛都总管炎帝邓天君，玄天左相董真君，玄天右相张真君，混元启教祖师路真君，阐教普济雷真人，玉枢飞捷张元帅，混元都统灵官马元帅，八卦洞神庞刘二元帅，太一十神雷霆诸大天将，天医六毒赵许二元帅，田崔刘陶高五大雷神，天医炁医符医三大圣，六职治病功曹，尚药灵官，法灸灵童，典药治病玉女，行符摄毒仙官，圣水使者，医师真人，天医攻炁总辖马耿二元帅，百药李朱二仙吏，布炁主者，十大功曹，二十四阶功曹将吏，符水灵童。恭望洪慈，俯垂降格。仗此香烟，普同供养。臣今谨为某请降混元正炁，运化妙药灵丹，攻退病魔，保安幻体，下情不胜虔祷之至。
　　混元攻炁妙用
　　师曰：凡治头风脑痛连目痛者，布炁，想头风从顶出，四边皆如此布炁，四散出。如头风注目赤肿有赤羞明怕日者，布炁去风从顶门出，然后布炁於眼，四散出去风邪了，便想冷气攻目，自然清凉。如有翳膜，即布炁去从眼尾出。注赤肿者，布炁去了，然后想天医仙官以冷药贴之。治一切冷病，如冷，想热汤太阳真火烧脾暖胃。如下元冷，想丹田如火热，十分极热便住。如心气脾疼，想温暖炁调理，不宜便使火，令人发燥，只可温温补之。如一切嗽病，看冷热治之。如热嗽胸膈有痰壅盛，想化为水去之。如冷嗽，以温炁补之。背后肺腧穴可补热。如人五十以上，想十分热补之，如人三十以下，以五分热补之。又看人肌瘦补之。如痨嗽，先去膈上痰，后补肺，然后肾腧，补丹田三焦，亦如是调和。然后想天医仙官用药化痨虫为水，从火出，想身中火熏四围，周匝皆热，便咒余食，补五藏，如遍身风炁吹。如四肢无力行步艰难者，从上布炁，上面出，两手从指甲出，想肺腧穴出，脚趾甲中出。如腹痛，四散布热炁。再发者，便想补肾。如湿肿水炁，想布炁从水火中出，四肢散出，渐灭。不可便除，恐肿痛气虚人便死也。一日只得三分，作五次退者无妨。如退后再得疾者，定死。如妇人血气冲心，血崩，月水不调不通，想其轻重老少，以意调之。布气能医者，便晓药饵治疗。凡行炁，先想天医仙官在前方，如意行事。小儿急慢惊风，先去头上风，后布於膈上，化痰成水，想风炁从四肢便去，心退邪热。临危困者，於四指上掐得疼痛便叫者，则可治，不作声者，难治。如泻痢五般冷热，想而治之。小儿多不识他痛痒，难可进退。如有日后，只可咒水与母服乳之。凡有病患，不可食诸般毒厌物。凡一切疾病，当晓冷热治之。
　　召合咒
　　混元一炁，普济群生。天兵十万，万法皆并。所呼立至，所召立前。急急准三天大法师君律令。急奉元始上帝敕命。佑圣真君律令。焚香宣召，某将闻今请召，速降坛前。疾。
　　召合密咒
　　一炁默念九遍。
　　天尊玉帝，八首元天帝摄。
　　就以目光迭书此九字，想在空中，以鼻一吸入丹田混合。於此静定，澄心如镜。想丹室一轮圆光，弘照十方。以 字提起， 字运动， 字冲起， 字吐出金光於香烟上。存见金光满室，诸将皆在光中侍立。咒曰：吾奉帝敕，敕召雷神。召汝速降，速降通灵。
　　又咒用不用随意
　　五帝威神，与帝同生。混沌浩荡，一炁初分。安天立地，摄鬼袪精。发生万类，统御群灵。霹雳一震，万里闻声。混沌法律，万神咸听。急急准元始度人天尊律令。
　　攻炁法
　　伏请天医院合属仙灵官将，广运先天兀阳混元道炁，雷霆真炁，五行生旺正炁，灌注见患某身中。自顶至踵，自手至足，上至泥丸宫，中至绛宫，下至涌泉底，三部八景，五脏六腑之内，搜出一应邪炁鬼炁毒炁，天行时炁，四时不正之炁，瘟疫毒厉之炁，阴阳不正之炁，飞游走土之炁，随此道光，并为攻出。请降天上之清炁，攻出身中之浊炁。以天上之正炁，攻地下之邪炁。以天上之神炁，攻地下之鬼炁。以混元之道炁，攻患身之病炁。应患人身中四百四病，一切诸证，神符到处，并与攻除。即请表里俱发，有汁攻汗，令汗发泄，有痰攻痰，令痰吐出，有邪攻邪，令邪摄伏。对证攻治，急急如律令。帝师在坛，显彰报应。疾。
　　师以剑诀同天目光於患人胸前虚书勑字符，符见后。用雷局望天门取炁，混合祖炁吹布。左手卯文布斗，阳日北斗，阴日南斗。念咒，虚书水火符於两膊上，左肩火符，右肩水符，各念布炁咒。次布自己真炁，运在病人身上。再以二手剑诀，同目光虚书玉勑符于病人胸前，念攻炁咒。次念吾受五雷正炁咒，再书混元水火祖炁符，再布炁。喝云：
　　帅将仙官，疾速攻动患身。有炁攻炁，令炁运转。有痰攻痰，令疾吐出。发汗云：务要洪汗发泄。肿痛云：务要肿消痛止。
　　帅将疾速布炁攻动，如杨柳随风，炭火冶铁。内攻五脏，外炼五体。一攻一补，显报施行。
　　布炁秘咒
　　天蓬天蓬，佐天无穷。一炁之祖，混元之宗。驱除魔党，扫灭邪凶。逆吾者死，顺吾者丰。四圣当位，普扫不祥。六天正炁，敕赴魁罡。病人痛苦，摄送他方。急急准度人天尊律令。
　　治邪病咒一名催咒
　　天仙飞雷，电应六天。混元一炁，如意大法。布炁全真，立应显灵。都监万法主宰都天大元帅，亲行混元一炁，寻皮入骨，灌脉穿筋。驱斥病魔，搜除邪气。急急奉佑圣真君律令。随呼即至，尽赴坛前。千咒千灵，万咒万灵。不得违令，星火奉行。急准度人天尊律令。
　　攻炁咒
　　混元一炁，高辛之余。付汝弟子病者。万病消除。六天真炁，养汝形躯。布炁功曹，如意奉行。急急如虚皇天尊律令。
　　攻除秘咒依前行持念
　　呜呜发发摄摄灭登僧得色利摄。
　　附体蒙魂咒
　　参参戌戌，戌戌参参。昏昏蒙蒙，蒙蒙昏昏。阳魂速下，将体鬼魂速上。急急如律令。
　　咒毕，用双手雷局打下，沈魂於丹田。次飞斗盖童身。
　　神蒙黑暗昏迷摄。子午斗，剔布童身，顺行。
　　摄迷昏暗黑蒙神。辰戌斗剔打下童体逆。
　　封附咒
　　负风猛吏，风火将军。银牙铁笔，食鬼吞精。火龙腾来，驾火飞云。速速降敌，吉凶患因。不得隐匿，疾速现形。降附童体，通报来情。无违誓愿，普救群生。急急准玉清上帝敕令。
　　既攻动报应了，念醒魂咒：
　　混元一炁，速还本真。骨节灵爽，回体长生。一如度人天尊律令。
　　天神归天，地神归地。生体之神，各还所治。
　　咒毕，吸东炁嘘布体身，喝开目。
　　回将咒左玉文，天门炁
　　天有八柱，子文别。地有八梁。午文剔。天神还天，卯文剔。地神还地。酉文剔。诸司官吏，随印驻札，隐六合之中，呼召之间，速召速应。玉诀。
　　混元行持次第
　　九子。凤兑。破卯。秽寅。精丑。邪玉。灭离。亡疾。午出。
　　先念九凤破秽罡咒：
　　天将骑吏，径下云罡。斗转星移，□□三光。上应九天，下应九地。雷公霹雳，风云聚会。罩布十方，乾坤定位。急急如律令。次收邪。
　　召功曹
　　混元一炁，普济群生。六丁猛将，速现真形。焚香当坛，告召上界直符焦公奴，中界直符张元伯，下界直符郑禧闻。今有召，速降行坛。伏想功曹使者，头缠红彩，腰佩双刀，祥烟影里驻剑驯香雾丛中排宝马。倏忽遍九州四野，须臾达三界十方。符使临坛，信香作供。敢烦赍此心香，径诣雷府，宣召某将，各各今时分光化炁，下降行坛，闻今号召，不得於令有违。吾在坛前卓剑相待。疾。
　　又召咒
　　使者灵灵，有大威狞。周行三界，巡察人情。遍告雷府，传达愚诚。闻吾有请，速降坛庭。
　　又召咒
　　先天道祖，帝令至尊。十方三界，顷刻遥闻。
　　变神咒
　　天皇上帝，速变真形。摄。寅戌斗。
　　混元总召咒
　　混沌祖炁，化生诸天。制御三界，统摄万灵。百千官众，万亿精兵。金刚力士，夜叉神王。无鞅数众，内外屯营。道祖有令，不得稽停。号召诸将，齐集坛庭。有违吾令，罪罚非轻。急急奉先天道祖至尊律令。
　　又咒
　　吾是元阳金阙灵，先天一炁而化生。劈破坤基成万物，扶持乾道救皇民。日管人间善恶，夜归天上游行。号召雷神诸将，一时齐集坛庭。敢有一将违令，罚为地府阴兵。
　　又咒
　　上乾并下坤，亥申。一炁道祖分。午。吾召诸司将，卯。天地肃清尘。玉。
　　召雷咒
　　雷威大震轰神劲煞摄。寅至戌。
　　勑笔咒
　　又名五雷正炁咒。攻炁亦可用。
