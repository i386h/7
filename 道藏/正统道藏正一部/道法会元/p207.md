<!-- { "loadSidebar": true } -->
　　右少阳符，用金钱甲马烧床前。仍用少阳符熏之。
　　帝旨诏行。臣某奉行。
　　右火凤符，大书加火笔 成巨山。贴床后前。三五铁面神符妙应无穷，神意发用。
　　元阳真炁符
　　霐 三天元坎宫升 金精离木因丕帝保安宁 九九元阳将大渊降火铃 加 加 加 辰文出
　　嗔呤摄一炁七遍敕之
　　合形 加□斗辰出
　　右符催生通气，剔下治目上膈疾。神运上出。
　　熏魔符
　　□壳德 火铃摄 斗口将军 □□□□□ 用后都天咒敕
　　都天大雷公，霹雳震虚空。雷公八百万，腾散崆峒中。敢有背逆者，元帅令不容。押赴魁罡下，永为清净风。急急如苍牙铁面刘天君敕煞摄。
　　合形
　　右符乃邓君亲授。治病，用此符於熨斗中加香熏之，必验。贴捉治同
　　排难解纷真符
　　邠解二将，皆黑面黑衣，执双刀，立雾中。
　　□□□□□□□
　　右符，以黑纸墨书半幅，纸中折断书符。取黑炁香烟上虚书霟字於符上，剑诀书讫，劈开。咒曰：
　　天灵天灵，郁罗达明。排纷解难，枢府大神。扫除凶恶，守卫元真。急急如洞玄教主辛帝君告盟。
　　再咒
　　物禀一炁，神化无方。雷霆窟宅，扫荡不祥。比以心事密嘱。急急如雷祖大帝律令。
　　三十六步破地召雷罡
　　巽双离只坤单步震上依坤兑是双艮户独行坎一只天门并立望天罡
　　坎双艮只步交乾震上双行兑亦然坤只离单双步巽二台归去便朝天
　　阴斗魒步起回天门
　　阳斗魁起回巽
　　总咒
　　都天雷神，三界之尊，威动上帝，诛斩凶草。天上地下，地府幽冥，降伏妖怪，诛摄地神。三界奉命，敢有不遵。五雷猛吏，霹雳风奔。魔王束首，鬼妖刑身。护持分野，救度人民。天真奉命，地祇举申。急急如昊天玉皇上帝敕。
　　下令咒
　　玉枢神罡，奉告真王。破地召雷，诛灭凶殃。雷部将帅，速至坛场。随吾口敕，起遣不祥。急急如雷祖大帝敕。
　　欻火大仙，自巽度乾。摧山倒岳，覆地翻天。万神齐诺，呼圣召贤。敢有魔魅，奉命不虔。除已黄钺，斩以镢天。帝敕在手，永镇吾权。一掷不到，递接相传。二掷不到，逢赦不原。三掷不到，永灭风烟。令下急如星火，三界毋得稽延。将吏急速到坛，为吾明彰报应。
　　召毕，自天门出巽户，剔入离，剔午文。
　　圣位
　　元始无上洞玄宫雷霆天帝君，金阙通明宫雷霆天帝君，九天应元宫雷霆天帝君，紫明太极宫雷霆天帝君，太极素明宫雷霆天帝君，东极青华宫雷霆天帝君，南极朱陵宫雷霆天帝君，西极皓灵宫雷霆天帝君，北极紫微宫雷霆天帝君，八方八天雷霆天帝君，九洞九霄雷霆天帝君，三十二天雷霆天帝君，无极太极混元万亿雷霆君。
　　师位
　　洞玄教主随应妙行真人神霄玉枢青灵雷霆天帝君，太微侍宸洞玄高明君，紫霄扶风洞玄元明君，洞玄通明中侍卿，洞玄高明崇侍卿，洞玄执法真官，玉枢副使，洞玄仙卿，神霄执法仙官，洞玄灵宝嗣教真师，洞玄执法仙卿。
　　雷霆君
　　洞玄风火元明天真君，火伯风霆天真君。雷主阏伯天真君，雷师皓灵天真君，雷祖青帝天真君，欻火律令天真君，太一木郎天真君，太一月孛天真君，太一火铃天真君，九阳铁面天真君，黑烟乌风天真君，乌风火雷天真君，旸谷火师天真君，洞玄雷霆圣真天帝君。
　　各领三十六万，官君三百六十人。
　　雷帅君
　　乾宫琅霄霹雳雷真神君，坎宫紫霄霹雳雷真神君，艮宫太霄霹雳雷真神君，震宫青霄霹雳雷真神君，巽宫碧霄霹雳雷真神君，离宫丹霄霹雳雷真神君，坤宫景霄霹雳雷真神君，兑宫玉霄霹雳雷真神君，中宫神霄霹雳雷真神君，洞玄九炁九天九洞九霄雷霆至真神君。
　　各领三十六万，官君一百五十人。
　　三司帅
　　天部霆司邵阳霹雳都督元帅，五雷使院神光霹雳都督元帅，蓬莱都水司阴精霹雳都督元帅，三司雷霆都督元帅。各领九万人官君。
　　三司将吏
　　霹雳轰天大将，流金闪天元君，飞天倒岳大将，冲天翻海大将，苍天霆烈使者，炎天霆烈使者，素天霆烈使者，玄天霆烈使者，元天霆烈使者，八卦雷丁，三十六鼓雷力使，八十一司官君将吏，七十二部霆烈上将，洞玄三司天部雷霆将吏。
　　外垣将吏
　　左右吞魔馘魔使者，左右都察听察使者，五岳驰烈摄魔将军，九天飞捷捕魔使者，内外平魔都统将军，黑风收魂摄魄使者，斩头吞魂使者，飞捷报应神王，提头滴血将军，飞事捷报使者都察捷报童郎，排难解纷神吏。
　　祭谢文
　　具位某谨爇真香，虔诚上请照前圣位列请。伏冀车粼粼，马萧萧，来从众妙，云溶溶，雷□□，分据十方。有主将副将之分，咸依品秩，或内垣外垣之众，无素班行。各整威仪，祇迎帝驾。
　　向天门奏请毕，迎入坛，安座，进奠。
　　伏以大象无形，道空洞而运行天地，至诚不息，契重玄而号召雷霆。良由上帝之降衷，获副下民之恳愿。谨沾世礼，少望天恩。诚意甫将，酒陈初献。
　　诵《雷经》上篇，或散花。
　　伏以黍米空悬，妙行之传有自，玉文开廓，洞玄之教斯行。爰启锦笈玉笈之章，昭示大梵金梵之典。立召风雨，速役雷霆。既成不宰之功，敢后小心之奉。恭临坛墠，薄荐苹繁。礼具无文，酒陈亚献。
　　诵《雷经》中篇，或散花。
　　伏以人发杀机，拨天关转地轴，法施大用，翻斗柄倒黄河。四将屯围，百神混合。曰电而电，曰雷而雷，曰风而风，曰雨而雨。实自刘君之指使，亦由诸将之奉行。兹不忘於大功，尚克羞於馈祀。既陈终献，用答玄庥。
　　诵誓章。或诵《雷经》下篇，或散花。宣言功牒。焚化。
　　伏以演污行潦，甫伸三献之诚，风马云车，亟返九霄之路。劫尘有限，瞻望无穷。臣上感玄恩，上感师恩，上感圣恩，无任归心攀恋。奉送天部，奉送雷部，奉送水部，尚惟闻召立前。靖有司存，永终呵护。
　　纸钱中篇毕，焚符发遣回靖。
　　今此经文，奉送洞玄靖主者，为吾赍此信香，回归治靖。当符者死，逆符者刑。火急奉行，不得留停。疾。
　　道法会元卷之一四十九竟
　　道法会元卷之一百五十
　　洞玄玉枢雷霆大法
　　告斗行移保病用
　　奏斗真状
　　具位臣姓某
　　右臣奏为某处某人入事意。据词难抑，理为奉行。未敢自专。谨具录词，上奏璇宫大圣北斗七元真君玄灵上帝圣前。恭望圣慈，允俞所奏，特赐圣旨，告下朗灵院，召降天医灵官，治病功曹，驱邪将吏，定今夜亥子时中，降赴某人家，扫除故炁，收捉妖邪，医治某人见患。特降瑶光真炁，灌注身田，俾令六脉平和，百神调畅。臣冒犯圣威，下情无任惶惧之至。谨具状上奏以闻。谨状。
　　年　月　日具位　臣姓某　状奏。
　　可漏式
　　圣位　　　具位　臣姓某　谨封
　　方函式
　　谨　谨　上　诣
　　玄灵璇玑府奏进　具位　臣姓某　谨重封
　　笺师
　　具位嗣教弟子臣姓某
　　右臣谨为某处某人入事意。据词难抑，谨具录事由，笺告斗廷，丐行依法禳度，俾令凶星退度，吉曜来临，所治病患，早赐安痊。为此谨具笺状，上启洞玄教主妙行真人神霄玉枢青灵雷霆帝君师前。恭望师慈，允俞所启，持赐＃1誊进斗廷，请颁旨命，召降天医灵官，治病功曹，驱邪将吏，定於今夜亥子时中，降赴某人家，扫除故炁，收捉妖精，医治某人见患，早获安可。特降瑶光真炁，灌注身田，俾令六脉调匀，百神和畅。臣冒犯师严，不胜战灼。恭伺师恩，谨具笺状上启，以闻。谨状。
　　年　月　日具位　臣姓某　笺启。
　　可漏式
　　圣位　　　具位　臣姓某　谨封
　　方函式
　　谨　谨　上　诣
　　五雷使院呈进　　具位　臣姓某　谨重封
　　笺东岳
　　具位臣姓某
　　右臣谨为某处某人入事意。据词难抑，除已笺闻洞玄教主，敷启斗真，依法禳度外，谨具笺状，上启东岳天齐大生仁圣帝圣前。恭望圣慈，允俞所启，特降圣旨，下本属曹局典案，将某人前生今世故作悮为，负债冤愆，口牙咒诅，咸祈赦释。遣降神医灵官，治病功曹，驱邪将吏，定於今夜亥子时中，赴某家，扫除故炁，收捉妖邪，医治某见患，早令安好。辅持洞教，明显天威。臣冒犯圣威，下情无任恭伺恩光之至。谨具状上启，以闻，谨状。
　　年　月　日具位　臣姓某　笺上。
　　方函式
　　谨　谨　上　诣
　　东岳宸庭请进　　具位　臣姓某　谨重封
　　符诰主帅
　　元始洞玄灵章
　　臣恭依道旨符文，谨录为某处某人入事意。据词难抑，谨有笺状二函，上诣洞玄教主师前。诣行誊进斗廷，依法禳度。谨有符文，合行颁降。
　　符。少阳。九阳不用火车。
　　右符上告三五九阳铁面主帅刘天君帐前。请依符文，径行开关上达，立伺回辕，定於今夜亥子时中，下赴某家，扫除故炁，收捉妖精。灌注元阳，保安见患。仍请严行督勒部中将帅，司命六神，守卫家庭，毋纵下邪克害。如有干扰，便宜馘伐，以显天威。符到奉行。急如帝命。
　　年　月　日　时告行。
　　批朱：专请三五将军刘某疾速奉行。
　　具位　　臣姓某　承址关奉行。
　　师衔。
　　牒式
　　司额
　　本司今据某处某人入事意。据词难抑，除已具奏斗廷，笺闻神府及岳府，取旨依法禳度，合牒请照验，速为钦依符文，将某咒诅冤愆即行解释，定於今夜亥子时中，召遣治病功曹，驱邪将吏，赴某家，扫除故炁，收捉妖邪，医治某见患早安。请勿稽迟，须至专牒者。
　　牒件如前事。须牒上某处城隍之神，请　照　验。　谨　牒。
　　年　月　日牒。具位　　姓某　押。
　　东岳咒诅案东岳疾病案如前式。
　　牒天医院
　　司额
　　本司据某处某人入事意。据词难抑，除已具奏斗廷，笺申师省，敷闻岳府，取旨如法禳度外，合行移牒，请照验，遵依符文，会合麾下尚药灵官，驱邪猛吏，定於今夜亥子时中，下赴词家。以元阳真炁，灌注患人身田，令其六脉均调，五神和畅。搜寻身中所感七十二候，二十四炁，冤仇牵债缠染等炁，净尽扫除。保扶见患立赐痊安。共广太上好生之德，同副下民恳切之诚。立伺感通，昭明洞教。牒至，准式奉行。须至专牒者。
　　牒件如前事，须牒上天医朗灵院尚药仙官，请照　验。　谨　牒。
　　年　月　日牒。具位　　姓　某　押。
　　札司命
　　司额
