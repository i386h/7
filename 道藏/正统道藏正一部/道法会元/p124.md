<!-- { "loadSidebar": true } -->
　　掩日之法，姑存其文。要静功毕备，报应不违。可先於静室焚香，用水一碗，以墨小书太阳讳灵，念太阳咒云：唵嚩□啰喗□哩娑诃，以左目阳光入。次书太阴讳雾，念太阴咒云：唵嚩明啰嗤啰娑婆萨诃，以右目白光入。却出天罡号露，念天罡咒云：唵吽吽喗哒哩娑诃赤阳三五至，耳摄取罡炁入。顿觉天地昏黑，太阳无光。次天目书霰，以祖炁入。再以右手剑诀书聻，以煞炁入。却以木郎咒搅运。次书使者符盖。若未应，再以剑诀於左手掌心书 ，以右擦挪削入於水。请使者疾速掩蔽阳光，兴云吐雾，驱雷致雨到坛，立彰报应。
　　移缀雷雨
　　拜心章后，看外报应，即知明日雷雨到坛或不到坛，或在何方。预先檄请使者於某日某时於某方上有雷雨之所，疾速关起本处城隍社令土地神司，同心协力，不违时刻，移掇雷雨到坛，大彰报应，以显道法。如有各处神祇不以救旱为急，妄分疆界，故行阻截者，仰使者遵奉元降金书敕令，便宜斩馘施行。出自己祖宫金光於掌心书 布坛。心虚中，却望雷雨方所，金光书使者符，剑诀削号 去，押起雷神，移雷雨到坛。以都天大雷咒催遣。盖符无正形，以炁为灵。其文在是，其实不在是。若拘执符形，运用则一炁之妙。姑存以授初真之士。
　　五方蛮雷符投水缸中
　　东方蛮雷使者蒋刚轮
　　圈内入蒋刚轮
　　天道合真，日月合明。天清地宁，五岳摧倾。明神辅我，天威辟兵。威镇驱风，速降如云。急急如雷祖大帝敕。
　　南方蛮雷使者毕机
　　磁图内入毕机
　　天火彻光，地火烈光。神明一召，普遍万方。光明朗照，追运五方。角佩列宿，上接天罡。急急如雷祖大帝敕。
　　中央蛮雷使者陈石
　　圈内入陈石
　　太乙元皇，令摄天罡。元始隐秘，玉帝所藏。成汝之妙，立示五方。吾剑一指，云雾高张。急急如雷祖大帝敕。
　　西方蛮雷使者华文通
　　圈内入华文通
　　天雷地雷，声震八方。摧山倒岳，上彻大仓。雷火速至，拥云蔽光。吾今召汝，齐到帝乡。急急如雷祖大帝敕。
　　北方蛮雷使者雷压
　　圈内入雷压
　　川源潭洞，普及万方。通天应地，灵迹现光。飞仙一吸，齐到天罡。急急如雷祖大帝敕。
　　右五蛮雷符，投各方水缸中。左手持符，右手剑诀，左旋念木郎咒投符，令水急转。
　　祈雨心章式
　　早添入太阳一位，晚添入太阴一位。
　　具职嗣教玄孙臣某诚惶诚恐，稽首顿首，再拜谨具心章，上奏：法主九天雷祖圣德巨光天母摩利支天紫金妙相皇君御前，日宫太阳帝君圣前，月府太阴皇君圣前。臣谨奉誓章盟言唵哩吽唵哩吽吽唵哩吽吽哩哪娑诃。奏为某事，臣领词虔切，除已於今月某日某时就某处借地建坛，召雷祈雨，未敢自擅，谨依元降，拜上心章一通，上闻帝前，伏望道慈，允臣所奏，特赐金书玉旨，付臣行持。仍祈敕差使者张珏，的於某日某时三日之内，不违时刻，部领风云雷雨电到坛，大彰报应，以显道法。冒犯戊严#1。臣下情无任不胜惶惧俟命之至谨奏。
　　臣奏号上信。
　　某年某月某日具职嗣教玄孙臣某章奏。
　　谨　　　　　　　　遣
　　先天一炁使者张珏操捧
　　上　　　　　　　　进
　　封皮式上用斧符封盖
　　元降急奏心章一通谨谨上诣
　　具位嗣教玄孙臣某章奏谨封
　　九天雷祖巨光天后御前呈进
　　右章须要词简意尽。用黄纸一方幅，分为六折。法师必先斋戒，屏绝人事，亲笔焚香书写。初限用黄纸墨书奏头，二限皂纸墨书奏头，三限皂纸细研朱砂书奏头。凡祈晴禳奏，用黄纸朱砂书。杀伐用皂纸朱砂书。符要居中。书毕，用道宗天宝印印之，或职印· 亦可。事意上一印，符上一印，年月上一印，封皮上一印。折封倒烧，上下左右各三折。
　　递章关式
　　元始一炁都督雷府
　　本府今为某人等投丐祈祷雨泽事，进拜元降急奏心章一通，谨上诣雷祖大梵天宫呈进，为此合行关请使职，速为斋捧上进，毋得稽停。如遇刚风浩气，九丑群凶，妄行遏截者，即仰摄赴雷司，依律究治施行。须至关者。
　　右关
　　先天一炁使者旸谷张雷君，准教奉行。故关。
　　某年某月　某日　某时关。
　　具职　　　姓某押。
　　雷斧符心章封皮上用
　　先凝神定息，候中官祖炁一动，便吸引升上，自天目而出，即见诸雷满前。密念：
　　天雷速发，地雷速发，龙雷速发，水雷速发，社令蛮雷一齐速发。急急如律令。
　　咒毕，取雷光雷炁注入笔端书符。
　　祈雨 向坎出笔　加号 
　　祈晴 向离出笔　加号 密念十六章字天音涂
　　杀伐 向艮出笔　加号 
　　敕咒
　　节制雷霆，统御三界。斧符到处，疾速奉行。急急如律令。
　　右甩黄纸朱书，密念敕鸦咒涂，运加亚，加号留窍。
　　师曰：前斧符乃天帝元降血脉相传，妙用若合符节，雷司不敢稽停。后有窥利求奇者，添减不一，谬乱讹传，遂失本真。行法之士，切宜参考，毋事虚文。
　　一炁参同玄妙
　　至道玄玄运杳冥，乖通变异实难明。 等闲试向西风啸，唬得阴魔胆战惊。唤作法，没人情，唤作天书画不成。若向个中知一粟，驱雷役电总由心。两个字，辖万灵，何必纷纷纸上寻。得后急须缝却口，免教赤火乱烧身。济世功成返雷部，来寻电母秀文英。
　　此乃电母亲传月鼎，血脉相传之妙。至於玄珠内运，十月功夫，超凡入圣，祈祷驱治，存召役遣，发用符檄，进奏心章，内外报应，首尾只两号头，并无繁冗。此则一炁之妙也。
　　侍宸玄珠歌
　　大道无言，闭息内观。天罡运转，七耀芒寒。五星相连，环绕泥丸。水火交射，金木相克，金水相生，木火相得。土为意神，随炁生克。风火电雷，雨晴雹雪。一炁流通，浑沦磅礴。散为万有，聚为赤子。变为雷神，化为自己。先天先地，一而已矣。心火为神，肝怒魂惊。脾神主意，三帅化形。清浊初分，便有五雷。下应五岳，五炁往来。生旺墓克，其义玄哉。玄牝之门，五炁之祖。泥丸天门，万神之府。胆炁为雷，意为使者。两肾日月，脐轮星斗。心为天罡，水火成雷。金火掣电，木火风动。金水沛然。土为中宫，运转五行。常朝上帝，泥丸之尊。我口是敕，随吾令行，神非外神，五炁之精。我炁自神，外神不灵。五户不闭，天地不合。五炁不聚，五雷不生。阴阳不蒸，雨从何生。若非屯蒙，雨从何起。屯蒙不发，电光不现。此神无黑，何由而发。心火不炎，欻火不降。肝神不怒，辛帅不临。意无所主，使者不临。水火不交，神无所养。元神不完，元炁又短。妄役鬼神，谓法不灵，书符念咒，笑杀世人。天地人物，一炁流通。古今圣贤，一理贯通。茫茫九州，四海万里。何处求师，不如求己。掌上玄机，胸中奥旨。勉夫好学，吾言毕矣。
　　月鼎一炁之妙满江红
　　法在先天，玄妙处，无言可说。其要在守乎中正，灵台莹彻。太乙神居玄谷府，先天炁在玄关穴。运风雷，祈雨雪，役鬼神，驱妖孽。即此是非符非咒非罡诀。全要存神光寂处，功成行满仙班列。玩太虚隐隐，驾祥云，朝金阙。
　　侍宸诗诀
　　二斗初生指坎离，五行混合结婴兄。
　　踏翻斗柄雷声撼，倒卷黄河雪浪随。
　　阳裹阴兮天欲霁，阴包阳魄雨来时。
　　玄珠内运功成后，崇钥风雷运化机。
　　玉泉诗诀
　　人身即天地，混然合杳冥。宇宙在掌握，造化生吾身。怒则雷雨解，喜则天朗清。内功十月满，使者能通灵。
　　祭雷誓章
　　一酌誓天，求不负天。二酌誓地，永不负地。三酌誓吾雷神，永不敢负雷神。雷神负我，风刀灭形；我负雷神，罪律非轻。伏请整肃威仪，严装冠带，布雷电火车之阵，行风云雨雹之威。倏忽上通三天，顷刻徧游九地。诛邪魔於迅速，斩妖怪於须臾。除庙破邪，是雷霆之本职；驱瘟摄祟，乃天将之常仪。举鼎拔山，翻天覆地，擒龙捉虎，伐树屠精。后拥戈矛，前排器械。将分八卦，神列五雷。内按游玑，中藏日月。二十八宿，罗列四维。力士挥戈，天丁运钺。提点九州之罪福，紏察三界之是非。尽成莫大之功，共佐无为之化。持心不怠，与道有缘。众列坛场，宣行乃职。宜遵号令，共蒇玄风。所有公文，谨当宣读。
　　动雷
　　动雷之法，其要在乎正心诚意，定息忘刑，心等太虚，神凝空谷，万虑俱忘，九窍俱泯。於静定之中，候其九地之下，玄玄之精，腾腾而上，交会离宫。渐次升降三田，周流四体，逼逼窄窄，充塞乾坤。时节到来，一动之际，则五炁激搏，雷电交作矣。是故感召之机在此不在彼矣。
　　兴云
　　《易》曰：坎为水，艮为山。山泽通炁，山川出云。盖水土相蒸成云，阴阳为雨，致和之妙，在乎静心守一，聚炁凝神。直要升降氤氲，必要观其变态。其升也有方，其行也有势。如此则雨之兆见矣。大抵念头坚固，云之凝结，心愿广大，云之遍布也。神和炁合，云行雨施也。若云炁初升而未遍布，却望空叱喝召集者。则云随炁散，转不相应。殊不知我之黑聚；天地之炁亦聚，我之炁散，天地之炁亦散矣。故《易》曰：云上於天，需。需者，待也。必待形势成就，方可发挥叱吃矣。
　　止风
　　《易》曰：挠万物者，莫疾乎风。又：风自火出。故亢极则多风，风炁既甚，则云炁难成。是以风动则燥矣。运用之妙，静以制之。於泰然大定之时，收视返听，神炁内藏，则神风静默，山岳兴云，雨泽随施矣。起风之妙，不出动静之间。但我之精神奋发，何患乎其风之不动哉。
　　掩月
　　夫掩月犹难掩日。盖月乃天地之真水，人身阳炁少，阴炁多，其难如此，若非至阳之精掩之，余不可也。运用之妙，当以我一点晦之，自然有云掩蔽耳。盖亢极之时，日则阳光炽盛，夜则星斗灿然，若非太阴昏晦，则枢机未动矣。故太阳为雷，太阴为霆，不可偏废也。
　　掩日
