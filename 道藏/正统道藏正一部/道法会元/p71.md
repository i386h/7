<!-- { "loadSidebar": true } -->
　　电光元圣君，
　　火伯风霆君，
　　龙雷君，
　　雷令青君，
　　卷水龙君，
　　东灵上相元君，
　　斗中真人，
　　天雷真宰，
　　神雷真宰，
　　龙雷仙宰，
　　水雷仙宰，
　　雷令主者，
　　天雷上相，
　　五雷院副使，
　　掌火书金经大仙，
　　霹雳大仙，
　　火铃大仙，
　　仓牙大仙，
　　主雷大神，
　　欻火大神，
　　负光吏，
　　振威大神，
　　典雷大神，
　　引领大神，
　　六目电光神，
　　众目大神，
　　执部领兵大神，
　　掌霹雳火光银牙耀目威神，
　　上清玉府玄天大法师，
　　瑞光仙师，
　　斗中枢相，
　　雷令大师，
　　玉真耀灵仙师，
　　雷师皓访，
　　五雷皓翁，
　　禁师赵侯，
　　法令伐恶法师。
　　上清司命玉府右卿南宫上卿，
　　四明公宾元君，
　　雷公火云元帅，
　　洞阳幽灵之神，
　　火光流精之神，
　　虚皇太华之神，
　　金精青思仙娘，
　　天雷风领之神，
　　斗中都水左使者，
　　斗中六通使者，
　　左大判官，
　　右大判官，
　　左判官，
　　右判官，
　　伏雷博士，
　　掌善簿判官，
　　三五铁面火车将军，
　　太岁大将军，
　　三五邵阳主帅将军，
　　流金火铃大将军，
　　霹雳典籍功曹，
　　霹雳覆勘功曹，
　　霹雳记书过功曹，
　　掌恶簿功曹，
　　制雷挥钺上命使者，
　　火铃威天公吏，
　　日光阳光太极吏，
　　掌苗稼五谷上吏，
　　玉光金精上吏，
　　吹海揭波驰役押阵灵华猛吏，
　　斩妖伐木开山火铃神吏，
　　追雷击雷神吏，
　　神诀风云上吏，
　　飞云走电大神吏，
　　掌雷车黑炁神吏，
　　吞魔啖妖六甲神吏，
　　擒龙捉孽撼山大吏，
　　掌火辖金车上吏，
　　丹元掌罪刑部正直吏，
　　部辖灵魔掌律文华上吏，
　　勘会妖魔校正善恶主吏，
　　察善恶孝逆忠和都吏，
　　掌水界分野灾沙上吏，
　　掌山林圹野溪谷主吏，
　　雷城主吏，
　　雷威猛吏，
　　执节都吏，
　　风雷神吏，
　　掌书判官，
　　雷车对官，
　　五雷直符吏，
　　黑面神荼大神，
　　雷车左领将军，
　　雷车右领将军，
　　主籍吏，
　　掌雷鼓主帅都神部吏，
　　掌刚风天汉吏，
　　起雨兴云吏，
　　威剑威灵吏，
　　掌火铃使者，
　　掌四季风雨令，
　　掌霹雳火令，
　　负天担石太微令，
　　掌天书文籍令吏，
　　掌居吏福元将军，
　　掌霹雳火光令，
　　掌鬼政龙书吏，
　　西台雷雨吏，
　　龙圈池水吏，
　　追风布云虎吏，
　　掌兵器甲卒吏，
　　掌雷风雪雹电光吏。
　　龙队监催使者，
　　霹雳搜龙使者，
　　律令使者，
　　传令使者，
　　苍牙使者，
　　五雷使者，
　　南宫火铃使者，
　　雷阵左车使者，
　　雷阵右车使者，
　　散云呖黑使者，
　　缚魂监送使者，
　　典录考禁使者，
　　霹雳催风使者，
　　霹雳送魂使者，
　　霹雳火车腥烟使者，
　　霹雳送火禁火使者，
　　霹雳火车黑火使者，
　　霹雳倒捉催拉使者，
　　霹雳四望使者，
　　霹雳察听使者，
　　霹雳回车使者，
　　掣电奔云使者，
　　掌兵甲横身飞云使者，
　　驱云雷电雹使者，
　　斤斧使者，
　　云中使者，
　　移山翻海铁甲使者，
　　动风鼓震天威赤文使者，
　　掌风雹金铃火铃使者，
　　掌疫疠使者，
　　江河使者。
　　三十六雷鼓力士，
　　降雹力士，
　　摧邪力士。
　　左持幢仙人，
　　右持幢仙人。
　　紫光童子，
　　掌录童子，
　　捧剑童子，
　　掷光童子，
　　执幡童子。
　　三五邵阳将军，
　　邵阳雷公。
　　火车将军。
　　起罡童子，
　　发罡将军，
　　六龙将军。
　　黄帝雷公将军，
　　青帝雷公将军，
　　赤帝雷公将军，
　　白帝雷公将军，
　　黑帝雷公将军，
　　天雷晃光将军，
　　水雷电光将军，
　　邀放扑杀将军，
　　掷火将军，
　　霹雳号黑将军，
　　霹雳戮伐将军。
　　玉枢斗下左神将，
　　玉枢斗下右神将，
　　北帝殿下左神将，
　　北帝殿下右神将，
　　蓬莱司左神将，
　　蓬莱司右神将。
　　雷宝印文
　　火师曰：雷部有六符宝印，始自元始上帝付授，次及五岳五君丈人。其印皆玉为之，或号玉枢。自后黄帝雷公风后等嗣法佩印，随身登天。昔许君逊得此五号，同昊君猛摄斩毒龙。毒龙不伏，以印照之，其龙二目流血，不得转动，方始芟诛，尸血秽触其印，微裂小缝。自后再祭，其文复旧。印中有斗中通事舍人紫光童子出入，不可妄用。六印皆用阳桃木心，取丙日甲日刊之。如无桃，取雷惊枣木亦可。六印者，内五雷使印。非上元一品天官不可用之。次曰紫光丹天之印。得此印者，佩负年深，可以坐召雷神，移山竭海，驱龙致雨。盖有隐形，凡有飞空走地猛恶鬼神，但以此印印贴其所，自然消减。应起龙行雨，用印印符牒。然不可妄用。神哉其印也。次日雷光火文之印。得遇此印者，可以役使五雷，诛斩恶孽，兴云致雨，降伏水怪。若修真炼丹之士，得遇此印，安之坛场，鬼怪见之，红光万丈，火焰亘天，不能为盗。佩入军阵，白刃不能伤形。符牒亦用此印印之。昔茅君佩受，位至束岳上卿司命。升天后遗印文在世。次曰玉晨洞灵之印，又名斗魁印。昔茅君曾佩之。得遇此宝印，可以照斩蛟蜃妖龙，召雷致雨，刻应依时，无不验也。应祈晴降雪，传度，行遣，并用此印印之。或发奏申文状，及关札符牒，即时上达。凡佩此印，经到州县，城隍祠典悉来奉迎。
　　祭印法
　　凡祭雷印，取六丙雷会之日，夜於斗枢之下，向罡列案，安排时果，不得用榴、菱、藕、葛、甘蔗、土瓜之属。宜用茶酒一十二分，烧香，望斗枢再拜，上启斗下枢相通事舍人，祝云：弟子今夕烧香，奉行五雷大法，度到神印，合用行使，不敢擅专，伏乞斗下枢相通事舍人，左右都水使者，玉完童子，五雷下奏事直符今日功曹，伏愿降驾，受饮薄礼。再拜，三酌酒，烧香，用金钱一十二分，蕾买马一十二骑，左右手掐辰文，默念咒曰：天辅丙木，电光化生。斗枢降灵，变化五行。八卦通神，九州皆惊。水部束首，火怪灭形。愿降妙炁，流布九清。急急如律令。
　　咒毕，存诸神降临真炁，吸入印中，收安静室，不可令妇人鸡犬见之。用之如法。
　　出印咒
　　火铃宫中，烜赫交通。五方五雷，降光行风。天威四震，万恶消踪。急急如律令。
　　用印咒
　　天皇告命，斩邪灭凶。神印一下，风火奔冲。急急如上帝律令。
　　咒毕，取雷炁吹印，存火光万丈，上接斗枢，下注印文。存五雷电光震响天地，神霄天半青赤，吸炁入口，吹印上。
　　入印咒
　　神印复巽，玉童还宫，百职守位，有召即从。急急如律令。
　　咒毕，封印至雷司圣前。非行法，印不得开。
　　五雷所部
　　火师曰：凡雷有五，曰天雷，曰神雷，曰龙雷，曰水雷，曰社令雷。又名妖雷，不奉帝命，故曰妖也。所主不同，所部亦别。学道之士，奉法弟子，得其所归，亦可申牒，祈请。若或不知其方，徒用其心也。
　　天雷者，百官千将，上辅玉帝，下御阴阳，威德极重。换劫之时，上帝敕此雷令，降下人间，翻天覆地，鼓震乾坤，安日立月，尊极不能尽言。若国土连年亢旱，天下饥荒，当具国王投词奏闻天廷，并及诸司，乞降此雷，拯济天下，方可施用，坛法如式，不可妄意。神雷者，亦有百官千将，居三界之中，随时屯驻，代天行化。一年四时之中，发号施令，均布雨泽。若下方不忠不孝，不仁不义，前生今世阴毒害物，冤结满盈，三官上奏，书名恶簿，上帝即敕神雷伐之。今或狂风大雨之时，震动霹雳，诛戮人物者，是也。欲动此神雷，须申上三司，及飞奏九清，方可用之。龙雷者上帝所赐。龙宫有万将千兵，以佐龙君威德，保护仙经。凡龙宫海藏，仙经万卷，异宝无涯，亦乃天帝所赐，此雷保之。主救一方旱潦。欲动此雷，飞申诸司，奏闻上帝，下牒龙雷主者，速行拯救，无不应耳。其风顺而和，其雨细而广，是也。
　　水雷者，乃下元水官所部也。上帝赐令诛斩水妖，赏功伐过，为神之列。亦主救济一邦灾旱。官将并同龙宫。若行遣之，必须申诸司及牒水部，然后奏闻，克期而应。
　　社令雷者，乃一郡一邑之中，有忠义报国之士，孝勇猛烈之人，报君落阵，居家愤死，英灵之性，聚为此雷。能捉蜃龙，非时作狂风猛雨，拔树断木，务求血食，亦能祸福一方。百妙祭之及时，则风雨顺如。失祭告，则作暴雨狂风，疾雷猛电，连作大水，害人苗稼，伤人性命。今世人一州一土，或有神庙，祈求感应，因而封祀者，乃此类也。昔赵鸾凤运斧而图者，正此等耳。学真奉道之士，得此口诀，能遣动此雷，以救百里之旱，一邑之灾。凡驱社令雷，须牒城隍，并恶猛祠典，令城隍督此雷，然后立坛祭起。但可救旱作水，不可妄议。
　　祭律令大神
　　雷部有欻火大神，姓邓名伯温。昔从黄帝战败蚩尤，封河南将军。大神见黄帝登天，遂弃位入武当山，修行百载，能随炁升降。又见世人不行忠孝，杀害侵欺，以强凌弱，国王辅弼不能制御。遂日夜发大愿，欲为神雷，代天诛伐此恶逆，念念不绝，怒炁冲天。忽一日，变凤赀银牙，朱发蓝身，左手持雷钻，右手持雷锤，身长百丈，两腋生翅，展开则数百里皆暗，两目放火光二道，照耀百里，手足皆龙爪。飞游太虚，吞啖精怪。斩伐妖龙，蒙上帝封为律令大神。隶属神雷。其雷於五月五日午时升入南宫火铃之宅。本日可以图形於静室中，用羊血鸡血鹅血五分，羊头五个，时果净酒，供养大神一昼夜。其神降，可使立兴云雨，顷刻作晴，止风灭怪，断瘟除疫。其神能吞瘟鬼。祭时书欻火符二道，置案上，次日收之。可治一切瘟疫邪病。妙在口传也。
　　欻火符
　　祭神咒
　　律令大神，风火之尊。双膊巨翅，飞游乾坤。斩妖吞孽，缚鬼收瘟。致雨倏忽，作晴顷分。随咒随召，来降巽门。急急如律令。
　　服雷气
　　受法之士，救民疾苦，断绝妖精，驱邪治病，须得雷公请黑之法，方可行用。此法自传度以后，取惊垫前后，忽闻雷声，便备香案，向其方，两手握雷局，暝目密咒曰：
