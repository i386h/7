<!-- { "loadSidebar": true } -->
　　东方奴子名木狼，南方奴子号荧煌，方奴子号金胜，北方奴子号流金。中央奴子号黄极，同运雷车入巽宫。霹雳一声从地起，升入雷城辅真王。急急如玉清真王律令。
　　右剑诀，虚书：
　　□免 雷天大壮卦。
　　右念前秘咒，一炁七徧。闭五炁，双雷局，运自己丹田之炁，紧闭谷道，从夹脊双关运升顶门。双手雷局，掩耳闭目，轰雷发诀，吁呼吹呵呬，左手掐卯、中、离、兑、丑诀剔出，五雷现。
　　召四神
　　天地日月星，风雨雷电神。吾奉九天劫，汝等速降灵。雷公江赫冲，电母秀文英，风伯方道彰，雨师陈华夫。吾佩雷火印，呼吸速降临。急急如天皇上帝律令。
　　右剑诀，虚书天皇令。
　　□□ 雷风恒卦。
　　存神混合，各依方位立坛听令。请诸将随令驻札，受兹祭犒。
　　向伸关召诸司将吏，雷帅兵马，风云雷雨电神，既临坛所，各各整肃戈矛，严装甲冑，毋得参差。随令速降，定限只今掣电轰雷，大施雷雨，以救焦枯，慰民所望。稽首归依，暂停驻札。先按合同焚十二帝令，定阴阳日先发，伺候祭犒。
　　行净咒
　　丙丁炳文，电降龙行。走蛇跃龟，巳子。白虎甲庚。卯酉。血食变化，煞。天厨奇珍。生。百味甘香，未。天将咸歆。中。云龙变化，寅辰。风雨潜行。寅午出。
　　勑鸡净天地咒
　　雄鸡儿，雄鸡儿，吾今借汝祭雷神。化作凤凰向天飞，受祭之后，大奋神威。
　　右噀水於鸡身，荡秽毕。再咒：
　　雷神雷神，谛听吾咒。吾宣太上灵章，凡食化为仙食，世酒化为琼浆。受祭之后，各各增长威光。急急如神霄真王律令。
　　右用丑诀，虚书真王令：
　　□免 免解卦。
　　奠酒割鸡或鹅，先用大盆养一活鱼供养。存鱼乃龙也，水盆为潭也。则云：
　　酒以行礼，理不重斟。具有檄文，众神谛听。
　　宣檄，或发催牒请雨或事意，遣将，念咒，虚书真令：
　　□免 壮卦。
　　吾禀真王勑命，玉帝金符，节制雷霆，肃清三界。帅将宣威，卓剑展旗，风云聚会。有召即至，有令即从。雷令一声，雷神响应。法官倘违誓约，雷斧阳诛。将帅若负盟言，并以飞剑斩龙为令。
　　入坛祈祷式
　　具职臣姓某谨炷真香，虔诚上启
　　帝师。列请。恭望
　　洪慈，俯垂降鉴。臣今谨据奉道祈求信士某等投词，伏为入夏以来，天高亢旱，万物焦枯，火伞肆张，赤地千里。切恐下民有归饿殍，实可惊惶。遂发诚心，具状归投雷坛，请求保奏上天，忏除罪愆，转旋造化，祈求雨泽，以苏禾苗等因。坛司得此，理难抑却，恪为奉行照应。当职自受法之日，誓愿阐扬道化，利济民生。既职雷司，岂容坐视。除已飞奏
　　天阙，申闻合属真司，照证祈祷外，以今坛场开启，号召将行，所有
　　元降合同帝令给发前去，焚合同符。专委雷霆扶风黑历都督济民辛天君，关集九州社令诸路龙神，各领社雷龙雷水雷风云雷雨电神云雷雨部一驾威灵，前去山川潭洞，关借龙潭之水，摄上云霄，化为甘泽。立限只今驾风鞭霆，轰雷掣电，大彰神化，齐赴行坛。广兴泼墨之云，大需覆盆之雨。振九天之号令，苏万里之旱乾。普救焦枯，大慰民望。上表
　　太上好生之德，下符众信祈祷之诚。伫俟感通，即与迁职。济人功大，星火奉行。疾。
　　下令噀水，存绿波滔滔，诸将承帝令而去，即领风云雷雨电赴坛。祈晴煞伐改意。
　　遣符咒
　　都天大雷公，霹雳振虚空。统兵三十万，炎散空同中。霹雳四时发，例海川流洪。五雷玉枢令，何神敢不从。若有不伏者，化为清静风。
　　右双局，取五方炁，运合自己雷炁，轰雷掣电，噀水，存神发诀。
　　□□ 雷火丰卦，吹出坛前。
　　步驱龙卷水吸雷罡
　　勑天雷鸣，勑神雷鸣，勑龙雷鸣，勑水雷鸣，勑社令雷鸣。疾。下令，噀水。
　　步罡咒
　　玉帝有勑，威震雷霆。五雷召云，驱使六丁。风伯混沌，雷电奔星。天雨下降，雾沱如倾。急急如神霄真王律令。
　　右罡咒，发诀毕，於北上飞禹步罡，於中诀，打坐片时。取五方炁混合雷雨之炁上升，两手相交；阴阳交媾，如火热极，暝目发诀。
　　嘘呼吹呬
　　念咒
　　吾召束方青龙神，我今飞步登阳明。
　　天回地转覆六丁，太微命我驱雷霆。
　　火师一振流金铃，驱雷霹雳响太清。
　　霖雨霶 速降临，敢有后至先灭形。
　　一如神霄真王律令。
　　□翌 泽天夹卦。
　　右焚催雨符，见四方云拥，北风作吼，黑云盖坛。
　　召会兵咒
　　召雷将，召雷兵。扬雷鼓，伐雷精。领天将，领天兵。发天鼓，扬天星。飞金精，执火轮。布巽炁，斩妖精。
　　唵吽勑摄，五雷疾速行。张领雷兵疾速行。急急如雷祖大帝律令。
　　□呕 雷天大壮卦。
　　右取离火，合心炁，掐离诀，闭月发诀，召雷光。如见云电动，方下令召雷。
　　直日雷神何在，速至。疾。
　　右法先有雷声，不须召雷，止焚催雨符。噀水。舌挂上腭，虚书六波天主令：
　　□洛 雷水解卦。
　　念致雨咒
　　五帝五龙，降光行风。广布润泽，辅佐雷公。五湖四海，水总朝宗。神符命汝，常川听从。敢有违者，雷斧不容。急急如神霄真王降雨律令。
　　□翌 雷水解卦。
　　以四溟咒噀水，念木郎咒，敕符檄。
　　符式
　　今仰雷霆都督济民辛天君急准□□ 上令，前去某处，关借龙潭之水，卷水上云。定限某日某时速赴行坛，以应祈祷。疾。
　　年　月　日檄。具位　臣　某承檄奉行。
　　祖师高元宸照法王紫虚元君魏。
　　右噀水於五方，依前轰雷掣电发诀毕，仍前端坐，静默内观，心无杂想，如睡魔至。
　　握雷局诀末二三四指作局
　　一转六神藏，辰。二转四煞没，巳。三转动魁罡，午。四转霹雳发，离。五转雷公鸣，中。六转山鬼死，兑。七转阳兵雷将依吾法令，收摄六天断头无道之鬼，赴吾魁罡之下受死，无动无作。子，发诀。
　　握雷局诀末二三四指作局
　　一转天关正射，辰。二转霹雳交飞，卯。三转龙神吐雾，中。四转雷雨广施，离。五转飞沙走石，坤。六转山鬼伏摧，酉。七转阴霆将兵依吾法令，收摄六天断头无道之鬼，赴吾魁罡之下受死，无动无作。
　　右法祈祷，用桃木书辛帅符，及书天火青中光、风云雷雨电令卦炁於香垆内焚。凡用帝令，从小至大。先四圣令，天罡令，三光令，三官令，祖师令，真王令，九宸令，土皇令，紫微令，天皇令，逐一次第用之，必应。诸令俱出於宝珠法中，卦炁随用。如祈祷三日不应，定是此方当旱，居民等积怨大过，必须具奏三天三官首罪，祈恩请命，行持必获感通。不可心焦，苦檄将吏。又恐自己之过，反受其殃，亦宜奏帝自首罪过。凡焚符宣咒，随意召将心咒皆可。如霖雨大降毕，则取雷复坛，谢师，焚合同功德，解坛，候言功醮谢。右如风云到坛，雷雨不应，则权暂祝将下坛，於次日辰时，发催牒，讽经，启师，号召帅将如前作用。凡祈雨非为小可，乃阳行阳报。法官三日前凝神聚炁，少语忘言，以一身精炁，上合天心。实须至诚，一念中间，感动天地。夜静入室端坐，盘足，闭五户，衮水火交媾，聚炁於丹田，对局作用，焚卷水上云符。
　　此法诸将皆可用，如不用辛，则改邓、张。荡凶亦可，但於中换召法召咒，内工一同。
　　道法会元卷之一百一十三竟
　　道法会元卷之一百一十四
　　太极都雷隐书
　　太极行用议略
　　凡欲行持，先服先天祖炁，点化一身凡胎之炁。盖此先天祖炁，当以混沌未分已前求之。万法千门，皆始於此。即非父母媾精已后秽浊之炁。既得祖炁入身，点化凡俗，然后可以行持。
　　凡书符，先推生旺方，立靖室，勑召雷霆皆驻其所，充塞宇宙，自然二炁升降，天昏地黑。乃藏形变体，五炁相生，一生一成，圣胎结就。行十转回灵之道，命九天生神之机。次布祖炁於三景之中，太空生玄牝先天真土之位，运化元一黄演之炁九重，解结胞根。次运洞冥紫户之炁，九重，缠其胎元。次运长灵明仙之炁九重，缠其魂命。次运砀尸冥演田之炁九重，缠其魄命。次运五仙中灵之炁九重，缠其脏腑。次运高真冲融之炁九重，缠其灵府。次运高仙洞笈之炁九重，缠其元府。次运真灵化凝之炁九重，缠其华府。次运自然玄照之炁九重，缠其神府。以成九九八十一数，生成五脏六腑三关九宫百神内备。急运乾精於两月，下笔曰：乾精流辉玉池东。鼻为山岳，故曰：木狼太一三山雄。手持斧，曰：金锤玉斧烁天弓。一手执雷钻，曰：霹雳破石泉源通。书两足，欲其广运神力，撼山卷海，升腾阴阳，故曰：关伯撼动昆仑峰，幽灵翻海玄冥同。书其爪欲锐，故曰：黄利持剑斩璃蜻。然后召起天雷龙水社。鼓动奋发而为两翅，故曰：双膊飞行游太空。书圆光，欲其光锋照曜入符，即见大神奋翅，神龙哮吼，飞腾宇宙。乃先天大法，玄成之骨髓也。
　　凡祭雷，当预於一日前具奏始祖，及申宗师，大书勑召一道，差张使者承领前去召集外，其日发檄差将催召，登坛，行团兵符及诸督捉符。
　　主将
　　雷霆主令欻火律令炎帝邓天君伯温。
　　四季十五蛮雷
　　春三令蛮雷：呼风哑，咄黎遮，叉鸠罗。
　　夏三令蛮雷：水鸠鸬，暖炎寮，石阿雄。
　　秋三令蛮雷：旭执圭，多伯言，孙贞耳。
　　冬三令蛮雷：吴猛，黄荆，钊振宗。
　　掌四季令：荧曜灵，郎圭延，闵鸠陀。
　　五方蛮雷
　　东方圣光威灵震动雷霹雳部瞿亨，
　　南方震电瞰吼雷霹雳部孔光，
　　西方白殿电光八灵八猖邵阳霹雳部卫贞
　　北方黑云奔雾六彼卷水震雷霹雳部扈青，
　　中央驱雷飞云大洞统领八方雷车威勇猛雷霹雳部任灵。
　　十二时令雷王。
　　二十八宿雷王。
　　二十四炁雷王。
　　天雷十二雷王。
　　地雷十二雷王。
　　水雷十二雷王。
　　雷霆三劫三十六位灵官仙吏。
　　五方游逻地境大神。
　　中天起雷帝字八车符
