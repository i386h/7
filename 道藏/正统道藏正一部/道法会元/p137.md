<!-- { "loadSidebar": true } -->
　　师传上道，奉勑上玄。行令已毕，驱灭邪源。复归本治，毋致稽延。后召还到，号令玄元。急急如律令勑。
　　又咒
　　五方五命，天阳地阴。气顺天地，动震之灵。五符元命，□罡□星。顺天行道，化现渺冥。速收真炁，住布风云。后吾使令，五雷前奔。急急如雷霆上帝律令。
　　右符咒，皆是收雷诀法。不然，则雷神不聚，号令不行矣。
　　兴雷符
　　勑符咒
　　雷光雷光，太一伏藏。太伯风令，四目皓翁。帝君守水，掷火阳精。雨师河开，风令何平。神威月华，金仙发程。水火周流，韩伯负舟。三官开明，五帝信幽。太上勑令，龙飞雨行。急急如元命真君勑。
　　都总起雷罡
　　都总起雷咒
　　雷电相逐，天地为目。八方正炁，电光闪煜。起雷使者，震电霹雳。起吾坛所，毋违时刻。急急如祖师上清大帝勑。
　　起雷致雨符
　　勑符咒
　　太阴元冥，五炁应精。兴云致雨，大逞威灵。吐水勑物，却除妖氛。辰星名位，六甲分形。升降炁和，上下交应。急急如雷祖大帝律令。
　　右符用铁版长九寸，阔三寸，朱书符命於上面，牒差雷神，赍诣洞天福地圣井龙潭投落，辖龙起雨。次牒城隍社令，同心戮力，兴云布雾，大降雷雨，应时到坛。
　　五方召龙真文
　　东方青帝召龙真文
　　译文
　　下致东海，溟海水神。大劫洪灾，蛟龙负身。水府开道，通径百千。上帝赤文，风火无间。
　　右云篆真文，上告
　　东海广德龙王水府官属。伏乞
　　神驭降临道场，保安境土，兴云致雨，救济生灵，殄灭凶荒，驱除旱魑。一如青帝天君符命律令。
　　年　　月　　日时告下。具位姓某承诰奉行。
　　南方赤帝召龙真文
　　译文
　　南河水帝，太伯龙王。神咒流行，普扫不祥。洪水飞灾，止蛟召龙。开除水径，千道万通。敢有干试，摄送火官。赤书所告，莫有不从。
　　右云篆真文，上告
　　南海广利龙王水府官属，伏乞
　　神驭降临道场，保安境土，兴云致雨，救济生灵，殄灭凶荒，驱除旱魑。一如赤帝天君符命律令。
　　年　　月　　日时告下。具位　　　姓某承址叫奉行。
　　西方白帝召龙真文
　　译文
　　西山神咒，八威七传。符水上龙，召山送云。在所校录，同到帝门。辅卫上真，斩灭邪源。若有不祥，截以金关。赤书符命，风火驿传。
　　右云篆真文，上告
　　西海广润龙王水府官属，伏乞
　　神驭降临道场，保安境土，兴云致雨，救济生灵，殄灭凶荒，驱除旱魑。一如白帝天君符命律令。
　　年　　月　　日时告下。具位　　　姓　某承诰奉行。
　　北方黑帝召龙真文
　　译文
　　九河倾讫，鸟母群飞。蛟龙通道，水陌洞开。赤文玉书，驿龙风驰。
　　右云篆真文，上告
　　北海广泽龙王水府官属，伏乞
　　神驭，降临道场，保安境土，兴云致雨，救济生灵，殄灭凶荒，驱除旱魃。一如黑帝天君符命律令。
　　年　　月　　日时告下。具位　　姓　某承诰奉行。
　　中央黄帝召龙真文
　　译文
　　中山神咒，召龙上云。制会黄河，九水河源。不得怠纵，善恶悉分。千妖万奸，上对帝君。敢有干试，太阳激焚。赤书玉字，宣告普闻。
　　右云篆真文上告
　　中央九江水帝水府一切龙神，伏乞
　　神驭，降临道场，保安境土，兴云致雨，救济生灵，殄灭凶荒，驱除早魃。一如黄帝天君律令。
　　年　　月　　日时告下。具位　　　姓　某承诰奉行。
　　服雷炁法
　　初授五雷法者，当服雷炁，以助威神。先去三尸九虫，降伏邪魔，方可行持。每岁正月遇惊垫前后，忽闻雷初鸣时，便丁立，两手掐五雷诀，暝目向雷鸣处。默念咒，吸炁一口，咽入丹田。以鼻引之。凡十过。书符取炁，立有应验。即咒曰：
　　五雷大神，律令使者。威光霹雳，猛吏银牙。真炁万丈，灌我胃华。护身保命，缚鬼除邪。急急如长生大帝律令。
　　道法会元卷之一百七竟
　　道法会元卷之一百一
　　五雷祈祷行持秘法
　　阳木郎咒
　　乾精耀辉玉池东，明威圣者命青童。震火万里坎震宫，木郎太一三山雄。
　　雾雳破石泉源通，坤至巽户皓灵公。猛马四张欻火冲，流精郁光奔祝融。
　　巨灵太华登云中，旗旛昼下扬虚空。炎帝蒸雨屯云浓，阙伯撼动昆仑峰。
　　幽灵翻海玄冥同，冯夷鼓舞长呼风。蓬莱弱水兴都功，天一捷疾先御凶。
　　朱发巨翅双目彤，雷电吐毒驱五龙。四溟叆叇罗阴重，震响夭地皆昏冲。
　　斩馘旱灵诸魔宗，火光一撒万里红。烧杀邪鬼不留踪，符命一到即雨通。
　　起发火铃鼓冬冬，驱驾雷电如云从。一声四海皆昏蒙，雨阵所至川流洪。
　　君亮元皇号先锋，思全子真成天公。辅我救旱功勋隆，勑南极紫虚元君降。
　　急急如火令勑摄。
　　阳木郎符
　　元始天王 玉晨道君太上老君 五丈人令 □□□□□□□ 上台一黄袪不祥中台二白护身镇宅下台三青斩邪灭精 昊天玉皇上帝南极天皇大帝北极紫微大帝 中极大帝东极大帝西极大帝 雷祖大帝 东方九大神 南方三大神 西方七大神 北方五大神 中央一大神 东方八天帝君南方八天帝君 西方八天帝君北方八天帝君 东方青雷神南方赤雷神西方白雷神北方黑雷神中央黄雷神 上元天官中元地官下元水官 唐葛周三将军 发阳雷令左天君发阴雷令右天君 毕危轸箕 都天雷令 太极六府毒雷大神 木郎咒涂 青令雷王赤令雷王白令雷王黑令雷王黄令雷王摄
　　存自身如紫虚元君状，念木郎咒二十四徧，取气吹于纸上，依法书符。
　　聚形
　　阳木郎咒二十一步罡
　　阴木郎咒
　　神霄之府，雷霆之所。掌持万化，阴阳之主。太玄皓师，降光行雨。上清仙师，起威闺土。韩伯驱电，元公起雾。使者掌水，神意伏痼。谢仙举火，木郎排户。卫车将军，五老童子。六甲将军，六丁玉女。闪烁真威，霹雳大斧。天命羲皇，为雷之祖。令下无边，声震寰宇。青炁上腾，赤炁焦暑。白炁霜降，黑炁雪聚。中央黄炁，随时降布。太华之南，为吾所使。上有朱雀。下有玄武。左有青龙，右有白虎。身披雷印，驱发雷鼓。急急速速，邵阳鼓舞。急急如南极火铃勑摄。
　　阴木郎符
　　元始天王勑玉晨道君勑太上老君勑玉皇上帝勑 □□□□□□□ 雷霆都司帝君勑 东方主雷大帝南方主雷大帝西方主雷大帝北方主雷大帝中央主雷大帝 大黑天神上张天罗黑雾大神下布地网 青发生雷神卯文赤发生雷神午文白发生雷神酉文黑发生雷神子文黄发生雷神中指中文 水府扶桑大帝 九江水帝 三山水帝 四海龙王 飞云神吏轰雷神史掣电神吏 四天门王北极四圣四直天罡 十二时令雷王 五湖四渎龙王 阴木郎咒三十六转盖阴龙二字取北方吹纸上
　　存自身如紫虚元君状，念木郎咒三十六徧，取炁作用，依法书符。
　　聚形
　　阴木郎罡十一步
　　法师变神步罡，念咒，存十二雷神在地涌出，作云兴布山川，一时雷雨大降到坛。指挥雷神，任意行用。
　　木郎野祭雷神秘法
　　凡祷雨祈晴，除邪伐庙，欲获速应者，并须野祭之。雷神猛烈，须用血食祭之。宜择高山无人处，用东南一室，闭而祀之。用白粉向巽方画坛三层，上阔九尺，中阔一丈二尺，下阔一丈五尺。用紫鹅一只，赤鸡一只，各以绯线缚定，大碗五只，酒一瓶，阜钱三十六分，皂旗五面，剑印雷令香炉如仪在坛。至期，法师披发跣足，依法祭之。祭毕，便化阜钱。所祭之物，宜尽食之。如食不尽，埋於巽方而退。
　　二十八宿星图            
　　斗宿 亢宿 氐宿 房宿 箕宿 斗宿 牛宿 女宿 虚宿 危宿 室宿 壁宿 奎宿 娄宿 冑宿 昴宿 毕宿 觜宿 参宿 井宿 鬼宿 柳宿 星宿 张宿 翼宿 轸宿
　　阴阳二局
　　阳时飞阴局，
　　阴时飞阳局。
　　五雷捉邪符
　　五方金木水火土雷神速起 辛壬癸甲乙丙丁戊己庚特降真雷神变形急疾 贪巨禄文廉武破七星真君诛斩万邪摄 左太阳帝君捉精怪邪鬼 右太阴皇君捉精怪邪鬼 左青龙捉鬼怪 右白虎吞鬼精 奉斩鬼 神刀一下万鬼自溃急急如天蓬真君摄 火光万丈烧杀邪精 一条铁索从天下太上老君缚龙索穴武将军缚鬼索急急为吾缚下着
　　合形符
　　右符治病驱邪，护身镇宅，任意行用。
　　雷霆收禁法
　　收禁病人身中一切邪鬼，及小儿夜惊，肿毒，并皆收摄。法师丁字立定，面向病人，右手剑诀，於东北地上虚书一井字，存为枯井万丈。噀水一口在井字上面，法师依法存用。即念咒曰：
　　开天门神君，申至亥。闭地户神君，寅至巳。留人门神君，巳至申。塞鬼路神君，亥至寅。穿鬼心神君，午至丑。破鬼肚神君，卯至戌。横金梁神君，申至寅。立玉柱神君，巳至亥。罗四山万邪。
　　伏至煞文念咒曰：一转动天地，二转拨日月，三转震乾坤，四转令五岳，五转号雷霆，六转掣风电，七转号令行收摄病人身中身左身右祸气邪气药气毒气七十二候二十四气不正鬼神，并皆摄赴吾煞文魁罡之下，无动无作。默诵秘咒：
　　唵吽吽霹雳。摄取病人气一口，剔诀下井中，封盖。谢将而退。
　　明坛普现法
　　法师依法变神毕，即咒曰：
　　天之阳光，地之精光。上圣威光，助吾神光。谨召雷神全观常武，速现神光摄。
　　法师掐煞文，念咒，取北炁吹在卓上，或纸上。令童子看。如未现，再云：速现圆光。如现时，念通耳咒：
　　变志通灵入耳摄。一炁七徧。
　　咒毕，北炁吹在童子耳内。就行照法，念掌圆光二神心咒：
　　乌轮大神全观，涂义大神常武。
　　咒枣治病咒
　　呼吸日月，太阳食血。阴阳劈破，天地崩裂。急急如上帝火龙勑，降存化摄。
　　右掐斗诀印，持枣，男倒女顺，取日月炁，无日取东南炁，吹在枣中。擘破枣皮，使真炁入内。用降真汤，或桃柳汤吞下。
　　混元咒水法
　　清清灵灵，心下丙丁。右观南斗，左观七星。吾能混元，天地发生。吾诵一徧，可治万病。急急如混元皇帝律令。
　　右法，左手卯文，右手剑诀，念咒七徧，取西炁吹入水中。
　　咒水治咽喉咒曰
　　天动地静．日月洞明。太上老君急急如律令
　　右法面念咒七徧，取北炁吹入水中，产人服之。
　　道法会元卷之一百一竟
　　道法会元卷之一百二
　　五雷祈祷符法
　　木郎祈晴符
