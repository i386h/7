<!-- { "loadSidebar": true } -->
　　仰劳威力，赍捧信香符命，径诣雷垣，宣召雷霆主帅正一龙虎玄坛金轮如意执法赵元帅，刘张锺史范五大雷神，吴唐谭王雷龚张何八王八猖猛将，六毒大神，五方黑虎大神，掌香火掌印令掌签掌卦五方蛮雷使者，主坛散事汪罗二判官，执旗雷使者，五方五路大神，捉缚枷拷四大天丁，上中下三洞林黄许三大副帅，五方五矮猖兵，生擒活捉猖兵，三洞两台一司麾下合干兵吏等众，来赴坛前，有事指挥。
　　次念启请召将咒：
　　金轮都总管，龙虎赵将军。神霄急捉将，降伏驱万神。上穹承帝命，下界察凡情。铁索轰天响，铁鞭震地呜。乘龙游海岳，驾虎遍乾坤。左有元达将，右有仕季神。前有元伯使，后有文业君。八极八王将，四方四集兵。堂堂持法力，赫赫显神灵。□吽□喉哩，勑咤缚鬼神。牢缚越牢缚，□□唵□□。飞符破邪庙，擒捉妖魔精。走火焚邪疫，飞烟逐鬼殟。埋名诸恶盗，处断不平人。检察不善者，持道救生灵。令下风云合，法行星斗昏。提兵下尘世，救度诸众生。万神同禀令，里社列班迎。吾今虔召汝，疾速见真形。急急如老祖天师六合无穷高明大帝律令摄。
　　巨威典皇白标高元
　　先以左手飞西斗一座在前，想见西斗第三星，如一黑炁团，大如车轮，展转。即以天目光同舌尖虚书晅字太阳帝令在黑团圆光中，想黑光大明，辉灿闪烁。然后却以剑诀劈破团光，乃见元帅在内，大怒威猛可畏，急将老祖天师心印 照之。想元帅威收，却将玉诀引吸入华池，从金桥而下十二重楼，至绛宫及下白元宫第六孔内，与本宫玄坛混合为一。然后两手雷局，运转数次。后再念召咒：微妙真空，神霄赵公。驱雷掣电，走火行风。何神不伏。何鬼敢冲。神虎一啖，万鬼灭踪。吾今勑召，速出绛宫。急急如老祖天师六合无穷高明大帝律令摄。
　　法师作怒一声，将雷局运动出在香烟上立。然后再念咒曰：
　　唵啮□啮□□□□□□□□□吽□喉哩□□□。
　　此咒乃祖天师所传，感天动地之机，兴云致雨之咒。念了，随事行持。只在人之活法机变。若轻泄漏慢者，则殃及九祖，祸及己身。
　　万灵动变三火符
　　太阳帝君敕 敕法赵公明 贪巨禄文廉武破 奉上帝令敕奉祖天师敕 邓伯温火 斗汉臣火 萧天佑火 唵牢缚牢缚越牢缚玄坛速至娑诃 天煞地煞年煞月煞日煞时煞一切神煞
　　太阳 太阴 天罡 玉帝 神霄 父 紫微
　　八卦随事押发。如事紧,加云头及鬼字用
　　上洞真王令 中洞紫微令 下洞老君令
　　六合加卦
　　乾 锽　坤 　纳音　朒兑 　晅 炓　随事加
　　八王令
　　一乾吴　 二坎唐　 三艮译　 四震王
　　五巽雷　 六离龚　 七坤张　 八兑何
　　二紧加五矮子令
　　三紧加五岳令
　　此五岳帝令，可於三火符背四边押发。如若未应，倒书三火符面上。此盖逆五岳帝令之义也。
　　四紧用
　　啼□吽□喉哩□□嗫。
　　散事，从丑至寅顺，兴事，从丑至子逆。如不应，紧加云头。又不应，加煞字。此曰祖天师号令元帅行事。
　　五紧
　　又催六毒大神，小事不可用。
　　□□□□□□□
　　□□□□□□□
　　□□□□□□□
　　□□□□□□□
　　此四行计二十八字，皆大紧事方用。俱书于三火符背上。围住符在中间。檄令元帅，主顿兵吏猖将亲行。如紧急大事未应，将此令倒书于符背上。然威禁至重，不可轻用此令。乃神霄真王大帝亲机之秘，檄动六毒，故曰六毒枷令主帅行事。如存想，只想玄坛，步行不骑黑虎，怒之而去。事毕，可写补牒一道祭谢轻行招谴，慎之慎之。
　　玄坛显迹向索加用及鞭
　　□鞭：泽天夬 索，天风姤 。□迹：雷山小过 。
　　右法不可轻泄，行用之者，宝而敬之。
　　玄坛誓咒
　　公明公明，显迹青城。太上勑下，天师令行。师若负我，日月无精。我若负师，雷霆灭形。与师立誓，普救群生。天神地祇，人鬼咸听。急急如玄坛口誓律令。
　　如收禁，于三穿火字符内书埋藏口舌，消殄官。非如和合，书：千和万合，自然成真。如散事，可头上加公明二字，及神霄令、紫微令，勑字下，及三火内八王令顺写行用。如若不应，再加八王令逆书。又若不应，再加八王令三火两边行使。又不应，再加横书八王令行之，背后加紫微令在玄坛头上。若又不应，行五矮子令，使之及玄坛父令，加于三火下行之。若又不应，加矮子令书于背上。又不应，将各令书玄坛头上，及勑字内。
　　召兵咒，勾兵诀，哨声。
　　猖兵猛吏，烜赫威灵。持戈仗剑，生炁无情。忿怒凶恶，猖獗狂狞。斩头截血，食鬼吞精。张睛努目，破寨烧营。纵横显现，遍地峥嵘。正一勑下，报应分明。闻吾呼召，火速来临。急急如老祖天师律令。
　　乌苏提，乌苏提。速枷来，速捉来，速
　　吊来。提头药叉来，斩头滴血来。猖狂哮吼来，轮刀舞剑来。披头散发来，咬齿嚼齿来。雷音闪电，速速勑勑勒勒枷枷禁禁斩斩勑摄娑诃。
　　吾总持，吾总持。告微持，告微持。苏都赊，天曹部领，地曹部领。娑诃。哨声自艮至前。
　　唵勑法赵公明呼嚧呼嚧喗咤咐驼啰呢
　　吻□哒嚤□□□婆哦嚩哩□□□喃□□。
　　赵字作用
　　微妙真空 神霄赵公 驱雷掣电 走火行风 八王猛将 无量神通 神兵一合 遍满虚空 何神不伏 何鬼敢冲 神虎一啖 万鬼灭踪 正一敕召 速降中宫 谨请赵公明火速降真灵急急如老祖天师律令
　　元帅号
　　高上神霄玉府大都督，五方巡察使，九州社令都大提点，直殿大将军，主领雷霆副元帅，北极右御史，三界定元昭烈侯，定命掌事帐设使，主管神霄龙虎玄坛，金轮执法如意赵元帅。
　　玄坛和合符
　　奉神霄帝君敕老祖天师律令 天和合地和合人和合鬼和合天和地和人和鬼和你和我合六龙缠缚速令和合 唵吽咄咤交天和合摄 唵缚邪出天佑和何摄 唵吽咤唵吽咤唵咤□啰□啰□啰□啰敢有不顺化作灰飞急急如老祖天师律令
　　和合咒
　　天和合，日月星。地和合，万类生。人和合，精气神。速和合，二圣使。南方赤帝勑，北方黑帝煞。玉女送魂摄。急赴来，急赴来，急速来，急速来。仰吾二圣者，急急如律令。
　　谨请和合二圣者，言语和顺救众生。玉佩金珰霞叆叇，乌云现处见双身。貌赛春花眉似柳，体挂铢衣瑞气腾。风吹异香芬馥郁，脚踏金莲步步随。手把帝钟除障得，常生欢喜大慈悲。速速五方和合利市来，猜头象鼻亲引至。若人讽诵和合咒，唵吽咤哩吽咤哩，二圣使者速和合。摄。
　　左手掐子文，右手掐午文，合掌念前咒。毕，收南北二炁吹合掌，方开手。和合一切事。
　　和合符盖前符上
　　李翘、李卿即和合二圣者，贺从龙，贺善，潘耿忠、杨至真即和合招宝四将。
　　即官符口舌符二道，无散形，书粘公牒前行事。
　　阳日贪至破涂　阴日□至□涂
　　右符黄纸朱书，先书将名，入事意在内冢斗盖之。差阴阳散事将一员，同本法共七员，将去本境灵庙中，或天帅前化。事意述於札内。
　　八王咒
　　天兵烜赫，生杀无穷。八将横绕，遍诣讼门。城隍土地，勒令限止。立从上帝，速来和禳。急急如律令。祈雨咒
　　昴飞毕轰赫奕震离兑。
　　喉音不出声。子时，用枫木书钉霆天大杀方，不令人知。
　　伐鬼
　　申子辰，巳。巳酉丑，寅。寅午戌。亥。亥卯未，申。钉太岁劫煞方。
　　禳灾
　　申子辰，亥。巳酉丑，申。寅午戌，巳。亥卯未，寅。钉年月日时亡神方。
　　禁非灾
　　寅午戌，卯。巳酉丑，午。申子辰，酉。亥卯未，子。钉於年月日时咸池方。
　　捕盗
　　甲，丑。乙，寅。丙，辰。丁，巳。戊，卯。己，酉。庚，未。辛，申。壬，戌。癸，亥。
　　钉於年月日时六贼方。
　　又符
　　此符如口舌不已，用桃木朱书，安行年咸池方。如散官司，则年月官符，游年天官符，方上各一道。如牛殟，则行年牛皇星方下一道。或起造兴工动土，安於东方上。
　　治邪师符
　　太上倒邪师魂南山倒邪师魂元帅倒邪师魂 四纵五横六甲六丁 禹王治道蚩尤辟兵盗贼不起虎狼不侵周行万里还归往返千里万里无示伏藏 东南西北方口舌灭 一转收一里邪师二转收二里邪师三转收三里邪师四转收四里五里至十里邪师五转收百里千里至万里邪师六转收师主七转收邪师兵马入吾符中同死不得动作
　　催生转胎符
　　水衣未破，先下此符最妙。
　　唵吽咤哩。天锁开，地锁开。天回地转骨锁开，是男是女速下来。
　　此二十四字口诵迭书在符内，阳日阳斗，阴日阴斗，直下出笔。
　　再涂咒
　　视不见我，听不得闻。离种种边，名为妙道。玉帝勑。
　　三字金光闪烁分明，一吸吹入符。顺流水下。
　　催水衣符
　　上台一黄祛除不祥中台二白催生护命下台三青灭鬼除精 急急奉玉皇上帝敕 急奉南极长生大帝敕 去流如解带
　　治殟疫法
　　凡治殟，入病人家，先用罩法，入其家门，先嘱将入门。以左手向本身，缩大指，四指向上，右手舒开五指，作四纵五横，封塞门户，委将擒捉。诗曰：
　　撒火满天红，元帅逞神通。乌云并黑雾，断绝兔神踪。
　　其法，存自身为千年枯树万年枯木，发五火诀：
　　天火从寅起火，生在寅，地火卯，霹雳火辰，太阳火巳，洞中三昧真火。止於午火，旺在午之谓也。
　　治殟断后之法
　　存五火烧身，化为灰，起巽风吹过其灰，只见灰中有：此二点，结为婴儿，渐渐长成，即为本命真人。两手起白鹤诀，以无名指压住中指，又以第二指压住无名指，即白鹤诀，大拇指与第五小指皆下垂，如鹤两足。藏在两袖中，将身蹲在地，以两手舒开，存身骑白鹤飞云而去。发五黑诀，以左手自子上轮，从丑上顺，急转至亥上。五指紧握定，不令走风。如慢，则不断踪。取黑杀之炁，自夹脊双关上至脑后，存黑气冲塞，自发际蒙蒙昏暗。右手剑诀，向己身后横一画，划断，双为万里长江，鬼神人物俱不能渡。自身屈两膝，跨白鹤飞空而去。回程，望见本家坛所，发金桥诀一道，以左手二指中指伸直，如剑诀样，无名指屈倒在下，却以大拇指压定无名指掐小指酉上。向本家坛所，存身骑白鹤，从金桥而回坛所。谢师而退。
　　罩法
　　天网罩，以两手相叉过头，念天网罩。地网罩，仍以两手相叉按下，念地网罩。急罩速罩，轰轰雷电罩。
　　存全身，见天门金光下罩我身，念上三句。
