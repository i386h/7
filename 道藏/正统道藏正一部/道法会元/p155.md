<!-- { "loadSidebar": true } -->
　　凡祈雨，要牒蛮雷，默奏上帝，於半夜子时，面正东，备香案，时果五分，酒四十八分，枣汤十二分，乌水一盆，盛小乌龟七个。用青纸三寸朱书，用枫木烈火，念木郎咒八十一遍，烧符，雨便来也。
　　起雨符青纸书於九龙符背
　　勑咒
　　五灵太极，斡旋神雷。东升旸谷，西运龙台。南旋火府，北转河魁。轮摧崆峒，天地旋回。急急如北方黑帝律令。右执符仗剑。
　　遣咒
　　吾奉上帝勑，速召北方威郭二使者，火急监督本处城隍社令，某处龙王，火急严行甘雨，速令滂霈沾足，起救苗稼，不得有违。
　　念前起雨勑咒遣咒三遍，方宣牒及关。
　　催雨咒
　　太阴玄冥，五炁应精。兴云致雨，大逞威灵。吐水救物，却除妖氛。辰星名位，六甲分兵。升降炁和，上下交应。龙蛇速起，雷游亨轰。吽吽。急急如律令。
　　烧此符在水盂中，念木郎咒，洒水四方，掐午至子剔，北炁。次烧跃龙符，念咒曰：
　　玉皇大君，木郎元尊。当其所部，应助乾坤。风摧海岳，雨师起津。雨降长空，救旱除氛。三十六雷，急出天门。急急如上帝律令。
　　起雨咒
　　飞天转火，斡旋神雷。东升旸谷，西运龙台。南旋火府，北转河魁，轮摧崆峒，天地旋回。翻天霹雳，河岳奔催。袪龙致雨，符到速催。急急如北方黑帝勑。
　　九天捷疾驱雷赶龙致雨真符即九龙符
　　上台一黄祛却不祥中台二白兴雷降泽下台三青救旱除精 吾奉太一天帝勑下 九天太一玉晨洞明洞渊紫虚上清大帝勑 紫微玉帝九木德星君 勑天罡飞火铃鼓水雷飞霹雳役社令赶雷神四羯帝斩妖精 勑召雷神勑召雷神三合并勑召雷神致雨如倾 唵□咤□咤摄 唵□□□□咤叱摄 唵烜炬炉林咤叱摄 役使社令役使社令三合并役使社令不得稽停 唵吽咭哩木勑摄 唵吽叹咤贯咤勑摄 唵吽哆咤咭咤勑摄 九龙致雨九龙致雨九天合我木德致雨跃起苍龙 水神咤勑摄 坤神奉迎 九龙准行 四天制魔揭帝波罗羯帝波罗僧羯帝菩提萨婆诃霹雳大神九元君九龙神君准东震木德星君准告奉行 吾奉天帝命勑召社令役使雷兵驱电行雨普要沾恩吾奉告命唵勑奉行急急如上帝律令 瞿亨孔光卫贞□青任灵五方蛮雷速降符中□□□□□□□再迭书八字云跃龙行雨普令沾足
　　北方五炁咒阴日用阴雷入符
　　唵帝勑太阴化生，阴炁合神，阳炁下降。二炁云腾，水火升降，霹雳发声。三五雷部，邵阳将军，诸恶束首，万怪灭形。急急如律令。
　　南方三炁咒
　　阴阳日皆可，用阳雷神入符。
　　勑火光煌煌，洞照杳华。烁魁金晃，飙塞九空。巽角聚英，照昙岐摄。此咒召役皆可，不可妄念。
　　祝符咒
　　五方有令，九炁九真。致雨符命，掣电兴云。符命告下，社令雷神，某处灵潭，承此符命，显应分明。大兴雷雨，随即通灵。承准符命，火急奉行。急急如告命律令。
　　右符用雄黄朱砂书青纸上，或书锦幕纸上。又告牒前，召蛮雷社令神龙运雷行雨。此符专主东方九炁天君，木宫震位，系箕壁星所隶，乃宗师王侍宸专用。步前罡召雷，牒前告行，役岳府城隍矣。
　　剑尖符青函咒书，勑见前
　　祈雨以剑尖书旗上对本日流火方插
　　谨请五方蛮雷，急准剑尖符捉鬼现形。致龙行雨。疾疾。
　　用此符於剑尖上烧之，须看亲机，雷方取炁。次流金大煞火雷方取炁，仍於此方焚遣，即云雨立至。
　　起风符如云起了，不必用
　　唵郁神圣啰勒叉摄
　　起风咒
　　六波天主，腋首呼风。太虚鼓荡，惟威变中。摧山倒岳，飞石腾空。雷王告命，速出巽宫。急急如青帝律令。
　　右符子文至辰，书：甲乙郭君亮使者急急如律令。
　　跃龙符子方上焚
　　玉纬五字迭书
　　右法须牒五方蛮雷，限时刻即应也。
　　勑咒
　　玉皇大君，木郎元尊。当其所部，应助乾坤。风摧海岳，雨师起津。雨降长空，救旱除氛。三十六雷，急出天门。急急如上帝律令。
　　起云符酉文，西炁
　　唵紫虚育象空由可明摄
　　勑咒
　　混沌玄黄，景驾云龙。海神拱手，万灵敢从。雨师风伯，来往其中。如违帝令，碎身火溶。急急如黄老帝君勑。
　　起电符
　　混天海岳流光神玑摄
　　勑咒
　　火帝雷令，阏伯流星。奔龙火电，照败魔群。灵光四起，玉抚回明。灵机协佑，天地通明。急急如火车律令。
　　起雷符
　　骞霐运度阴阳舞轮升云摄
　　勑咒
　　雷律布令，宸极威雷。上遍太极，周流四维。翻山倒岳，海沸山摧。六龙鼓震，令下速随。急急如雷祖大帝律令。
　　运雷风火咒勑遣
　　有风火山，名号太玄。明魔守正，正烈太玄。摧山扫地，摄毒焚虹。山中大火，山上大风。山明曰天，山守太阳。山鬼关闭，山不常一。山皆火风，山仗真正。洞炁舍元，名鬼山门。道合天关，何灾不退，何鬼敢当。上帝赐我，主守高真。扶卫我身，中山火主。通藏乾坤，火为神 。动耀火令，天佑助者，元亨利贞。中山冥主，火骡百千。巨目猛兽，列之太玄。告守六毒，酆城为船。雷风火发，煞鬼万千。急急如律令。
　　集云赶雨符
　　坎宫水帝下伯真家 兴云致雨速运水轮 □龙散布下势倾奔 大施遍满丰盈 湘河倒卓天汉翻波 卷水龙君木郎大神蒸山起雾致雨兴云阴云密布黑雾昏冥大施甘雨溥济乾赳坤
　　下涂之
　　勑咒
　　湘河大川，众水之都。水运北海，通及五湖。飞霜青女，冯夷同居。鳌吼翻浪，龙升太虚。蒸山起雾，风雨如珠。兴云立布，雷电交扶。城隍社令，速起方隅。急来救旱，万物焦枯。有违雷勑，摄赴酆都。急急如律令。
　　封山召龙符
　　玉清元始天尊上清灵寅天尊太清道德天尊昊天金阙玉皇上帝掐玉诀取金光入 南极天皇大帝北极紫微大帝后土皇地只各赐勑命 上台一黄驱却不祥中台二白降雨泽下台三青救旱除精台星到处大赐通灵 上元赐福天官中元赦罪地官下元解厄水官天蓬苍天上帝天猷丹天上帝翊圣浩天上帝佑圣玄天上帝特勑龙王行布雨泽 四海龙王奉承勑赦各遵命下急急施行 龙王龙王大显威光急奉勑赦普济旱乾 奉勑一召速驾云軿来诣所属降雨通天急急 阴日用 阳日用太上勑令龙王奉行降霈甘雨普济苍生 金木水火土五星尊神承勑奉行
　　勑咒
　　三清至尊，二帝元君。特降勑，急赦龙王。行布雨泽，救民饥馑，使得安宁。召龙急至，速布云轿。本法火令，不得稽停。急急如律令勑摄。
　　行移符式
　　太上召龙符命
　　空三寸篆封山召龙符。
　　右符奉三清上帝、二极帝君勑命，召某处龙王，急驾云軿，立降雨泽。准勑依命，急速奉行。稍有停延，恐贻天贲。立待报应。
　　年　月　日某时告行。具位姓　某　承符奉行。
　　右封山召龙符，可於铁版上书之。令一人赍去，投潭洞中云：准勑奉符。再写一文状，令人赍香，一并投下潭去。
　　铁版长一尺二寸，阔八分，厚一分。符并朱书，青纸封。
　　书符时，面天门默奏，望金阙四拜，以左右中前后取五方炁吹，委差官将符吏赍持前去。仍用文书急催。书符，存元始天尊在顶上出，万道光芒，吸来入笔书之。
　　天皇御座符辖雷
　　右眼为月左眼为日 天圆地方雷居雷堂 东方蛮雷速起南方蛮雷速起西方蛮雷速起北方蛮雷速起中央蛮雷速起 乾坎艮震巽离坤兑 西公霹雳八方欻火大神银牙猛吏身驾火龙威震天地霹雳一声雨泽万里若违此付永沈下鬼 天皇伽耶霹雳摄
　　右符背书
　　天勑天奭晶精潶赫中皇御政万神捷疾。
　　勑咒
　　天皇大帝，南极至尊。火炎之祖，勾陈之精。蓬头黑面，人首蛇身，口吐黑炁，蟠绕昆仑。总持万化，节制雷霆。九天所至，三十六部。上制九天，日月星辰。中御五岳，城隍威灵。天神地祇，不得隐形。江河淮济，十二泉扃。北斗水垒，水陆阳冥。神拒者灭，鬼拒者倾。命令到处，无敢不遵。勑符所到，御座亲临。有不顺者，霹雳一声。急急准天皇伽耶霹雳摄。
　　右符用黄纸墨书三道，存兆身为五雷使，项生圆光，存符为天皇大帝，蓬头蛇身，蟠绕坛上，口吐黑云，蔽却太阳。召将行事，一道兆头上，一道旗上，一道坛上烧。符用青纸黑书黏旗上。
　　搅潭符
　　铁版长五寸，洞三寸。朱书螚符，下书请雨咒。用黄绢袋盛之。外用牒一道，牒某处龙王行雨。
　　断虹诀
　　左手紧握雷局，右手剑诀斩。密念后咒以衫袖拂之，亦验。
　　斧劈魁罡天杀摄。
　　勑杀天罡魁劈斧。
　　左右剔子午斗，左煞右罡炁吹之。再咒曰：
　　神卷龙首，天魔自干。设位大罗，笑咏洞歌。急急如太上律令，勑。
　　右法以茅一茎，仰面取天罡炁吹茅上，一炁念天蓬咒三遍，将茅掐断。又念三遍，以斗诀打，即没。
　　议玄篇
　　仆昔遇度师於龙虎山之上秀水之滨，得混沌太一之道，五雷制邪之文，总部局二十四部，分上中下三劫。每劫真言密语，不下三百余道，符图印式约二百余章。飞罡蹑斗，法印诀文，一一具其品目者。使人阅之，摧眉眩目。仆乃告师白：此可谓法海。仆尝闻至道不繁，真法最简。今此灵文虽秃千余毫，未能尽录。师曰：能饮丹立誓否。仆蒙师训，教以玄元之奥，微妙之机。虽翦肉为香，岂可惮也。遂荷真师於隐囊之中出示一小册，对天授仆。其间符印不出三十道，咒不出千言。其他罡诀，皆可心记。仆方知至玄至妙，即在於斯。
　　师曰：天上三十六者，汝知之乎。若以至道言之，则乾元真一之数。乾者阳也。丹阳真一之炁，始祖布化之初，弥罗凝结，渺漠难穷。或为轩为盖，为阙为合，故以三十六炁而为天也。天尚假三十六炁为造化斡旋之地，况修真之士欲得长生不死，与天齐年，非得三十六炁之妙，岂能与道合真而能驱雷役电者哉。仆方明至道之造化斡旋，其妙归一揆耳。何以言之。且如三十六炁，以法要论之，天有二十八宿列於四维，真皇大圣罗列黄庭、内坐帝星，合而应六六之数，是谓中斗大魁，总监众灵者。辅佐元化，掌握劫运，权衡其间。灵官将吏，列职分司，禀听真皇号令者。若不由此分别，则化工运用何所统纪。二十八宿各有所治，斗女箕星主水，壁宿主雨，昴宿主晴，虚危主雪，轸宿主雷，张星主电，其他雹、雾、阴云之类，各各有司。如是等威星大曜猛将毒雷，皆吾三十六炁之中，悉行一七九星之下。此星乃众星之统领，为大梵之要权，威令当先。何神不伏。雷神勇猛，听令方行。
