<!-- { "loadSidebar": true } -->
　　圣旨，告下四岳、名山洞天福地，合干真司，咸令照应。特为信士某、信女某，夫妇身分，原赦深愆重罪，区分冢讼冤憎，消释孤刑，过度灾难，春生化笔，旋增嗣续於青编；庆协神功，早诞聪明之男子。得知恳祷，端拜生成。干冒圣威，下情不胜惶惧之至。谨状。
　　年　月　日具位姓某　状申。
　　笺魏祖引进
　　具位臣姓某
　　谨据入意。臣某领词虔切，怡为奉行。以今修具章奏一方函，敢乞师慈，转闻
　　泰玄都省三位真君，特赐誊奏
　　高上神霄玉清真王九宸上帝陛下。未敢自专，谨具笺状，端拜上启
　　祖师高元家照法王清真紫虚元君道前。恭望师慈，俯念宗枝，允俞所请。或恐奏笺谬误，语句无伦，行列不端，不合玄范，就乞俯为削治正定，必使上合天心，毋令遣却。仍丐不以他类章奏进达，敢祈速应，请祈恩命，颁下施行。上弘
　　大道之恩，以广清微之化。臣干冒
　　师严，下情不胜惶悚之至。谨启。
　　年　月　日具位臣姓某状笺。
　　开天符诰
　　元始一炁开天通三界玉符
　　恭准
　　元降道旨，符文所至，三界咸遵，万神侍卫，奏入天门。
　　空三寸篆符。
　　右谨上请
　　天闱掌关诸君，三界主者，准此证应，毋得稽滞，速达帝廷，立俟昭报。一如律令。
　　年　　月　　日　时告下。
　　谨#3　　　　　　　　　　遣
　　九天捷疾焚炎符使杨杰操捧
　　上　　　　　　　　　　达
　　具位　　　臣姓某承　诰奉行。
　　祖师金国上保清真紫虚至道元君魏。
　　递牒
　　元始一炁万神雷司
　　当司今为某保安胎甲事，仰仗神威，速为赍捧崇明金元心章一通，
　　笺状一方函，上诣
　　高元宸照宫请进。
　　冲和妙道心章一通，上诣
　　雷霆九司真君圣前请进。
　　三境伏魔心章一通，上诣
　　北斗璇玑宫请进。
　　崇明金元心章一通，上诣
　　三元都会府请进。
　　元始一炁赤灵洞章，上诣
　　蓬玄太空宫请进。
　　元始一炁开天通三界王符一道，告闻天阙掌关诸君，三界主者前，凭此照证，毋辄邀滞，径达帝前，守待恩命颁下旋行。凡历云程，严加防护，如有妖魔妄行遏截者，就便摄赴所在有司，依律治罪，以明
　　天宪。事干利济，不得稽违。星火奉行，立俟昭报。须至牒者。
　　右牒请
　　九天捷疾焚炎杨符使详事施行。谨牒。
　　年　　月　　日牒。
　　具位　　　　姓某。
　　符牒二雷君催生
　　元始一炁万神雷司
　　本司今据某投词，为妻某，伏自怀娠，已弥厥月，见当临莀，甚切艰危，惧若履冰，不能分娩，恐罪愆之稔积，或冤业之障魔，径叩行坛，求为救济。本司领词急切，事干利济，合与奉行。所有元降玉符合行宣告者。
　　空五寸篆符。
　　右奉符命，谨请神烈阴阳苟、毕二雷君，即为会合本佩法中雷霆官君将吏，九天注生官属，监生大神，六甲将军，卫房圣母，太一司命，阴扶抱送，合干仙灵，一合下降。特为某消除罪咎，解释冤憎，安镇魂神，保固荣卫，疏通壅滞，斩伐胞元。即令分娩无艰，临盆有庆，日时俱吉，母子两全。若有妖魔故行障害者，就便究治，不得留难。上广清微蒇化之功，以弘
　　太上好生之德。一如元降律令。
　　年　　月　　日牒。
　　具位　　　　姓某。
　　告斗拜延生度厄心章保婴
　　具位臣姓某
　　臣今据某投词，伏念某托佑自天，久遂室家之愿，奉先淑后，幸谐儿女之缘。奈刑妨关煞之交冲，恐保抱携持之未遂。敢伸预祷，仰乞扶持。天地之德曰生，愿矜怜於赤子；父母之忧惟疾，冀永免於洪灾。乳哺无虞，宗桃有托。臣领词虔切，难以抑违。除已恭就本家立坛，像斗然灯，飞符度厄，谨依清微灌斗急告大法，进呈
　　元降度厄益算心章上闻者。
　　空五寸篆符。
　　右章泄自大虚，流布三界。臣谨谨端肃，上奏中天大圣地斗九皇解厄星君，北斗九皇夫人阙下。恭望
　　圣慈，允臣急奏。特赐
　　恩命，行下星宫斗府，本命玄曹，太岁煞局，三官五帝，九府四司，岱岳城隍里社合属，咸令照应。特为婴孩某，赦宥宿生罪业，顺调行限星辰，消三刑六害之灾，解四关九厄之难，添绿算之符於南极，削死名之籍於北都。次祈旨，命七元童子，降注元皇正炁，下注某身中安镇魂神，保固形质。饮食起居，得以遂其性；阴阳寒暑，不能为之灾。长大成人，利宜父母。得遂请祈之愿，不忘大化之恩。臣干冒
　　威严，下情不胜惶汗之至。伏候昭报。谨奏。
　　年　　月　　日具位臣生某上奏。
　　谨　　　　　　　　　　遣
　　北极灌斗旸谷神君张灵操捧
　　上　　　　　　　　　　达
　　牒将斩关煞
　　元始一炁万神雷司
　　今据入意。领词虔切，恪为奉行。除已启白师真，奉告斗枢，希恩行下禳解外，所有
　　元降符章合行宣告者。
　　空五寸篆符。
　　右符谨请
　　北极循璇霹雳灌斗旸谷张神君，即烦会同斗中解厄诸大灵官，即为徧历周天缠度，十二分野，二十四向，八卦九宫，天干地支，合干去处，照勘婴孩某命运限宫。或犯三刑六害，四关八煞，九厄八难，种种灾非，并仰宣布
　　太上符章，一一解释，勿为留难。削死名之籍於北都，添禄算之符於南极。俾令某体魄安闲，魂神澄正。乳哺笑言，得以遂其性；阴阳寒暑，不能为之灾。长大成人，利宜父母。得遂请祈之愿，不忘大造之恩。一如元降律令。
　　年　　月　　日牒。
　　具位　　　姓某。
　　牒二雷君治惊
　　元始一炁万神雷司
　　今据入意。领诃虔切，恪为奉行。合与元降符命告下者。
　　空五寸篆符。
　　右奉符命，谨请上清神烈阴阳苟、毕二雷君，下赴本人家，指挥司命主者，土地六神，特为孩童某攻治风邪，消除痰气，内安真性，外伏魔精。或有旃檀神王座下一十五种鬼，及山魈五酉，内外伤亡，伏尸故炁，久近冤亲滞爽，檀邪魍魉，加诸恼害者，就仰张罗布网，奋武扬威，浄尽收擒，摄赴雷司，依律究治。当令孩童某魂神澄正，身体安和，惊啼不生，睡眠安稳。端赖匡扶之赐，式彰
　　道法之灵。一如元降律令。
　　年　　　月　　　日牒。具位　　　　　　姓某。
　　起土文检
　　檄太岁
　　元始一炁万神雷司
　　今据某投词，伏为先庐久弊，克日重修。趋吉避凶，罔知禁忌，挥斤动土，恐犯方隅。非预告於神司，曷保全於终吉。用伸皈叩，求为奉行。本司领词虔切，除已启奏
　　上帝师真，请希恩命奉行外，谨遵
　　元降，九牛起土符檄告下者。
　　空五寸篆符。
　　右奉符檄专请
　　地司猛吏大岁殷元帅，宣告
　　后土尊神，土宫土府圣真，十二狩士九牛将军，三十六冲，二十四向，七十二候，土伯黄元成已#4大将军，九垒十垣，四维四极，飞扬神灵，天煞地煞，年煞月煞，日煞时煞，灾煞劫煞，神君土司，千禁万忌，大小诸煞等神，咸遵
　　元降，收敛神威，起离方隅，返还空界。俾令修造，免致有干。事毕休二#5，依仪醮谢。镇安境土，保佑生民。上广好生，以彰
　　神化。符到奉行，一如天信律令。
　　年　　月　　日时告下。
　　具位　　　　臣姓某承　诰奉行。
　　祖师高元宸照法王清真紫虚元君魏。
　　谢土文检
　　符檄太岁
　　元始一炁万神雷司
　　今据某投词，伏为自某月为始，偶兴工匠，起造屋庐。恐犯神司，已预伸於昭报，仰蒙锡佑，幸得护於毕工。宁无干犯之愆，所赖宽原之造。庸伸忏谢，并致奠安。本司得此，除已启奏
　　上帝师真，请希恩命奉行外，合行
　　元降真符。
　　空五寸篆符。
　　右奉皇英九土镇元内法，真符告下地司猛吏太岁殷元帅，速遵元降，告谕后土尊神，土宫土府圣真，十二狩士，九牛将军，三十六冲，二十四向，七十二候，土伯黄元戊己大将军，九垒十垣，四维四极，飞扬神灵，五方禁将龙君，住宅干系司命土地六神，各还方位，安镇神宫，辅正除邪，安人阜物。俾令四时清吉，百福来崇。无害无灾，爰居爰处。上广清微之化，益彰赞化之功。一如元降律令奉行。
　　年　月　　日　时告下。具位　　　臣姓某承　诰奉行。
　　祖师高元宸照法王清真紫虚元君魏。
　　求阴地文检
　　琼书上诸师
　　具位臣姓某
　　右臣伏闻：明於人伦，养生丧死而无憾；上其宅兆，慎终追远之有归。兹领孝忱，哀呜大造。臣今据入意。恸念。为之棺椁衣袅之美，可谓哀荣；按诸阴阳地理之书，当详安厝，傥停丧之不葬，即准律以非轻。摇摇霜露之悲，凛凛雷霆之谴，愿蒙师造，特赐指迷。使亡者得其所安，而生者永有依托。臣领词哀切，难以抑违，谨具琼书，端肃再拜，上奏
　　祖师高元清真紫虚元君，
　　祖师西华通慧庞元君，
　　祖师三天大法师真君，
　　祖师太极仙翁真君，
　　祖师神功妙济真君，
　　祖师金阙保仙元君道前。恭望
　　师慈，允臣所奏，特赐行下合属攸司，咸合照应。即与某释亡运之休囚，会仙家之向坐。所求吉地，早遇明师。庶可逃不孝之愆，得以遂送终之礼。次祈面奏皇天上帝，后土灵祇，转闻日月星辰，五星列曜，中天大圣北斗七元，诸天诸地，诸水诸山，九天玄女，太一元君，青乌白鹤仙人，天罡淳风上仙，阴阳主宰，道德神仙，演法度人，承流袭庆历代宗师，密赐护持，曲垂济度。开显天星地曜，敕召土地山神，许以埋藏，协之吉兆。或亡者有稽留之厄，或山林有禁闭之期，或宗先有冢讼之呼，或子孙有孤虚之难，并希原赦，解而释之。俾阴阳者流，不期而自会；古今之制，袭明而玄同。卜龟而龟筮协从，揲蓍而蓍爻克应。神和道合，日吉时良。山水有缘，世代蒙福。方隅土地，咸共证之，祈祷应诚，以为效信。臣干胃#6
　　师严，下情不胜激切俟
　　命之至。谨奏。
　　年　　月　　日具位臣姓某上书。
　　谨　　　　　　　　遣
　　九天捷疾符使杨杰操捧
　　上#7　　　　　　　　达
　　道法会元卷之四十三竟
　　#1『心意』，当作『心章』，题名正作『心章』。
　　#2『解释讫僧』，当作『解释怨憎』，解怨僧为道门常行法术。
　　#3『谨』疑漏缺，据上下文补。
　　#4『成已』，当作『戊己』。戊己属土，戊己大将军即土伯。
　　#5『休二』，疑当作『休工』。下文《谢土文检、符檄太岁》，有『毕工』语，正所谓事毕休工。
