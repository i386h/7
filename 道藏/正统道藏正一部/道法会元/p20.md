<!-- { "loadSidebar": true } -->
　　太上无极大道万法之祖、万法之宗，万法之师，玉清圣境清微天宫元始法王至真天宝，上清真境禹余天宫玉宸道君至真灵宝，太清仙境大赤天宫道德高尊至真神宝，昊天金阙玉皇大天尊玄穹高上帝，南极勾陈上宫天皇大帝，北极紫微中天太皇大帝，承天效法后土皇地祇，高上神霄玉清真王南极长生大帝，统天元圣天尊高上碧霄上清华王东极青华大帝太乙救苦天尊，高上丹霄太清韩王好生韩君丈人，朱陵度命天尊，十方灵宝天尊，十方救苦天尊，九天生神上帝，五方五老上帝，天、地、人三皇上帝，八极九霄帝君，东华木公上相，西汉金母元君，三十二天上帝，大罗诸天帝君，郁仪官大阳天皇上帝，日中太丹洞明洞灵太素真人，朱景童子，九光散辉玉童仙吏，南上开光度生一切真圣，南丹九华度品官君，南斗六司上生真君，结璘宫太阴地皇圣母，月中黄华石景水母流光夫人，圆光散辉童子、玉女，东升八宿星君，天河灌沐夫人，东井黄华玉女，北方玄天银河星渚一切仙灵，北斗七元落死星君，玄冥紫光太一夫人，上清五行四曜星君，周天列宿万象高真，清微宗主真元妙化上帝太初天君，紫宸太华天帝，玄中大法师，玉虚明皇道君，上元、中元，下元三官大帝，北极法主天蓬、天猷、翊圣、佑圣四天上帝，大罗无极神公，青阳天君，玉清元始法师丹阳天君，玉堂大教主紫阳天君，文始妙道真人，太清明惠真人，大慈救苦二玄真人，三天扶教辅元体道大法天师正一静应显佑真君，金阙上保高元宸照法王清真紫虚元君，太上玉京太极左宫仙公冲应孚佑真君，九州都仙太史高明大使神功妙济真君，佥书三省孚佑显灵超应护国真君，清微三炁九霄符章经道雷帝天君，灵宝三洞四辅经箓高真，神霄内外台，东极善政院，灵宝大法司，南昌上下宫，□陵枢府，朱陵火府，上清黄箓院聚魂五总府，北魁玄范府，上清天医院诸司真宰，束青西素南丹北玄四维上下十方已得道大圣众，度人不死尊神南极长生大君，度世司马大神好生韩君丈人，十方无极至真大神飞天神王，雷霆九司卿相真君，五岳总领真君，清渊赞玄灵华夫人，三界五夫大勋魔王，清微元上侍宸保仙元君，琼室洞清郭元君，福和耀真傅元君，龙光道明姚元君，紫英玉惠高元君，洞阳上宰清虚华真人，青城山通慧朱真人，云山保一李真人，眉山混隐南真人，丹山雷渊黄真人，西山真息熊真人，泰智冲和彭真人，洞渊尘外曾真人，浚仪原阳赵真人，清微、灵宝、道德、正一诸阶启教演法承流诸派宗师仙众，九天天曹主执宰御，保举考校一切仙圣，诸阶法箓中天仙官君，雷神将帅各部威灵，下方厚土真皇大帝，水府博桑大帝，北阴酆都大帝，十宫真君，五岳名山圣帝，地水二界真仙，幽狱冥官典者，京都城隍之神，本府城隍主者，九州社令主者，十方道主者，阳间祀典百神，琳庭坛靖真官，助道赞化威灵，三界十方应感列圣，咸望洪慈，垂光降鉴。名香净茶，普同供养。
　　法事
　　具职　启圣
　　臣闻玉符肆赦，春生寒谷之乡；金殿参班，云近通明之御。臣道非深造，学未多闻。诵元始度人之经，举玉宸拔亡之典。应有祈祷，代为关誊。情见乎词，悉剖寸心之蕴；天从所欲，愿回四目之聪。谨露斋徐，青书，上尘睿览。
　　宣意或青书　次命将
　　宣关，引出焚燎　告开天度火
　　二符
　　飞神朝奏，请命
　　飞符演赦天尊
　　具职臣某，诚惶诚恐，稽首顿首再拜。
　　臣闻元恶大慧，其初本出於一心；峻法严刑，所报遂分於五苦。一沉地狱，永失人身。刀锯鼎镬之威，未尝暂息；考掠鞭笞之惨，所不忍言。当其万苦之切身，虽欲自新而无路。洪惟大道俯念合生，因其萌悔过之心，遂示以迁善之法。启玉宸之经教，出元始之符章。俾其慧光内烛，而顿悟前非；惠命一宣，而永辞长夜。臣实惭下学，叨布上恩，兹当命令之告行，惟待纶音而赐允。臣今依式，请降
　　玉清天赦宝章，
　　元始符命、黄箓白简、赦苦长生二符，
　　元始玉书三元紫策玉简，
　　玉宸七宝紫微玉符，
　　天一北祚玉札，
　　元始一炁水火真符，
　　神霄琅清洞章，
　　三元慧光真符，
　　元始符命生天宝箓。
　　无上玉匮升玄宝文，告下冥司，赦拔罪苦，伏愿三天命下，九地春回。雷厉风飞，涣汗其大号；海涵春育，威归於至仁。五道停输，三途罢对。臣等下情，无任虔祷俟命之至。谨言
　　飞符演赦天尊。
　　引至坛前，讽金光咒。
　　师行争，存神，依法召将告符。
　　杳杳冥冥，天地同生。散则成气，聚则成形。以神驭炁，以炁召神，闻呼即至，遇召即临。元始一炁，万神雷司。恭准
　　清微天宝道宗玉宸经法律令。召请上清运阳赤灵神烈苟天君、上清运阴黑灵神化毕天君、太玄左右摄召乌涂二神君、承差某将北魁玄范府阳神大圣何元帅、阴神大圣乔元帅、三部使者、七真玉女、玉箓直符王陆二使者、龟台素握濮玉女、玄都金龙菱龙驿吏、火府地府赍简童子、天道地道功曹、上元焦使者、中元朱使者，下元唐使者、追魂五道大神、追摄合干官吏，闻今召命，速至行坛。当愿乘云驭炁，浮空而来；应感随机，不疾而速。暂停仙骑，昭纳丹诚。道香争茶，普同供养。
　　法事
　　伏闻元始天王启清微之妙道，玉宸上帝传灵宝之经科。普度幽途，广覃惠泽，布一札叮咛之旨，拔九幽沉滞之魂。涣汗一颁，听德音之秩秩；巽风四布，赖符吏之匆匆。用赏武威，酒陈初献。
　　法事
　　伏闻宥过无大，表太上之宽恩；传命置邮，赖尔神之宣力。番与幽关更始，要令寒谷回春。顷刻不许稽留，恩沛须令周徧。酒陈二献，意表一诚。
　　法事
　　如血湖斋，用后献酒文，作二献用。伏以嗟哉有身之为患，莫若妇人；拔之死地而后生，必资帝力。赦铁围之魂爽，布玉简之真文。使血湖沾旷荡之恩，赖符使致驱驰之力。不辞再渎，更进一杯。
　　法事
　　伏以宣威三界，升职九天。出幽入冥，莫测阴阳之妙；排空驭炁，如在左右之间。有烦神驭之驱驰，徧布简文於冥漠。风雷肆赦，当一说於圆扉，车马载驱，愿速登於云路。酒陈三献，神其享之。
　　讽经
　　适宣经咒，用赞武威。元降符章，谨当宣告。承差将吏，听领颁行。
　　宣符简
　　符命颁宣，冥司遵禀。应干主者，敢违告下之文；所荐亡魂，亟准赦原之敕。委请递牒，谨用披宣。
　　宣递牒关文
　　向伸符牒宣读已周。伏想宝骑一麾，彩云四合，顷刻而周游三界，遗巡而历遍九幽。宣太上之德音，赦幽肩之罪爽。真符告下，岂容一刻之稽留；主者施行，急准三天之律令。承差天将，火急奉行。
　　遣将
　　焚化
　　向来
　　道法会元卷之十九竟
　　玉宸经法炼度仪
　　无事#1告净坛符　讽净天地咒
　　洒净　念金光咒　师存神化坛
　　告信香符上香
　　密祝符使功曹传香达信招真会灵志心朝礼：三界之上，梵炁弥罗；上极无上，天中之天；郁罗萧台，玉山上京；渺渺金阙，森罗净泓；玄元一炁，混沌之先；宝珠之中，玄之又玄；开明三景，化生诸天；亿万天真，无鞅数众；旋斗历箕，回度五常；巍巍大范，万道之宗；大罗玉清，虚无自然；至真妙道，元始天尊。
　　再诵弥罗号、青华号各一遍。
　　具职臣某，诚惶诚恐，稽首顿首，再拜上言：臣伏以元始天王登黍珠而说法，玉宸上帝演灵宝以度人。盖自太极判而两仪分，由是四象成而五行具。天地之大，何莫由斯道焉；人物之生，必有宰其间者。於此见天理流行之宝有，莫非阴阳造化之功。无极之真，二五之精，秒合生成之理；空洞之中，无色之境，默司主宰之权。凡有祷祈，首当启告。臣仰望清光，肃恭奏启：
