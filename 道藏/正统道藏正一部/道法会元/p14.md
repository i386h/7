<!-- { "loadSidebar": true } -->
　　讲举还神烧香，师依科复炉。焚复炉符，先搯斗诀，念至香火炉前，移下中指根，勒至玉文搯住，至御前剔放。次下天门，出地户，焚出户符，咒曰：
　　出阴入阳，万神开张。关启事毕，请闭黄房。揖退。
　　次回师堂，焚谢师信香符，密咒云：完钧首明宏。依科谢师。如夜朝，改出户咒曰：玄上太阴，八总开明。向有所启，少女通灵。事毕复位，请闭黄房。
　　集贤院校九色圆像灵宝精思图
　　谨按《太上龙蹻经》，昔元始应演三十六相元置品云：元始天尊渐应声而生境界，玄元始炁褊备一身，三炁化形，而演三洞：始为青光，上生於天；元为白光，中生於人；玄为黄光，下生於地。元始天尊於此三色，合生九光，徧起法身，光明洞耀：
　　始生於混混为苍光，混生於洞洞为赤光，
　　洞生於浩浩为青光，元生於昊昊为绿光，
　　昊生於景景为黄光，景生於遁遁为白光，
　　玄生於融融为紫光，融生於炎炎为碧光，
　　炎生於演演为黑光。
　　九色光耀，莹彻法身，於此九光通生境界。上生三境三十六天，以示天容虚元洞晓；下示三界三十六帝，权应化身。善贷生门，渐顿引育，故名三洞二一十六相也。
　　凡修黄箓灵宝，三时皆如玉京山上，登斋众官，每於朝礼之时，各思九色光相，洞彻一身，使百魔殄散，斋意感通。
　　灵宝御魔内法
　　高功初升坛，存炎炎火光中，乘金龙坐，自丹田中出青炁，立鬼户，向天门，举降魔护道天尊，白云：以今某朝行道，坛有元始符命，上召三界大勋魔王横天霸、横天担、横天力，愿闻符召，疾速降坛。焚召符如后。符用青纸丹书，九寸高。
　　臣某承诰奉召
　　焚符讫。次都讲举云：各思九色圆象，咽液命魔，思神密咒。师咒云：泓亶立俱洪沐演衡。咒毕，存见魔王呼名曰：曲后阜丹。存魔王敬奉。次云：向来所召三界大魔，想已临坛。所有清微太玄伏魔玉符，谨当宣告。符见三元应天五雷法中。
　　右奉符命，宣告三界大勋魔王，恭请承符受命，徧色、欲界而飞行无碍，麾幢鼓节，领鬼兵众而普扫不祥，消除魔试之干，利佑群品，保举斋功之就，列言上清，以副凡情，庶彰宸渥，一如元降星火奉行。众讽《三界章》一徧。高功再思，搯诀密念《制魔品》：郁寅。杰卯。延辰。洪午。妙未。玄申。单戌。阜酉。咒毕，金光咒虚书下符： 符毕。再存天门九色光芒，下映坛所，徧满六虚，出自己祖炁上升，从爽脊泥丸众妙门出。次九窍九色之炁，与前炁混合，成圆象，而在金光符，自天门而下，化为天尊。披碧衣，其光如日，照耀六虚，混合元象，洞照内外，万神敬仰。咒曰：曲陀隆那摄。三遍。次复位。
　　午制魔
　　如前立，向天门咒云：泓至合元。涓醮用。灭灼孚烈。幽醮用此咒。已上各依法存念，毕。思魔王赞予云：玄者哉。次复位。
　　又便法
　　初升坛，存炎炎火光中，乘金龙坐，自中丹田出青炁，咒曰：泓直立俱洪沐演衡。存魔王呼名曰：曲后阜丹。存见魔王敬奉。次念制魔咒，密念手搯：郁寅。杰卯。延辰。洪午。妙未。玄申。单戌。阜酉。存天门九色光下映坛所，徧满六虚。后兆出九色金华，混合为九色圆光，洞照内外，万神敬仰。咒曰：曲陀隆那摄。三徧。午制，从立处一揖，退行至天门，立圆光中，咒曰：泓至合元。阳醮用。灭灼孚烈。阴醮用。
　　拜章克应诗括并序
　　谨按仙师云：通真须出阳神，何也。盖成道之士胎圆神化，体变纯阳，三界圆通，无往不可，故能亲朝上帝，论事回天。下学之士，体未洞真，不过修词立诚，以将其来意为之请祷耳。至於吉凶朕兆，则在乎诚意感通。故传曰：至诚之道，可以前知，见乎箸龟，动乎四体。然有应无应，亦任其自然，初非刻意用术以求报。今之言斯法者，未尝究夫阳神之说，请祷之理，惟从事术数，旁推祸福，而谓之斋法之灵。岂知心蔽吉凶者，灵鬼摄之。□，若只以占验祸福吉凶为斋法，则不若钻龟揲蓍求之象数，自可推求，又何用乎斋奏之多事哉。明理高士，必有见於此矣。宜真不揣僭妄，辄引先达所取吉凶之兆，出於自然，应乎人物，接於见闻之可验者，撮其大纲，序为格例，以备遗忘。苟方寸虚灵，触类而长，其有外於此者。境与心会，曲畅旁通，则亦自然善应矣。五云道友哀德渊复虑其琐碎，不便初学，暇日括为绝句二十首，长句二篇，寄来见示。外元有克应歌二篇，因并录于左。他日阳神脱体，驾辇飞空，直奏帝前，躬取进旨，其於祸福之占，果何足以语法哉。浚仪赵宜真谨识。
　　宅炁
　　入门宅炁审何因，白孝青为祸患临。
　　红黄大吉黑防讼，祈嗣黄男红女人。
　　香火
　　香翻火出防回禄，炉碎人亡家道促。
　　持香入吉出则凶，火灿兆为非横卜。
　　又遇添香愿未偿，添逢童子鬼为殃。
　　艺及坐坛师失跌，姻断词难达上苍。
　　灯
　　本命晕高称大好，花小黑落病难保。
　　白虚焰闪主虚惊，若逢挑死丧亡到。
　　又值强风盏有灰，大病大讼於此推。
　　灯盏破地人主死，如遇添油吉可回。
　　烛
　　泪流泻下病将终，剪杀荧煌的大凶。
　　柱倒病止谋事吉，发花喜庆迭相逢。
　　灯烛并油看所持，出凶入吉定无疑。
　　纸钱持出番为吉，收入因招祸患随。
　　文书
　　文书发遣看烧时，灰黑病危防是非，
　　火烈两团仍不吉，若教堕地有灾危。
　　雷
　　雷起东南喜事来，西南生育北天灾。
　　东维连北防温疫，冤枉邪檀为祸胎。
　　秋冬轰烈震西方，问乱相凌有杀伤。
　　南吉北凶忧妇病，中天土主不安康。
　　风雨
　　烈风骤雨忽然来，妇女当忧不测灾。
　　更恐小兄防死证，必须禳保破资财。
　　人物
　　人过须分阴与阳，男人和缓最为良。
　　若逢哭瞰为凶兆，齐整衣冠是吉祥。
　　妇人来过即阴邪，老妪先亡患祸加。
　　少美檀邪为鬼祟，丑形产鬼起咨嗟。
　　又听哭声家母灾，喧呼亦主破资财。
　　抱将童子番成吉，披发犹愁孝服来。
　　老人至侧病将来，土地家先起祸胎。
　　若是喧呼生哭瞰，更防家主有时灾。
　　童子衣容好为吉，不整须防阴小疾。
　　破财不测有何占，戏游喧哄看群集。
　　僧子在傍多旧愿，祖先咒诅有连因。
　　若逢公吏多凶事，病者冤家犯庙神。
　　巫现来时有祸殃，星翁相值最相当。
　　蓍龟临卜皆冤诅，地理人来即祸殃。
　　唱念技人至病死，谋事不成口舌起。
　　宾客临门有祸邪，吉方来者添人喜。
　　工匠如何定消息，拙则名凶巧则吉。
　　仆来言缓事无伤，哭瞰谨防争斗厄。
　　已上共二十首。
　　人声走入吉出凶，咳嗽时闻词不通。
　　把笔入防官讼挠，出时谋事必和同。
　　若看写字名添寿，事事平安家道丰。
　　担茅入病檀邪鬼，出主行危抱病终。
　　柴木入内有财喜，出外须防财物空。
　　米麦出祸入则免，谷入为吉出为凶。
　　台椅出凶入为吉，绳索牵连自缢逢。
　　刀斧定是伤亡鬼，无事破财三两重。
　　出声防有官事至，唱韵番和悲泣同。
　　吃果核主孕生子，饮酒名为斗唤踪。
　　撞破花瓶分左右，男左女右寿算穷。
　　衣衫白色必主孝，吉事颜彩黄与红。
　　外门响时内有事，内户响时妇病凶。
　　法具有声多宿愿，破竹木声家道穷。
　　火烧功德亦如然，章词遗火回禄祸。
　　火烧台裙妇人灾，头巾落地家长过。
　　老人当死有病来，神不享兮斋供堕。
　　供花落地妇人亡，果落男有招魂些。
　　屋瓦内坠家破财，外落横事不测过。
　　打碎动使防资财，月旬之内当见破。
　　妇人镜落梳钗响，闻见皆亡非吉象。
　　钏钗冠镜总无明，娠女为殃来近傍。
　　斟荼误倒茶盏麋，不测官灾致萧索。
　　丐者相逢百事凶，占病应知待棺椁。
　　俯仰落地有官刑，经科落地也无宁。
　　道衣破碎非佳兆，印令倒时事不成。
　　此等之事属祭酒，以理详推在至诚。
　　右杂占。
　　宗师立法赞神明，禽兽虽微亦有征。
　　羊声在内有吉事，在外须防凶事兴。
　　土神不安牛内叫，外叫先茔多不宁。
　　司命不安驴马叫，家下仍防火怪惊。
　　猪声在内主大讼，犬吠在外孝外亲。
　　坛中定是家主孝，内吠阴小入幽冥。
　　犬交亦主刑名讼，群吠乡坊大不宁。
　　猫声内外皆主孝，在侧死当斋主身。
　　鼠呜内外防盗贼，鼠斗仍忧强盗侵。
　　鹅鸭乱呜忧内乱，在外犹防温疫生。
　　鸡呜在早家中吉，午后群呜官讼频。
　　一只时啼小横事，乱啼家母是亡人。
　　孤鸦飞呜有远信，若遇群呜官府嗔。
　　鹊呜早吉午后恶，旦夕须忧斗殴因。
　　一应飞禽属官事，蝴蝶飞来病死人。
　　蚤虱咬身斋主病，本身冤债又频仍。
　　蚁子上台生子兆，蝼蚁蝇虫家秽腥。
　　似此推之各以类，当时报应甚分明。
　　右禽兽占验。
　　入门香火因咒诅，持刀入宅是伤亡。
　　把索入来自缢鬼，僧尼术士主瘟。
　　讨火多年神庙起，狗咬住宅不安康。
　　鸡行屋上先亡鬼，小儿定是五通郎。
　　排钱宅内有古物，珍奇异宝出为殃。
　　剜耳宅中招击括，搐鼻破镜不为良。
　　狗入宅中官事至，洗衣落水鬼为殃。
　　跣足合欢庶子母，扫地非命未生方。
　　东人高声忧小口，更防童仆有失伤。
　　妇人掩口因咒诅，肠气死鬼未超禳。
　　女人抱儿产死鬼，绣衣女子着衣裳。
　　门前土堆坟在屋，伏尸古墓内中藏。
　　抱儿入来有古物，立木门前大吉祥。
　　东人摸面青石怪，损缺异日为灾殃。
　　梳头必有光明物，孝子阴人有福藏。
　　神物经帐愿未了，多年许下未还偿。
　　担柴入宅孤孀女，中风亡者起灾殃。
　　外人入来异姓鬼，把棒入有古剑枪。
　　若有古典诸文字，宅神不稳致招殃。
　　右入门考照法。
　　凡是挥毫落楮时，便寻善恶察其机。
　　忽闻旁语为嬉笑，即把他言便应伊。
　　听得歌声云有喜，若逢羹至喜生眉。
　　带花带酒忧还退，逢醢逢□事更悲。
　　更看来人何服色，论他深浅定根基。
　　有人抱得婴儿至，先把阴阳两路推。
　　男子抱阴家燕喜，女人抱阳吋熊罴。
　　阳人便以阳人断，必有喧争早晚期。
　　若是女人携女子，断他奸污惹官司。
　　忽然写字宽衣带，不问公私总解围。
　　跛子偶然携杖至，所谋费力即虚为。
