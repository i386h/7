<!-- { "loadSidebar": true } -->
　　至元庚寅臈月冲阳普惠诚正真人彭元泰稽首书于集贤院。前件秘法，仆昔得之於文亨费先生，先生得之於白云史先生，史公得之於彭真人，盖师师口传心授。至於仆则敬谨奉行，已十余年矣。其秘止一符一咒，叩之如鼓应声，随心应感。仆近在思江小轩曾学士第中、会竹意传道判谓得之於姑苏张湖山。湖山亦出於冲阳真人之门，犹藏库阳之文序始末。稽首览观，笔录於书，起敬起爱。然仆之所传，与竹意契合相同，盖出於一源故也。迩有嗜利之徒，不畏乎天，妄撰符咒，以伪乱真，聋瞽后学，探有所害。吁，欺人之罪大，而欺心之罪亦重，欺人之害少而欺心之害多。古德云：若将妄语诳众生，自招拔舌尘沙劫。可不戒哉，宜审思之。延佑丙辰下元日龙沙后学陈一中顿首谨书。
　　道法会元卷之二百四十六竟
　　道法会元卷之二百四十七
　　北帝地司殷元帅秘法
　　主法
　　圣师紫微中天北极大帝，
　　祖师灵宝先生太清真人廖守真。
　　帅班
　　上清北帝地司太岁大威德神王至德主帅殷元帅。
　　帅讳郊，青面青身，金冠，朱发，绯抱皂缘，绞扎腰间，上左手托日，右手托月，下右手钺斧，下左手金钟，项上悬挂十二骷髅，自午方五色云中至。
　　符法
　　北帝敕召 殷郊速至 众神禀令 煞恶吞精 拒逆者死 帝君敕命 岁君恶煞火急奉行
　　岁君猛吏咒
　　岁君猛吏，总领众神。黄旛前引，豹尾后随。七十二候，二十四炁。恶煞当先，凶神斓卫。黄钺诛妖，金钟击祟。五方使者，馘毒威灵。九州社令，血食之宾。上帝有勑，疾速降临。助吾大道，扫灭群精。敢有拒逆，斩首来呈。玄都律令，杀鬼无停。急急如紫微大帝勑。勒至局出。
　　念咒涂
　　上帝有勑，用紫微诀，见帅极南至，即取太岁炁吹入符。符书吏字下，写所属之事。二字，不至於三。如招财，捉贼，治病，驱邪之类。后以第三字盖之，涂仍用前咒，露第一字之半。此字两直落，如髻之状。符毕，勑遣，仍用帝讳自天目出，目光书入符。
　　檄式
　　上清北帝地司
　　谨据某投诚入意。当司得此，除已修崇禳谢外，合行专檄者。
　　符
　　太极未分时，方隅亦未有。吉凶从何生，亦无有休咎。太极既判后，人人会开口，灾害从何生，都缘不能守。勑此方隅神，悉归吾肘后。吾有秘密将，殷郊奉吾久。亦能灭汝形，亦能束汝首。汝今依吾令，速避吾罡斗。速退万里外，亦莫损猪狗。
　　唵呵咖呢都娑诃咖呢帝释尼咖呢摄。高巩叔疾速承符火急摄。
　　右檄请地司太岁大威德神王至德主帅殷元帅，请火急部领高巩叔大将，前去某处告示所犯土府禁忌，飞注流伏，应犯神祇，火速收回方位，安镇宫府，毋得似前故违道法，侵害皇民。务要日下保护平安，以为效信。檄至，准勑奉行，风火不停。谨檄。
　　年　月　日　时檄。
　　具法位　　　某承诰奉行。
　　又一派
　　将班
　　北极天心地司太岁殷元帅郊，
　　太岁辖下副将通灵显应蒋使者锐，
　　七十二候主将，
　　二十四炁主将，
　　金钟黄钺大将，
　　黄旛豹尾大将，
　　十二员荡凶神将，
　　一千二百位官将吏兵。
　　召咒
　　岁君猛将，统领众神。黄旛前引，豹尾后随。七十二候，二十四炁。恶煞当先，凶神翊卫。黄钺诛妖，金钟击祟。五方使者，威猛通灵。上帝有勑，疾速降临。助吾大道，扫灭魔精。敢有抗逆，斩首来呈。玄都律令，煞鬼无停。急急如北极紫微大帝律令金阙玉皇上帝勑。
　　唵吽吽灵魁聻摄。
　　右法，存帅自北天门乘金光彩云而至。
　　唵呵嚩□咤崎摄。
　　又咒
　　阴为阴兵神，阳为阳兵神。阴阳气象交，日月复罗列。惟有鬼难当，犯令须令灭。四维及八表，扶桑及咸池。昆仑天地机，斗罡并神灵。乾坤天斡转，我道日兴隆。令行三界内，出火化风尘。急急如北极紫微大帝律令勑。
　　禀令符
　　奉玉皇敕命 岁君禀令杀伐凶妖 诸神众煞皆听否令 紫微大帝符敕煞鬼 敢有不从寸斩无赦 天地年月日时煞一切凶灾神煞付吾太岁部下受死受煞天煞归天界地煞地中藏
　　三勑符
　　北帝敕召禀令奉行 地司猛吏殷郊速至 吞魔食鬼济世安民
　　九天神祟摄，病顺起，报逆用。
　　□□□□□□□。常用。格正机光衡卫文。紧用。
　　念玉诰一徧，存金光结成此上一字，盖用。
　　煞鬼念天蓬咒敕
　　役使灵符
　　禀令殷郊敕煞摄
　　□□□□□□□
　　□□□□□□□
　　贪巨禄文廉武破
　　起土出笔在坤，谢土出笔在艮，治□ 病驱邪出笔在艮。
　　道法会元卷之二百四十七竟
　　道法会元卷之二百四十八
　　地部金官如意潘将军秘法
　　帅将
　　主帅金官总管提点天下神庙如意通灵使者潘将军耿忠，
　　青面，红髼学髼向后，红绰衣，绯袍红飞带，绿吊，或跣足，步五色彩云，或蹑草履，左手哨指，右手执铁枪，枪上有青蛇一条缠之，青蛇常向将军前。将军九月初五日生，专务救危济难，助道通灵，开化愚迷，回向正道，寻贤谒贵，致瑞迎祥。每以初二日十六日祭之，立应。
　　副帅五方传文符箓疾捷使者许迈真，
　　紫堂面色，曲脚幞头，绿仙带，黄绰衣，红袍绿靴，左手捧符文，右手执斧，飞走相。
　　监符都捉邪疾捷使者锺思文。
　　红白面，美须，曲脚幞头，绿仙带，红绰衣，绿抱绿靴，左手捧符丈，右手执剑，飞走相。
　　召使者符
　　杳杳冥冥，天地同生。闻呼即至，遇召疾临。谨召直日符使，土地正神，承符奉召地部溟冷宫金官总管如意将青面使者潘将军耿忠，五方传文符箓许使者迈贞，监符捉邪锺使者思文，速至速至疾速至。唵吽吽勑煞摄。
　　召将符
　　天雷隐隐，地雷轰轰。青面报应使者潘耿忠，传文使者许迈真，捉邪使者锺思文，奉符勑召，不得久停。速至坛所，听吾叮咛。唵吽吽勑煞摄。奉玄天元降勑疾。
　　念金真咒心咒密勑
　　金真朗郁，流响云营。玉音摄炁，灵风聚烟。紫虚郁秀，辅翼万仙。千和万合，自然成真。
　　治病符
　　许先定入符布金光
　　天医五雷总管许元帅先定。
　　顶天丁冠，面红白，美貌，皂袍金甲，仗剑，部领田崔刘陶高五大天将，天医符医炁医三大圣，六职治官，十二治病功曹童子。
　　劫咒
　　天医使者，大振威灵。救民疾苦，断绝妖精。护身去病，永保长生。众神禀令，勑到奉行。金官如意将青面使者潘耿忠，奉召天医五雷总管许先定元帅，五方雷将田崔刘陶高五大将，天医符医炁医三大圣，六职治官，十二治病功曹童子，疾速随符救治见患某所染病患，即与痊安。急急如上帝律令。
　　烧符入水中，与病者吞服。或虚书水中，亦可。产难，用井花水、长流水、枣汤、降真汤服。
　　勑符水咒
　　北斗五雷主，黑暗鸣天鼓。风伯扫瘟黄，电母除病苦。霹雳伐妖精，雨师行法雨。灌溉入三焦，清凉通脏腑。重处即时轻，损处即时补。热处即时凉，积处即时去。危处即时安，痛处即时住。急急如神霄真王大帝勑。
　　默念秘咒，勑符，天医许总管仗剑，部五雷三医诸将，随符乘风云，往患家治病，立候报应。
　　秘咒
　　唵咈□啒嚩嚤哪□啰哏□鼾咈呮佛咈咭嘻嚤哪哂呜□嚤啒嚩唵吽吽吽吽娑诃。
　　此法符诀繁多，得者日用行持，敬而奉之。金官如意正法，专以匡扶正教，助道通神，致瑞迎祥，如心遂意。或登黄阁，或蹑青云，指示迷津，开通要路。凡人遇灾投请，即书召天医治病符，遣潘许二使者召天医随符至，即以符给请符者，或治病，或熏邪，或司命前遣祟，皆可。奉行之士，常存神炼真，心怀利济，同积玄功，而登仙秩矣。
　　道法会元卷之二百四十八竟
　　道法会元卷之二百四十九
　　太上天坛玉格
　　天枢院九品迁转品秩
　　从九品
　　天枢院右判官上章典者同管干天枢院事，
　　天枢院左判官上章典者同管干天枢院事。
　　正九品
　　天枢院右大判官管干天枢院事，
　　天枢院左大判官管干天枢院事。
　　从八品
　　天枢院右统兵执法真官同主管天枢院事，
　　天枢院左统兵执法真官同主管天枢院事。
　　正八品
　　天枢院右领兵执法真官主管天枢院事，
　　天枢院左领兵执法真官主管天枢院事。
　　从七品
　　天枢院掌籍仙官同佥书天枢院事，
　　天枢院掌法仙官同佥书天枢院事。
　　正七品
　　天枢院领籍仙官佥书天枢院事，
　　天枢院领法仙官佥书天枢院事。
　　从六品
　　天枢院斩邪使同行天枢院事，
　　天枢院御邪使同行天枢院事。
　　正六品
　　天枢院伏魔使同行天枢院事，
　　天枢院考召使同行天枢院事。
　　从五品
　　上清玄都大夫行天枢院事，
　　正五品
　　上清翊卫仙卿同知天枢院事。
　　从四品
　　上清玄都御史九天金阙大夫同知天枢院事。
　　正四品
　　九天金阙御史知天枢院事。
　　从三品
　　九天金阙上卿天枢院副使同判天枢院事。
　　正三品
　　九天金阙上仙天枢院副使同判天枢院事。
　　从二品
　　九天金阙少宰天枢院使判天枢院事。
　　正二品
　　九天金阙上宰天枢院大使判天枢院事。
　　从一品
　　九天金阙右丞相判泰玄都省事，
　　九天金阙左丞相判泰玄都省事，
　　九天金阙侍中判泰玄都省兼枢机内外台事，
　　九天金阙令判泰玄都省兼枢机内外台事。
　　正一品
　　至真无上辅天元尊平章代判神霄上宫事。
　　已上从一品至正一品，凡南北二院玉府，神霄中品格并同。
　　北极驱邪院九品迁转品秩
　　从九品
　　北极驱邪院右判官兼南昌上宫受炼典者同管干驱邪院事，
　　北极驱邪院左判官兼南昌上宫受炼典者同管干驱邪院事。
　　正九品
　　北极驱邪院右左大判官兼南昌上宫受炼典者管干驱邪院事。
　　从八品
　　北极驱邪院右左统兵执法真官同主管驱邪院事。
　　正八品
　　北极驱邪院右左领兵执法真官主管驱邪院事。
　　从七品
　　北极驱邪院掌籍法仙官同佥书驱邪院事。
　　正七品
　　北极驱邪院领籍法仙官会佥驱邪院事。
　　从六品
　　金部尚书北极斩御邪使同行驱邪院事。
　　正六品
　　木部尚书北极考召使同行驱邪院事。
　　从五品
　　上清玄都大夫水部尚书北极伏魔使行驱邪院事。
　　正五品
　　上清翊卫仙卿火部尚书九天游奕使同知驱邪院事。
