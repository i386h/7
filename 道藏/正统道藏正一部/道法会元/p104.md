<!-- { "loadSidebar": true } -->
　　凡大祈祷，召三界万神，五雷大小诸法中一切神将，先於密室中静坐，存神，运祖炁从本季所属五行为头生起。如春季祖炁先从木生起，次运行生火，次运行生土，次运行生金。次运行生水。一炁生一炁，递互包含，作一团金光，归黄庭中，捺下，从尾闾□音提起，历夹脊双关，升脑后泥丸，过明堂，以双目簇定，音喝出。此时闭炁，弩力澶动，一身毛发孔窍都进出万道金光，天上日月星宿都化作万道金光，如雨落下，地下裂开，火光进出猛焰，不瞬息间，忽然都变暗了混沌。听得雷声吼响，双雷局发出，霹雳一声，裂开混沌。万神俱现於金光中，与之结盟，约定时刻行事。然后渐渐收拾，吸归心腑，纳入黄庭。少刻登坛召将，只须从黄庭运出一气便了，不必再有郑重也。
　　起东南方风诀
　　依法存运作用，归於黄庭，直上风池，透过在耳口作嘘音如风声微微，助力吹出。才觉风出之时，便闭双目，以左手雷局捺鼻孔，右手雷局捺右耳，只放风从左耳出也。
　　起西北方风诀
　　依法存运作用，归於黄庭，直上风池，透过右耳口作嘘音如风声微微，助力吹出。才觉风出之时，便闭双目，以右手雷局捺鼻孔，左手雷局捺左耳，只放风从右耳出也。
　　起云诀
　　依法存运作用，归黄庭，再运双脚板底下涌泉穴浓阴黑冷之气，冲上肾府，涌涌化为黑云，亦归黄庭，盘结不散。次存黄庭出云，如山川出云之意，直上从鼻窍腾腾突突而出。才觉云将出之时，便闭双目，将左右手雷局塞住两耳，口作呼音，勿令风吹散云气，只放云从鼻窍出也。
　　起雷诀
　　双手雷局叉腰抵肾堂，依法存运作用，交合於黄庭，化为风云雷雨电，总聚于中。以阳声，阴律，左右捺肾堂各七数，□音提起。以双手雷局，随内炁勒上两耳边。又如前左右捺耳各七数。运雷从泥丸过明堂，音喝出，猛拍双局一下。才觉雷将出之时，运心火闪目出为电。才觉运电一出，则化吾身如龙形，卓上水盂如江河，运动华池神水，就呷水盂中水一口，喷噀四方，即如龙阵。取江河中水变化行雨之意也。
　　祈雨诀
　　先存神，运祖气归肝宫九雨，令木气盛。运行至绛宫生心火，三雨，令火旺盛。先教阳极，庶几阴生也。然后以此火生土，土生金，金生水，七雨，要令水旺。方以此水克火，五匝。克得火都消灭尽，浑无一些火炁，五行之炁都化水；归黄庭，升上风池，透出两耳，则为风；升上山岳，透出神庐，则为云。以雷局作用，升上顶门，吸喝出，则为雷。升上泥丸，入华池，运神水喷噗，则为雨。升上绛宫，闪目出则为电。五事都只从黄庭来。一个作用中化出来。
　　祈晴诀
　　先存神，运祖炁归肺，七雨，令水旺盛。先教阴极，庶几阳生也。然后以此水生木，木生火，火生土，土克水，十二匝。克得水都乾个尽，浑无一点水炁。坎水既个尽，离火自生焰。五行之炁都化为火，归黄庭，升上风池，透出右耳作西北风，顶上八门俱开，运出大火焰烧灼天地，吹散阴翳，呵心炁助之。以鼻收摄天上云炁，吸归黄庭，化为金光，乃如山岳藏云之意。
　　祈中曰诀
　　大槩与祈雨同，但要五行之炁都化作水，归黄庭，酝结成雪，升上风池，透出左耳，作东北风。次升上山岳，透出鼻为浓云。次升上泥丸，入华池，运神水，化吾身为灵龟喷雪大神，存供卓化为青天，水盂化为银河结雪，呷水对月喷噀，化为雪花飞落，彤云密布，朔风严冷，玉龙在天行雪之意。
　　祈晴翼火蛇符
　　右符凝定神炁，以天目运金光，同右手剑诀，书于水碗丙，安在雨中。或用布线似蛇形，缠了放碗中，亦可。密念咒曰：奉请赤羊赤猜，大道李老君，感得仙人提水，玉女持浆，又禁得三十六牛，又禁得三十六龙，又禁得河水摄，又禁得井水竭，又禁得天静云消散。吾奉勑牒锁妖精。
　　斩勘祈祷埋阴霾旱魃诀
　　天地之间有旱魃、阴霾二鬼，为旱涝之害。旱魃头如人形，蛇身有翼。凡祈雨，则埋其头於坎地。阴霾头如女人状，狐身有翼。凡祈晴，则埋其头离方之地。俱用罡煞炁以禁之。
　　登坛蔽日秘诀
　　埋旱魃讫，诵木狼咒，提水盂於左手中，用剑诀向太阳，以天目舌尖同书□□□三字于水盂内，吸水一口，对太阳噀之，即用剑划插日下卯地。其光耀颤动，即云生而日自昏矣。
　　道法会元卷之七十七竟
　　#1『固』疑当作『个』，作『固』义不可通。
　　#2『理』疑当作『埋』。指埋於香炉中焚之。
　　道法会元卷之七十八
　　雷霆妙契
　　流火大煞
　　金虎流火大煞，十八个日子取用为最好。
　　甲子旬：
　　丙寅日，己巳日，庚午日。
　　甲戌旬：
　　戊寅日，辛巳日，壬午日。
　　甲申旬：
　　丁亥日，乙酉日。
　　甲午旬：
　　壬寅日，丁酉日，乙未日，丙申日。
　　甲辰旬：
　　丁未日，戊申日，己酉日。
　　甲寅旬：
　　丁巳日，丙辰日，癸亥日。更以丙辛戊癸四个日子暗合，此乃先锋之日也。
　　水动。二四八月。木动。三六九月。水土。一五七月。金动。十十一十二月。定白虎流火，其日落在何方，甲己顺坤例，流火起例，阳顺阴逆。
　　论星辰所主
　　金主雷，木主晴，水主雨，火主电，土主雷雨。
　　右例但要东会，相克相战发动。
　　论伏断起例
　　如子日遇虚，便是伏断日。余仿此。
　　子虚丑斗寅嫌室，卯女辰箕巳忌房。
　　午角未张申怕鬼，酉觜戊胃亥壁当。
　　一元虚
　　甲子，丙寅，癸酉，壬午，己丑，辛卯，戊戌，丁未，丙辰，癸亥。
　　二元奎
　　壬申，辛巳，戊子，庚寅，丁酉，丙午，癸丑，乙卯，壬戌。
　　三元毕
　　辛未，庚辰，丁亥，丙申，乙巳，壬子，甲寅，辛酉。
　　四元鬼
　　庚午，丁丑，己卯，丙戌，乙未，甲辰，辛亥，庚申。
　　五元翼
　　己巳，丙子，戊寅，乙酉，甲午，辛丑，癸卯，庚戌；己未。
　　六元氐
　　戊辰，乙亥，甲申，癸巳，庚子，壬寅，己酉。
　　七元箕
　　乙丑，丁卯，甲戌，癸未，壬辰，己亥，戊申，丁巳。
　　火师曰：久雨遇伏断，叉然开晴；久晴遇伏断，叉然雨意动。
　　雷动约时
　　春正月丑时，二月寅时，三月卯时，夏四月己时，五月午时，六月未时，秋七月申时，八月酉时，九月戌时，冬十月亥时。
　　若六月内得七月节气侯，便用申时用事。已上节气位方，雷在此矣。
　　定二十八宿日直五行晴雨法
　　角日值木，风。值金，阴。值火，雨。值土水，晴。
　　亢日值水，雨。值木，阴。值金火土，晴。氏日值火木，雨。值金水土，风阴。
　　房日值水火，晴。值金木土，风阴。
　　心日值金木水，风，阴。值火土，晴。
　　尾日值木，风。水火土，晴。值金，阴。
　　箕日值水火木、晴。值金土，风雨。
　　斗日值水金火，晴。值土木，风雨。
　　牛日值水金火，风雨阴。值木土，晴。
　　女日值金火木，晴。值土水，阴风。
　　虚日值金木火土，晴。值水，风。
　　危日值金火木，阴。值水土，风晴。
　　室日值金火，风雨。值水土木，日昏。
　　壁日值金火，风雨。值木土水，日昏。
　　奎日值水火土，风，日昏。值金木，风雾。
　　娄日值金木，风晴。值水火土，风雨。
　　胃日值土木，风晴。值金水火，风。
　　昴日多晴。
　　毕日值金水，雨。值火，晴。值土木，风。 
　　觜日值金水土，雨。值火木，日昏，
　　参日值金木水，风。值火木，晴。
　　井日值金水土，雨。值火木，风晴。
　　鬼日值金水，雨。值火土，晴 。
　　柳日值火土木，日昏。值金水，雨。
　　星日多晴。
　　张日多晴。
　　翼日值火土，晴。值金水木，风雾。
　　翰日雨则晴，晴则雨。
　　雷雨方
　　甲子旬甲寅旬甲辰旬甲午旬甲申旬甲戌旬
　　雷公午　申　　戌　　子　　寅　　辰
　　风伯寅　子　　寅　　寅　　午　　申
　　雨师戌　辰　　午　　辰　　戌　　子
　　论帝星所值
　　帝星临位万凶藏，电母雷公焉敢当。
　　纵使轩辕亦无效，徒然怒叫怨穹苍。
　　帝星顺局乙庚丁壬戊癸年月
　　正二三四五六七八九十十一十二
　　乙庚年子丑午卯辰巳午亥子酉戌亥
　　丁壬年子丑寅未申巳午未子丑戌亥
　　戊癸年子巳午卯辰巳戌亥申酉戌卯
　　帝星逆局甲巳丙辛年月。
　　正二三四五六七八九十十一十二
　　甲巳年辰丑寅卯申酉午未申丑寅亥
　　丙辛年辰巳寅卯辰酉戌未申酉寅卯
　　二十八宿局图
　　女虚危　　斗牛　　　尾箕　　　房心
　　室壁　　　　　　　　　　　　　角亢氏
　　甲巳日
　　奎娄　　　　　　　　　　　　　张翼轸
　　冑昴毕　　觜参　　　井鬼　　　井鬼柳　
　　角亢氐　　翼轸　　　星张　　　井鬼柳
　　房心　　　　　　　　　　　　　觜参
　　乙庚日
　　尾箕　　　　　　　　　　　　　昴毕
　　斗牛　　　女虚危　　室壁　　　奎娄冑
　　柳星　　　井鬼　　　觜参　　　冑昴冑
　　张翼轸　　　　　　　　　　　　奎娄
　　丙辛日
　　角亢氐　　　　　　　　　　　　室壁
　　房心　　　尾箕　　　斗午　　　女虚危
　　奎娄　　　室壁　　　女虚危　　斗牛
　　冑昴　　　　　　　　　　　　　尾箕
　　戊癸日
　　毕觜参　　　　　　　　　　　　房心
　　井鬼　　　柳星　　　张翼轸　　角亢氐
　　毕觜参　　冑昂　　　奎娄　　　室壁
　　井鬼　　　　　　　　　　　　　女虚危
　　丁壬日
　　柳星　　　　　　　　　　　　　斗牛
　　张翼轸　　角亢氐　　　　　　　尾箕
　　凡行坛下符檄，须寻局内星辰方，如前局图。祈雨符檄投于毕宿位，祈晴投于星宿位。
　　五星释辩
　　壁星者，乃壁水□，居乾亥之位，即江豚也。其物起，则风云生。
　　亢星者，乃亢金龙，居辰巽之位，乃龙也。其物升，则云生也。
　　尾星者，乃尾火虎，居艮寅之位，乃虎也？其物啸，则风生。
　　翼星者，乃翼火蛇，居巽巳之位，乃蛇也。其物出，则怪风生也。
　　轸星者，乃斡水蚓，居巽巳之位。故蚓出则雨至矣。
　　五符定晴雨方位
