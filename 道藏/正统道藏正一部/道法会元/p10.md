<!-- { "loadSidebar": true } -->
　　东方司命君张吴许，南方司命君汲计，
　　西方司命君祖谌，北方司命君阎许，
　　中央司命君王诃，天司命君钟甲，
　　地司命君何孚，长司命君傅泛，
　　短司命君徐冲，左司命君严已，
　　右司命君午信。
　　已上司命并王者服。
　　司命夫人
　　娘婆圣，娘婆陆，娘婆洪，娘婆照，娘婆胜。
　　四直使者
　　年直使者徐茂，月直使者汪伸，
　　右二使者王者状，公服。
　　日直使者田遣，时直使者宁君，
　　右二使者直符状。
　　侍从童子力士二人
　　进火童子蒋群，进水力士鲁奇。
　　朴头，王者状，公服。
　　右统三十六员灶司大将军。
　　召符
　　吽咤
　　祈福
　　天井中溜神位
　　天喜通和鉴元大神吕英卿。
　　福貌，王者冠服。
　　玉女六人
　　龙方，苏允，蒋仲，舒□，侯济，元朗。
　　并玉女服节。
　　召符
　　吽哩
　　祈福
　　雩庭神位沟在地中。
　　神华运真大神鲁会。
　　召符
　　吽魔
　　祈福
　　檐屋溜前神位
　　灵光保元大神宋纪元。
　　披发，人相，白衣皂履，执弓矢。
　　召符
　　吽□
　　祈福
　　架厕主神位
　　圊楼左德大神孔坚，
　　白面，朱衣，判官状。
　　圊楼右德大神刘张，
　　赤面绿衣，判官状。
　　圊楼左司土大神龙仲，
　　朴头，公服，王者状，执简。
　　夫人林朴，
　　青服，女人状。
　　召符
　　吽□
　　祈福
　　已上诸符，俱念□□□□□□□涂，又念《灵书中篇》一徧，行遣立应。
　　五符行用批式
　　用黄纸全幅，随事批用。
　　太上某符
　　空五寸书符。
　　右符为某事，随事入意，合行上启
　　某神，即与如何施行，伏希昭报。
　　年　月　日　时告行
　　具法位
　　列师衔
　　师曰：灶神主人家大小寿命，田宅，福绿，财宝，六畜，奴仆，灾火盗贼百事。天井神主人家衣服，仓库开闭，口舌诸事。雩庭神主人家富贵，通达鬼神，吉凶，飞潜虫垫，畜产诸事。檐溜神主人家公私吉凶等事。厕神主人寿命，疾病，祸福，财帛，负欠长短等事。五神共主摄人物进退，田宅坟墓，山林财宝，吉凶祸福，靡所不隶焉。
　　上清镇灵福祥安上大法
　　命当处土地正神秘咒
　　唵叻哪吽吽咤哩摄。三徧。
　　召 催 伟 安 灵 祈福大事用启
　　完 灵 
　　右法请福招财，保安人口，收治六畜百虫，旺宅舍，主田宅，珍宝祸福，仓库，祛盗贼，靡不隶焉。行法之士，不可不知。
　　上清司禁兴道大法
　　海之东北有司龙门二神，能变化神龙，通天达御，芟邪辅正，召和逐凶，威德如雷，信令若火，功之昭着，炳同日曜焉。
　　神位
　　天灵阳上大将军王神茶，
　　面赤，福貌，三牙髭，大眼，全身金甲，兜鉴，朱衣，着靴，执剑，乘青龙。
　　天灵阴上大将军吴郁垒。
　　面白，福貌，绿衣，金甲，兜鉴，执斧，乘白虎。
　　秘咒
　　唷□敦照。
　　召二将符
　　佗十 完 
　　上清安神洞阳太和玉符安镇用
　　符亭 
　　上清安神洞阴太元金符镇口舌用之
　　庆有 
　　上清飞阳吉符召和却邪，熏贴皆道
　　已上诸法，乃世之六神，统御人命，畜养田蚕，财货灾福，无不系焉。其行用法诀，各有所注明矣。嗟夫，自古至今，人皆知有六神，而不知有策用运灵之秘。惟我祖师雷渊真人，英灵钟秀，天付玄文，开示法章，使天下人民，咸跻仁寿，此莫大之功能也。仆以尘劳之暇，重复参究，订正条章，不敢私秘，用广其传。得受之者，宜加慎焉。嗣教后学赵宜真述。
　　道法会元卷之七竟
　　道法会元卷之八
　　清微祈祷内旨
　　静中坐炼
　　每日清旦及遇闲时，入静室中，焚香，踟趺端坐，握固，定息凝神，思帝师在上，官将吏兵洋洋左右。却深入大定，待其时至，初觉天炁下降，次觉地炁上腾，二炁盘结交会于中黄之府，外闭五户，内视规中，有金书玉篆分明。良久，觉金光惭大，天门金光下接，地户雷光上冲，兆立其中，顶天履地。至静极而动，提起祖炁，目舌望巽虚书玉篆于前，若金蛇飞动之状。仍密念召将心咒，精思使者，苟毕诸将森立其中，拱立听令，分明如对。祝云：雷神雷神，尔职于天，受命于帝，风雷之祖，雨泽之源。聚灵会炁，守吾真元，金光火云，交映丹田。一如元始一炁制雷金光律令。却用鼻吸引归中黄之府。仍内视，呼吸定息，叩齿集神，静定良久，徐徐解坐。
　　服雷炁法
　　按《盟威经》云：每岁遇春雷初发声时，凝神叩齿请炁，咒云：吾受雷公之炁，电母之威声，以除身中万病，百姓同得以治形。令吾得使五行之将，六甲之兵。斩断百邪，驱灭万精，急急如律令。咒毕，鼻吸雷炁九次，九咽液，毕。又口纳雷炁十次，十咽之。常宜存养。凡治疾驱邪，布炁行符，无不验矣。凡遇雷动皆可为之。但不若新雷初动之为妙也。
　　祈祷说
　　清微祈祷，本无登坛，何也。夫天地不和，人事乖戾，致阳愆阴伏，晴雨不时。法师行持，当哀怜民庶，为忏罪尤，斋肃身心，升降水火，盖以斡旋造化，调燮阴阳，则天机可回，自然应感。所谓天地大天地，人身小天地。我之心正，则天地之心亦正。我之气顺，则天地之气亦顺矣。故清微祈祷之妙，造化在吾身中，而不在乎登坛作用之繁琐也。傥平居能加修德辩惑之功，身中之造化明了，静裹之工夫又到，至行坛之际、发号施令，倒取横拈，莫非妙用。然又须得天地气候相符，而后发挥，其感通之理可必矣。若德之不修，学之不讲，不明身中造化，不行静裹工夫，不察天地气候，惟以登坛咒祝叱咤为务，其於祖师之心法既违，天人之机缄胥失，如是而求应感，万无此理。岂不闻白真人云：内惶造化外无炁，令牌打折空雷霆。政谓此也。或者苟得一雨，此不过自家命达而天运适回，实相邂逅耳。乃敢贪天之功以为己力，夸耀世俗，揜取利名。人事可诬，天心难掩。此宜真固所耻之，而亦不愿效之也。凡我同志，当共加存养之功，以求感通之实。万一旱数不解，天机不回，亦尽吾济众之意；请祷之诚，庶几俯仰之间，期无愧作矣。然天地绝物，道不负人，顾力行何如尔。浚仪原阳赵宜真书。
　　祈祷誓霄建坛法式
　　登坛，焚净秽、争坛三信香符，启师述意请旨，毕，转身何巽方，依法先召里域社令、地祇、地司，及酆都诸将听候，方召天雷到坛，酌酒宣告催督符章。仍执鸡割血滴供酒中，掷鸡，云：符章宣告，雷神鉴知，咨尔威灵，听今誓命。秉令云：帝令付我，我令付汝。汝若有违，天律不许。祖师相传，有此誓愿。仰雷霆使者张某，神君苟某，毕某，雷部万神，毋负初盟，恪恭乃职，速出巽方，准令奉行。下令。次执鸡叱云：玉帝有敕命，号召雷部神。云旗飘六合，风云雨电生。吾奉玉皇上帝敕令。
　　噀水一口，展旗三招，蝢於巽上。次执剑指巽上，叱云：青华大帝敕，赐剑号长生，七星飞北斗，寒光耀日晶。若有违令者，寸斩无留停。吾奉青华大帝敕令。
　　噀水一口，仗剑巡坛一转，云：巡坛一匝，立召四灵，八卦神吏，五方龙君，荡涤厌秽，斩馘妖精，净吾坛所，召集雷霆。急急如律令。
　　噀水必口，再巡坛云：巡坛二匝，立召风神。浩荡使者，风火郎君。飞砂走石，昏暗乾坤。卫吾坛所，召集雷霆。急急如律令。
　　噀水一口，又巡坛，云：巡坛三匝，立召雷神，五方使者，四溟大神，轰雷掣电，驾风鞭霆，布降雨泽，云集坛庭。急急如律令。
　　噀水，巡至艮上卓剑。
　　啸命风雷行坛口诀
　　起风：精思天河水中雾气氤氲，急吸咽下，提起肾气，合肺气，候满，以目舌书风号帝令，哂吹出巽方。见风雾大开，如黑炁从巽出。起北方，用轻呬重吹。束风，用呬嘘。西风，用呬呬。南风，用呬呵。
　　转风：书大符，加转风符号、向风来方焚之，吸水噗去。精思使者张翅塞立其方，却向对方剑诀指定，目舌书转风符号，帝令，金光洞焕，喝使者二神转风。使者见号，即过号方，风亦转矣。
　　止风：如转风法，焚符噗水，思使者塞立，遏截风路，收念定息，风自止矣。
　　起云：精思天河水中黑炁腾腾，却吸其炁，以目舌书云号帝今於地。思地上之云腾起，与天河之云气相合盘结，与吾身之气蒸郁一般。仍书大符，加云号，放缸中，依前目舌书云号出，思蕾买气涌起。
　　团云掩曰：极静后，仰吸太阳光，咽液沉下丹田，心目皆注下元。精思北都海水阴炁腾起，包裹阳晶，上下蒸闭，真性赫怒。却书云号帝令于日中，猛出煞炁三口掩之。仍用大符一道，加号，对日焚之，以水嘤去，精思使者张翅鼓舞蕾买炁盖蔽。
　　动雷勾雨：五户闭塞，二炁升腾，包裹阳晶，与天地之炁候郁蒸酿雨一般。运上泥丸，赤龙搅动，直到华池一泓秋水为验。急以目舌书雷电雨号於煞方上，仍焚大符，催役使者二神报应。如消息未到，再作。如下砖符后，云炁合而雨不至，就坛上以皂纸刺鸡血和墨，急书雨号於大符上，放缸内，用剑搅动，吸水噗去。或雨下，下即止。急须紧握鳝鱼，割血书龙号於大符上，放缸中，掷鳝鱼，精思龙上天行雨。仍用剑搅动，吸水嘤之，雨大矣。若他方雨作而不到坛，就坛上以皂纸刺鸡血，急书雨号於大符上，放缸内，并告移降洞章，委使者移掇，里社迎接。却闭塞五户，收敛精神，守定此处，蒸郁一身，则雨至矣。
　　剪虹：急召使者二神，告符剪灭妖霓。却持茅草一根，仰吸虹炁一口，布茅化成妖霓。急取罡方上正炁一口，仍提祖炁合出，喝之，将茅草折断，虹即断矣。
　　祈晴：发符檄后，端坐，凝神静念，体同太虚，舌拄下腭，塞水，通风，五炁俱通，十方清肃。候至耳热，是其候矣。
　　凡打潭，先启师遣将，发人赍铁符、砖符前去的实有龙去处，直投湫内。明白取报而回。师当入靖，定中申饬将吏、隍司、里社等神，移山缩地。师外闭五户，内沉三光，疏辟下元，袪龙卷水，以取报应。
　　道法会元卷之八竟
　　道法会元卷之九
　　清微梵炁雷法
　　先天梵炁雷文
　　梵炁结成文，端由一炁分。至人传秘诀，役动五雷君。掣电和兴雨，行风及起云。雷霆随指顾，任意立功勋。
