<!-- { "loadSidebar": true } -->
　　左手剔起震巽，为风伯雨师，从肺出肾炁化雨。又剔离为雷车，心出电火。又剔起兑至坎胆，化为霹雳，目为电光，前去治事。遇四时皆可行，内合天地日月璧合之功也。外更作用九步罡法，召蛮雷社令雷神归自己身中，混合雷炁。
　　凡杀伐行持，加咒出身中之雷，混合外神。
　　青帝雷公肝里出，赤帝雷公心里出，白帝雷公肺里出，黑帝雷公肾里出，黄帝雷公顶中出。押雷大将胆中生。闪电雷公眼里出，九天齆雷公鼻李出、四季雷公口中发，霹雳雷公台上行，五方蛮雷耳中出，雨师风伯两唇生。三百六十骨节里，雷家眷属一齐行。八万四千毛孔里，神雷天将驾云行。一千二百形影子，雷公电母破邪营。真入灵坛社庙去，打破邪魔瘟鬼营。开口呵炁为天火，二呵地气满城生。阴火阳火一齐发，烧破邪庙下鬼营。急若伐坛破庙了，事须吸炁便收兵。想见五方雷部众，乘云来合我身形。急急如律令。行持毕，仍收五方雷炁入归自己丹田中。
　　九凤破秽罡存九凤吐青炁
　　焚破秽符
　　魁罡正令破除邪秽掐子北炁
　　召解秽官吏洒净咒雷光巽炁吹坛
　　雷光神威，普扫不祥。玉京秘法，流金火铃。魁罡真令，神辉斗柄。万厌消除，众魔伏正。神霄五雷，志心谛听。唵火令勑摄。
　　召诀
　　青斗青斗，龙奔虎走。谨召建罡将军赵守炎速赴飞斗。
　　法师进一步丁罡，噀水，存至。有巽方飞云而来，至地户立，涌出第一层坛三丈四尺。
　　青斗青斗，龙奔虎走。谨召起罡将军闾不惭速赴飞斗。
　　法师进一步丁罡，噀水，存至。自巽方飞云而至，涌出第二层坛一丈八尺。
　　青斗青斗，龙奔虎走。谨召发罡将军田斩妖速赴飞斗。
　　法师再进一步丁罡，噀水，存至。自巽方飞云而至地户，涌出第三层坛一丈二尺。存其神如五道大神之状，各仗剑。
　　化坛咒两手巳文掩额上
　　五方五土，五神五煞，化坛三层，制立雷法。急急如真王律令。
　　密咒
　　天雷在头，地雷在足。水雷在左，龙雷在右。呼阴召阳，五雷缠腹。吹炁成风，呵炁成火。雷火电光，常在两目。十二功曹，听吾驱逐。天火雷神，地火雷神。五雷降临，锁鬼关精。一转六神藏，二转四煞没，三转动魁罡，四转雷火腾，五转霹雳发，六转山鬼死，七转收摄下界一十五种断头截足之鬼赴吾魁罡之下无动无作。雷势轰轰，坛案三层。随剑指划，煞神速出。
　　右五雷局，筑两胁下，取巽炁入坛。
　　入罡存念诀
　　巽：玉清神罡，上应天仓。雷霆鼓阵，三五邵阳。存胆中青炁黑雾冲上，自目中出。
　　离：破地召雷，离火交轰。冯夷关伯，火律交横。存心火灼灼自口出，遍满坛场。
　　坤：天地昏昏，龙自辰生。乾坤震发，飞龙洞渊。存胃中黄炁雷电霹雳，自脐而起。
　　震：震生九炁，雷从发生。水火相迎，九炁交并。存肝中青炁霹雳风发，九龙黑雾，自目中出。
　　兑：兑应太白，八卦之威。收摄妖精，蛟蜃灭形。存肺白炁如水涌出，雷光电光自鼻出。
　　艮：塞住鬼路，收灭邪精。妖邪不正，永闭不停。存膀胱紫炁，开天门，闭地户，留人门，塞鬼路。
　　坎：坎神水位，起龙致雨。雷电霶，霹雳皆至。存肾黑炁，雨师下雨，阴升阳降，自两耳出。
　　乾：乾张天罗，统摄雷神。欻火大力，邓帅将军。飞罡摄纪，破地召雷。云腾致雨，上应玉清。急急如律令。存大肠五色炁，仰头存天门五色金光炁，吸吞引入心，灌五藏，身体契合阴阳，自己布运，吹去灼开天门。
　　焚开天符，上香，长跪，口奏。入事。见天门五色云开，金钉朱户，金光五色之气，自天门拥出，内有一玉童，霞衣大袖，手捧金字牌，有依字，遂见此牌上金字毫光万道，以鼻引吸归五藏六府，自己一身洞然光明。却回身面巽方行事。
　　展旗面巽方
　　五雷猛将，火车将军。腾天倒地，部领雷兵。队仗千万，搜捉邪精。闻吾立召，不得久停。
　　卓剑
　　青华大帝勑，赐剑召雷神。上按九天炁，后有七星形。卓剑天地动，雷火电光生。急急。
　　下令
　　火令奉行。威震十方。雷霆浩溥，径彻天罡。雷火号令，帝律急彰。
　　召直符
　　唵勑咄。谨召雷霆飞捷使者张神君，速降临，速降临。太虚真，太灵真。吾奉紫微君，勑召雷部神。雷部神，神速奔。如康民，乘火云。轰雷电，降坛庭。急急如真王律令勑。
　　召张使者符
　　金木水火土　张元伯 亨熏滑辣救敬□□□□□□□ 子辛子寅子惠子真子怜子戊子庚 贪巨禄文廉武破 左太阳帝君 右太阴皇君 上帝令万神咸听手持铁棒拷打邪精 开天门闭地户留人门塞鬼路穿得心破鬼肚 一转六神藏二转四煞没三转动魁罡四转雷火腾五转霹雳发六转山鬼死七转收摄下界一十五种断截足之鬼赴吾魁罡之下无动无作 角亢至翼轸自辰上逆转至巳
　　吾奉帝勑，速召五雷。雷奔电掣，助吾行威。荡妖吞孽，摧魔伐非。神光急照，万恶俱催。流铃急召，雷火轰飞。娑吽咭哩咤，四目老丑，准令急至，不得违律。急急如神霄玉清真王律令勑。
　　遣直符咒
　　直符使者，变现威灵。五方降炁，驱雷伏神。上帝有勑，传奉雷霆。承符前去，不得久停。吾在坛前，卓剑相待。疾。
　　入北斗散发诜足仗剑
　　密咒
　　七星灵光，□□协阳。□□替位，□□□禳禳。辅灵应彻，侍帝之傍。密辅大道，统摄魔王。臣行罡步，名标雷霆。精诚上达，天真降临。急急如律令。
　　入三台
　　上台一黄，斩怪除殃。中台二张。雷电惊荒。下台三素，威剑神王。角亢氏房心尾箕在左，斗牛女虚危室壁在后，奎娄胃昴毕觜参在右，井鬼柳星张翼轸在前。吾左按三魂，右定七魄，六神定命，遮魂盖魄。
　　存紫微大帝在头上，以手剔三台二十八宿罩绕我身。
　　入南斗
　　密咒
　　巽方雷居，乾天火成，坤离之位，诛斩不停。破地召雷，霹雳乃惊。炎炎烧空，速速应明。
　　法官步至南斗胜星上，目光书一离卦 在地上，用剑插於卦中，烧玉帝亲机符，开地脉，召欻火。左手剔亢宿辰位，存龙自本方起，回向天门，点壁宿。存坎宫水发，欻火乘龙而降。
　　起龙符辰文，东南炁
　　五方五帝，海渎河源，诸天龙王，闻吾符命，火急奉行。急急。
　　致雨符
　　六丁六甲，雷电振阴。缚龙神将，扶桑帝君。铁符到处，万神咸听。急急。
　　右书符毕，手掐辰戌斗，天神龙水社入符。
　　辰戌斗
　　五雷罡
　　北斗皇皇，统制五方。雷公电母，霹雳施张。浩浩大煞，凛凛天罡。随吾罡步，呼阴召阳。急急如律令。
　　天雷咒亦名大天童经
　　唵嚤咤呖唵咭□咤嚤摄馘哪。唵咽气和。中养三魂，内育七魄。雷公电母，随鼓而击。铜牙铁爪，唵飞毛羽。咤摄唵充，南北摄至东西。临 色仄，馘逐飞空。黄中理炁，黑暗荡荡。震起斗牛，神奔鬼愁。三令闭塞，五神徘徊。金神腾驾，木郎大神。水充玄户，火降离明。土安五官，日月郎明。龙虎交横，风雨应生。江河倒逆，山岳摧崩。冲天破地，万丈兴行。五帝雷公，阴阳雷公，四令雷公，六甲雷公，霹雳雷公，发水雷公，八风雷公，十雨雷公，闪电雷公，天道雷公，兴云雷公，行雨雷公。此是天雷十二。五岳雷公，四渎雷公，八节雷公，六候雷公，大川雷公，溪谷雷公，五湖雷公，四海雷公，鸣鼓雷公，轰轮雷公，火车雷公，火轮雷公。此是地雷十二。移雷公，走石雷公，撒火雷公，洒雨雷公，降雪雷公。布霜雷公，破阵雷公，驱邪雷公，光明雷公，降瘟雷公，黑暗雷公，火印雷公。此是神雷十二。雷公掣电，所往无虞。龙官海藏，宝贝龙珠。世间之宝，是吾所聚。天下鬼神，受吾所驱。有一不伏，雷斧劈诛。唵勑雷帅，五雷主宰，欻火伯温，铁笔大仙，猛吏汉臣，关伯大神，邵阳将军，谢仙将军，火铃将军，火轮将军，五雷将军，左右将军，木郎大神，雷师皓翁，天丁力士，雷公电母，风伯雨师，行雨龙王，苍牙大神，都水使者，五雷使者，察善使者，莫赚使者，斩勘使者，掌龙使者，罚恶使者，掌令上吏，青思娘子，紫光童子，驱雷使神，驱邪灭精。救助群品，家国安宁。九天有命，秘光勑煞。南官雷部，元帅雷兵，准令奉行。唵勑欻火都元帅，九天勑命，明离精神。唵勑煞摄，横天巨霸速起。急急如律令。
　　右掐亥文，存雷神乘金光自天门而至。其神青玉帽，销金服色，龙韬虎巾，各在五色祥云中。取东南炁吹坛前。
　　神雷咒
　　唵吽吽，三檀那韩难延乾夷摄。勑九天都火部，无边大力神王，九天大雷火。电火，飞火，欻火，焰火，流火，掷火，七星火，霹雳火，谢仙火，炎雷烈火，九天都火雷王，严驾夔龙，坐骑飞虎，狮子白择，獬豸麒麟，火驼火象，火马火雕，火兽万群，铜头铁面，百万神兵，五帝节钺，四天游行。帝钟振撼，魔鬼皆惊。洞天福地，岳渎幽灵。山倾木陷，百川沸腾。何神不伏，何鬼敢当。不伏顺行，巨口风王。火郎火女，从天降下。丙丁涌出，火云布起。八龙飞奔。都天五将。啖雷发声，飞沙走石，拔树移根。风轮左转，火车右行。照耀三界，化作赤城。八卦斗底，罗布四维，威罩天下。炎炎烈风，鬼精见者，入地万丈，化作灰飞。古木恶庙，永劫沈泥。急急如九天都火部无量大力神王风轮火雷律令。
　　存神雷十二将自巽户而出。
　　龙雷咒
　　乾晶耀辉玉池东，明威圣者命青童。
　　掷火万里坎震宫，勇骑迅发来太蒙。
　　木郎太一三山雄，霹雳破石泉源通。
　　坤至巽户皓灵翁，猛马四张欻火冲。
　　流晶郁光奔祝融，巨乘太华登云中。
　　旗旛昼夜扬虚空，炎帝蒸雨屯云浓。
　　关伯撼动昆仑峰，幽灵翻海玄冥同。
　　冯夷鼓舞长呼风，蓬莱弱水兴都功。
　　六甲捷疾先御凶，朱发巨翅双目彤。
　　雷电吐毒驱五龙，四溟叆叇罗阴重。
　　震响天地皆□□，斩馘上灵诸魔宗。
　　火光一撒遍万里，烧化邪祟无尘踪。
　　符命一到即兴通，起伏铃鼓鸣哃哃。
　　驱驾雷部如云从，一声四海皆昏蒙。
　　上帝威令速震摄，雨阵所至流川洪。
　　君亮元皇号前锋，思全子真威天公。
　　祈雨念：辅我救旱功勋隆。祈雪念：瑶光结散光阳城。捉祟念：馘灭邪祟无留形。南岳紫虚元君速降摄。急急如火铃大帅律令。
　　存龙雷同千龙万蛇雷雨自巽辰而至，水族兵将，阴云四合。
　　水雷咒
　　护明元妃素华金，天英斗魁玄灵神。
　　太一元君统水兵，蓬莱使者都水庾。
