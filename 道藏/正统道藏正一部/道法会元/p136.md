<!-- { "loadSidebar": true } -->
　　一元二元三元四元五元六元七元
　　虚。奎。毕。鬼。翼。氏。箕。
　　暗金
　　亢金龙，牛金牛，娄金狗，鬼金羊。
　　曰：虚　鬼　箕　毕　氐　奎　翼。
　　月：鬼　箕　毕　氐　奎　翼　虚。
　　火：箕　毕　氐　奎　翼　虚　鬼。
　　水：毕　氐　奎　翼　虚　鬼　箕。
　　木：氐　奎　翼　虚　鬼　箕　毕。
　　金：奎　翼　虚　鬼　箕　毕　氐。
　　土：翼　虚　鬼　箕　毕　氐　奎。
　　《盘天经》云：神妖须辩鬼娄金，时日依方次第寻。寻到雷霆金火上，若逢伏断枉劳心。
　　师曰：水即龙雷也，妖即社雷也。水雷金星主之，神雷鬼宿主之，妖雷娄宿主之。鬼宿居未，属金。娄宿居戌，属金。金星主之煞方，西方之煞炁也。凡动雷，轮日时方位。日时到处，即方位也。此二星，或得一星，转到方位，与金虎大煞同处，便以金虎符下之，雷神即起。如鬼宿到，即神雷动。如娄宿到，即妖雷动。只最忌星入伏断，决不可动雷神也。
　　《盘天经》云：箕毕有方并有日，随日寻求看时宜。檄动公文不可无，然亦起雷在呼吸。
　　师曰：箕毕二星，箕之位在天东北方，与尾宿同在寅位。每宿管四刻正。毕宿主雨发者，润泽居西，与昴胃二星同在酉位，每宿管二刻七分，与箕宿相对。此在天之永躔舍也。逐日逐时，又盘游天罡之间。日时所在，即方位之所在也。凡祈祷，须寻此二星所在以布星。有依方逼之起，风雨可以立待。雷法中有符檄勑合起雷之妙，星宿之方，不可不知。凡呼召雷神，决不可无此。或以铁符击之於毕宿方，是其妙也。
　　《盘天经》云：太极真数起冥冥，三九到七方为真。满十除九是煞数，此数到来唤雷霆。
　　师曰：太极真数，即甲己子午九，乙庚丑未八，丙辛寅申七，丁壬卯酉六，戊癸辰戌五，已亥四。筹年月日时干支满百除九十，满十除九数，合三七九数，此方煞伐数也。水一，火二，木三，金四，土五。坎离震兑中坤，雷神所到方位，合三七九数。星宿所到之方，更逢此数，又与金虎大煞，流火凶星煞炁同处，则霹雳可以立待。看方位属何卦，即以五行推之。
　　《玉京雷文》云：天罡对冲为大煞。谓之煞炁也。
　　《盘天经》云：支干十二寻雷路，艮巽坤乾方上布。雷公风伯雨师神，纵不推寻亦无侯。
　　师曰：正寅。二巳。三申。四亥。五寅。六巳。七申。八亥。九寅。十巳。十一申。十二，亥。周而复始，此是紫府神方雷路也。假如七月寻雷路，只是申方。余自详而求之。亦要相关诸煞方。此只管一时用，节年月日，并不管。十二个月，不出寅申已亥四宫也，更看玄女透天关十二时飞星法，寻雷公风伯雨师，以符文召之，决无误矣。
　　金火大煞方
　　非金虎也，自有金虎大煞。
　　宗师所秘，甲巳龙飞鸡正啼者，是也。法师念咒，从辰上飞罡过酉上，掐诀，焚金符。存金虎大神紫黑三目，散竖赤金发，绯衣，左国印，右执金戟，骑白虎，有万万雷神列阵，屯驻黑云中，轰雷掣电，杀气腾空。得者秘之。
　　又流火凶星方上有流火凶星五，青面，赤发，冲天，骑龙，火焰红衣，左执铁券，右持剑，有万万雷神，流铃掷火在火云中。火云高处，有一火星如球，大如日初出海红。念咒，飞罡掐诀，焚火符，策役星君。怒以剑指火云中，火云烁烁，流过金虎方黑云中去。此时万神亦奔冲黑云去。但见云中雷神撩乱，金火交战攻击，风云雷雨电五事震动乾坤，五岳俱摇，风雨立至。
　　道法会元卷之九十八竟
　　#1『北』当作『此』。指天宝梵号，亦即道。
　　#2『动』上缺一字，疑当添『扇』，句作『扇动四溟之水』。
　　道法会元卷之九十九
　　昊天金阙五雷祈祷秘法
　　师云：雷为天地造化之神，雨乃天地生育之德。风云雷电雨雹霹雳，乃施恩布德。以起雷者，各有力士掌之。五雷属五方，结成五炁。混元之真炁，谓之天雷。阴阳从而生杀焉。除五雷正司之外，则风雷雨部，自有雷神鼓操以助推车起水，而生万物。以是推之，则风云雷电雨雹霹雳之神，其功非细。行法之士，当具奏昊天金阙，笺申雷霆诸司，请将关兵以助神功。可以祈求，可以击伐，可以治病，可以伏邪。由是而仙阶不远矣。敬之慎之。
　　雷神位
　　欻火元帅邓伯温，
　　邵阳引领将军贺安之，
　　耀目威神安道，
　　雷公大神许蒙，
　　风伯仙官田惠，
　　雨师仙官蒋元，
　　东方使者黄述，
　　南方使者郭元京，
　　西方使者孟仲，
　　北方使者侯靖之，
　　中央使者田用，
　　飞捷使者张元伯。
　　凡书符，先设香案香炉，面东南坐定，凝神定息，一念居中，万缘静绝。若意到，便运神光直上天目中而出，却举笔接神光，依法诵咒书符。
　　召雷剑尖符
　　昊天金阙符
　　敕符咒
　　金阙命令，颁降玄精。亲机烜赫，天地皆惊。玉符真字，点画分明。一咒斗黑，再咒日冥。七咒电激，霹雳发声。金符才到，不得留停。万魔皆折，化作微尘。急急如律令。
　　铁札符
　　篆符咒
　　乾降精，坤应灵。日月象，岳渎形。驱雷电，运元精。摧凶恶，亨利贞。急急如太一真君律令。
　　勑符咒
　　太上符命，威摄十方。天地奉勑，策召神王。三界司命，莫不束形。九土真官，以神合真。摧山摄海，水帝送迎。传告五帝，保劫长存。诸天星宿，自来辅荣。急急如太一真君律令。
　　邵阳符
　　勑符咒
　　高上神霄，玉清斗枢。风雷云雨，电雹部随。雷公雷母，风伯雨师，五方雷神，火急前行。兴云吐雾，雨沸云腾。显吾报应，大逞威灵。后有所召，急速来奔。急急如北极紫微帝君律令勑。
　　治龙符
　　勑符咒
　　神雷金龙，在天化生，九江五湖，水府真仙。生变雷电，统领阴精。交风掷火，驱役天兵。飞云散炁，上彻太冥。布暴神化，六甲六丁。帝勑符命，不得久停。急急如律令。
　　右符用新砖一口，面朱书符，背书事由，投於有龙潭内。如无龙潭，可投於江水中。祈求雨泽，大有灵应。如久雨不晴，用白绢一丈二尺书符，用癸卯、戊辰、辛未日烧於空中，大有报应。
　　搜龙符
　　勑符咒
　　神灵天真，玉液元津。上清华房，元始老君。妙入太霞，光耀玄文。七晨飞仙，北酆受烟。我位上王，逼合鬼群。八威吐火，束尔尊神。千千去秽，凶恶不停。万万魔王，护命保形。急急如律令。
　　太一使者符
　　勑符咒
　　天界青灵，日月星辰。五斗五星，璇玑玉衡。飞步使者，铁甲威神。左擎泰山，右执昆仑。真符到处，杀鬼万千。敢有拒逆，化作微尘。急急奉北极杀伐律令。
　　太一二使者符
　　勑符咒
　　北界溟溟，万里神君。北斗七元，七政玄冥。飞步使者，铁甲威神。左驱五岳，右役六丁。直符到处，霹雳一声。敢有逆者，化作微尘。急急如北帝杀伐律令。
　　太一三使者符
　　勑符咒
　　水界幽冥，五岳龙君。三台华盖，大赐威灵。飞步使者，铁甲威神。五丁大啖，天地肃清。直符到处，欻馘妖精。敢有拒逆，化作微尘。急急如北帝杀伐律令。
　　右三符用黄纸朱书。召雷神祈祷通用。
　　欻火元帅役雷神咒
　　太玄玉清升玉隆，欻火赤面生金风。
　　雷声掣电走碧空，雨雹降水骑黄龙。
　　紫云叆叇面北东，四溟返照见从容。
　　地神涌出九色红，天斧飞斩蜃蛟龙。
　　列霹电母放光锋，雷公侍从玉女从。
　　风伯吼啖雷进同，雨师降雳徧虚空。
　　敢有干试前来奔，仗神火剑斩不容。
　　我今一变为雷使，役使万神应诺恭。
　　急急如律令。
　　欻火元帅符
　　雷光符
　　用新砖朱书，埋於一层坛中心。祈雨立应。
　　雷文丹篆符
　　用新砖朱书，埋於二层坛中正东南，祈祷立应。
　　火文符
　　用新砖朱书，於坛外朝巽埋之，祈雨立应。
　　坎笔符
　　用新砖朱书，於坛外朝东埋之，祈雨立应。
　　第一贪狼星君驱风真符
　　勑符咒
　　太一阳明，六甲之精。浩荡使者，飞砂走尘。腾空万里，邵阳将军。符到奉行，不得留停。吾奉玉清真王长生大帝律令，昊天金阙玉皇上帝勑
　　第二巨门星君兴云真符
　　勑符咒
　　太一之精，六阴之神。叆叇使者，蔽塞四溟。周徧万鬼，邵阳将军。符到奉行，不得留停。急奉玉清真王长生大帝律令，昊天金阙玉皇上帝勑。
　　第三禄存星君驱雷真符
　　勑符咒
　　太一真人，六阳之神。火车使者，雷声腾腾。震响万里，邵阳将军。符到奉行，不得留停。急奉玉清真王长生大帝律令，昊天金阙玉皇上帝勑。
　　第四文曲星君飞电真符
　　勑符咒
　　太一玄冥，丙丁之精。电光使者，照耀乾坤。一欻万里，邵阳将军。符到奉行，不得留停。急奉玉清真王长生大帝律令，昊天金阙玉皇上帝勑。
　　第五廉真星君驱雨真符
　　勑符咒
　　太上丹元，轸宿之精。润泽使者，广布天恩。飞扬万里，邵阳将军。符到奉行，不得留停。急奉玉清真王长生大帝律令，昊天金阙玉皇上帝勑。
　　第六武曲星君散雹真符
　　勑符咒
　　太一北极，玉光元精。水雹使者，雷击风奔。广布万里，邵阳将军。符到奉行，不得留停。急奉玉清真王长生大帝律令，昊天金阙玉皇上帝勑。
　　第七破军星君驱霹雳真符
　　勑符咒
　　太一天冲，击戌之神。霹雳使者，迅速无垠。火光万里，邵阳将军。符到奉行，不得留停。急奉玉清真王长生大帝律令，昊天金阙玉皇上帝勑。
　　右符七道，凡祈雨奏北斗，先用此符召邵阳将军贺安之，承符起云致云。
　　七元神将
　　击波掌风大将军，　　利波掌雷大将军，
　　离波掌火大将军，　　赫波掌电大将军，
　　飞波掌雨大将军，　　掷波掌雹大将军，
　　迅波掌霹雳大将军。
　　神霄驱风使者，　　兴云使者，
　　驱雷使者，　　　　飞雷使者，
　　驱雨使者，　　　　掌雹使者，
　　霹雳使者。
　　道法会元卷之九十九竟
　　道法会元卷之一百
　　雷霆铁札召龙致雨符法
　　运雷咒
　　风发巽户，卯。雷振九天。午。云飞碧落，酉。雨降临轩。子。电光烜赫，中。助道通仙。午出。急急如雷祖上帝律令。
　　发雷咒
　　一发雷车，二发闪电，三发喧轰，四发飞砂走石，五发狂风大霹雳。急急如律令。
　　法师诵二咒毕，依法书符。
　　收雷符
　　勑符咒
