<!-- { "loadSidebar": true } -->
　　土地
　　诸土地受勑位据一方者，系主管一方之土地，一隅者主管一隅，一宅者收管一宅之鬼神。违者徒九年。
　　诸一隅土地主管一隅，若隅内土地妄兴祸福者，徒三年，当时落职。隅主知而不举者，同罪。
　　诸土地放祟入宅，侵害民人者，与鬼同罪。
　　诸土地守镇宅宇而宅神不和者，处斩。
　　诸土地非八节而妄兴祸害，希求财利祭享者，分形。
　　诸土地与外鬼神通同作过者，处斩。
　　诸土地遇法官差使违犯时刻者，处斩。
　　诸土地欺陵生民先祖者，仗一百。因而求财物一文以上者，处斩。
　　诸土地淫乱人家男女者，分形。
　　诸土地遇人家生民病苦而投行司，请符水者，见水神前往而不宣力者，处斩。
　　诸土地被生民病苦，法官行司断病人家，呼召不到者，处斩。
　　诸土地见法官到病人家而不迎送者，针决，流三千里。
　　诸土地守镇宅宇，见宅内邪鬼潜伏为害者，仰捉缚，送至一里土地行司断罪。若情理重者，一面送至一方一隅。若听知而不捉者，处斩。
　　诸土地方隅之内，被无知生民立淫鬼神庙宇，而不具状申论者，杖一百。知而相底盖者，处斩。
　　诸土地见法官出入而不急报诸司者，杖一百。
　　诸土地，关行指挥，得回申而不诣诸司者，针决落职。
　　诸土地有功於民，无过於物，年月已满，差官替代，任入阴司出官。
　　诸土地遇法官道士关牒诸司而不奉行关报者杖一百，召而不至者处斩。
　　诸土地遇行奏文牒符篆至其方隅，而有揩磨污损者，针决，流三千里。
　　诸土地无故出游者，杖一百。
　　诸土地出游而侵害良民者，针决，流八千里。
　　诸土地承受《女青诏书》抽取亡人魂魄，至阴司所在去处，而不押送亡人到所修道场，处斩。虽押送所在沿路胁迫亡人，乞觅财物一文已上者，分形。
　　诸土地颁行文牒而请委有阻节，
　　即时回申，待凭依墨勑断。违者处斩。
　　诸土地犯罪律不所载者，仰法官原情定罪。
　　灶神
　　诸灶神妄以其火与生民烧香者，杖一百。
　　诸灶神香烟乱奏事者，处斩。
　　诸灶神守镇宅宇，放祟入宅，而与土地相争者，处斩。
　　诸灶神二月八日受法官祭献毕，仰具状申谢，违者杖一百。
　　诸灶神若以生民侵恨妄有加祸於所居之人者，针决，流八千里。伤人者，分形。
　　诸灶神遇民间修其宅宇，仰拘留部下七十二神将吏入安置，修茸毕，方回归位。
　　诸灶神犯罪，准土地律。
　　门丞户尉
　　诸门丞户尉守镇门左右者不得出入。违者杖一百。
　　诸门丞户尉妄有出入，而邪神淫鬼入宅者，针决。
　　诸门丞户尉放邪鬼神入宅，克害生民者，处斩。
　　诸门丞户尉乞觅外鬼邪财物，放入宅克害所居之人者，分形。
　　诸门丞户尉，若彼所居之人先亡远祖归家受斋祭者，须得审订是否，方得放归。违者杖一百。
　　诸门丞户尉同灶神土地常切觉察，不得放鬼神入宅。如是鬼神侵害良民者，一例处斩。伤人者分形。
　　诸门丞户尉犯罪，并准土地灶神律。
　　诸宅神犯罪，准土地灶神律。
　　人死鬼
　　诸人死鬼往来阳界侵害生民者，处斩。
　　诸人死鬼未得托生者，常仰阴司收管，非天地赦日、八节归往凡间者，处斩。
　　诸人死鬼非死日而归其家者，杖一百。
　　诸人死鬼非追修迁拔而归其家者，杖一百。
　　诸人死鬼妄以生前雠隙复连生人者，处斩。伤人者分形。
　　　诸人死鬼生前自非命死，注讼生人者，处斩。
　　诸人死鬼无故往亲戚同族生人家者，处死。伤人者分形。
　　诸人死鬼妄入生人梦寐，见形作怪者，处斩。因而淫乱者；分形。
　　诸人死鬼克害生人，要求对物者，送下九幽鬼谷关收管。虽生前有夫妇之亲，死后求其妻，或妻死求其夫，相形梦寐者．准前律。
　　诸人死鬼生前兄弟父母之亲，死复复连尊长者，分形。复连以下者，处斩。
　　诸人死鬼生前无知，妄祷邪神，已至枉死，枉死妄欲生人充替者，分形。及牵生人令邪鬼神追摄者，并为鬼神分形。
　　诸人死鬼为祸於人，被擒至行司，而便供通指诣，实，减二等，相拒正法者，付逆鳞将军，令万死万生受罪。
　　诸人死鬼妄入人家托为家亲，而其实非者，处斩。托为正神者，分形。
　　诸人死鬼意欲克害生人而难近，返损伤牛马之类者，杖一百，流三千里。
　　诸人死鬼生前有冤柱於生人，已经阴司决断，而再投行司申论者，不得受理。一面留住行牒，下地府抽案，特与奠简，送上南昌炼魂托生，及罪轻重，而父母兄弟妻子良朋善友亲情具状申雪，明其罪咎，欲令其托生者，听。
　　诸人死鬼前生造作冤债，后经历诸司受其大苦楚，只得领受，若委有牵引生人，及未识为识未亲为亲者，未有雠隙而妄以为有如此之类者，阴司不得受理，逆者处斩。若受理而处生人者，并各分形。
　　诸人死鬼魍魉於阳界遇法官而不回避者，处斩。若求行司迁拔者非。
　　诸人死鬼被他人设夜斋迁拔，而受荤酒，前赴醮坛者，处斩。
　　诸人死鬼生前非命，死后求生人替换者，处欣。伤人者分形。
　　诸人死鬼犯罪律所不载者，仰法官原情定罪，只得失入，不得从轻，免致复连生人，绵绵不绝。
　　邪神
　　诸邪神妄血食於生人者，处斩。
　　诸邪神妄入人家者，处斩。
　　诸邪神妄据人家宅宇者，分形。
　　诸邪神妄入人家作祸者，分形。
　　诸邪神盗据民间庙宇一椽一瓦，并处斩。已上者，分形。
　　诸邪神妄占人家坐席及受香火者，处斩。
　　诸邪神妄受民间物色一文已上者，分形。
　　诸邪神妄受人家坐席及香火者，处斩。
　　诸邪神妄受民间词理者，分形。
　　诸邪神妄受民间祷祀者，分形。
　　诸邪神妄受民间顶首及拜者，处斩。
　　诸邪神病祸於人伤人命者，分形。
　　诸邪神妄置衙仪出入者，处斩。
　　诸邪神妄置牢狱摄生人魂魄者，分形。
　　诸邪神扣人门户者，处斩。
　　诸邪神空中虚声唤人者，处斩。
　　诸邪神妄入人家往走民间者，处斩。
　　诸邪神妄入人家淫人男女者，分形。
　　诸邪神妄引人家鸡犬者，处斩。
　　诸邪神妄入人家令生人梦寐者，处斩。
　　诸邪神抗拒正法者，分形。
　　诸邪神为祸於民，被人申诉，为神吏擒缚至行司，或法坛而不具实告者，处斩。
　　诸邪神高声应对者，分形。
　　诸邪神非是着人男女，狂言叫噪者，分形。
　　诸邪神偷盗人家财物，将在他人家，或藏留者，并各分形。
　　诸邪神或娌人男女隐藏匿者，分形。
　　诸邪神妄入人家强夺人魂魄者，分形。
　　诸邪神虚空中抛砖掷瓦於人家者，分形。
　　诸邪神击缚生人者，处斩。
　　诸邪神放火烧民间屋宇者，分形。
　　诸邪神入人梦寐以致生人魇死者，分形。
　　诸邪神往来於阳界者，送下鬼谷关收管。
　　诸邪神以邪法相抗正法者，分形。
　　诸邪神妄托上真名字者，送下镬汤地狱，或付逆鳞将军，令其万死千生，不舍昼夜。
　　诸邪神偷怜伏家、酒食，以喂人家男女者，处斩。
　　诸邪神连伍结党，侵害生民者，并各分形。
　　诸邪神连伍结党，遏截法官道士文牒者，分形。
　　诸邪神着人男女，以致陷身水火而死者，分形。
　　诸邪神着生人，以刀斧伤人者，分形。
　　诸邪神变形作怪惊动生民者，处死。
　　诸邪神因天地大赦而不能改过，仍继前非者，分形。
　　诸邪神妄入人家，连结党伍，杀人门丞户尉土地灶神，以居其位者，分形。
　　诸邪神吹口弄影，以邪毒流灌人脏腑者，分形。
　　诸邪神妄入人家先祖者，处斩。
　　诸邪神以邪毒射人口眼耳鼻，而不令辨香臭，不闻声音，不得视明，口不辨五味者，分形。
　　诸邪神被人申论，法官不能尽情根究，遣符行牒驱降而不能改过，走遁潜伏於草木间者，处斩。
　　诸邪神虽作过犯，及发觉未发觉，而因大赦，具状申诉乞入正神部下，或岳吏兵行伍者，听。
　　诸邪神妄随生民未往盘合食物，以放毒炁侵害生民者，处斩。
　　诸邪神伤一人者，分形。已甚者，付逆鳞将军断罪，令万死万生。
　　诸邪神被拜章醮所请官员，或数未满，而假托形影，随从鬼兵者，分形。若其胁迫亡人者，付逆鳞将军，令其万死万生，不舍昼夜。或以铁丸灌之，及非法苦楚者，听。
　　诸邪神以生小孩为戏，以致惊恐啼叫者，处斩。未语话小孩者，加一等。或惊死者，法非若楚。
　　诸邪神闻生民持经念咒，而不恭敬回心归正者，处斩。轻慢者，分形。
　　诸邪神损害生民树木苗稼者，处斩。
　　诸邪神或作釜鸣并叫门户，现足出面露形，如此之类，各处斩。
　　诸邪神偷盗官私财物，见踪於生民家，以致阳男生女犯罪者，分形。
　　诸邪神以刀斧伤人，而将被死尸及刀斧血之类，到有雠隙人家，以致生民犯罪者，付刀山铁网地狱勘断，令其万死万生，万劫受苦，不许原赦。所有犯阳生民，仰诸法官特与迁拔托生。或给符诰勑补充狱官，令其躬自勘断，以报其雠者，听。
　　诸邪神淫鬼，同邪神律外，更加一等。
　　诸魔王妖鬼，同邪神律外，更加一等。
　　诸邪神犯罪，律所不载者，原情定罪。
　　山神
　　诸山神奉承勑旨守镇山岩，只得自守界分，不得瑜境主管，违者针决充替。
　　诸山神奉勑旨所管之分野，产出仙药者，转入仙班系籍。若不能守护，被鬼神采取者，分形。
　　诸山神无故离其所治者，针决充替。
　　诸山神所管之分野，有生民修真学道，或入山岩绝粒朝真者，仰常切卫护。违者，处斩。
　　诸山神所管分野，有正法至宝之类埋藏於所处以镇其地，而不能守护，被生民掘取者，处斩。若合仙之人奉命而取者，听。
　　诸山神所管分野，有瘟气者，常切收拾，不得放四散损害生民。违者，针决充替。
　　诸山泽神，准山神律。
　　诸山神所管分野，有恶蛇毒兽者，仰常切守管，不得放令克害生民。如有此者，处斩。
　　诸川泽神，准山神律。
　　诸山神犯罪，律所不载，原情定罪。
　　井神
　　诸井神不能固守宅位，令使生民没溺及堕井者，处斩。引至令来者，分形。
　　诸井神而使邪神魔使令放毒入井水内，针决。因而伤人病者，处斩。呼唤令死者，分形。
　　诸井神犯罪，律所不载者，原情定罪。
　　厕神
