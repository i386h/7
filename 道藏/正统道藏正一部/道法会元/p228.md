<!-- { "loadSidebar": true } -->
　　南方火龙，号曰犬王，身披金甲，爪利锋芒。哮吼天地，呼吸风霜。摄除恶鬼，断灭邪殃，五方蛊毒，三灾不祥。妖精万鬼，梦寐千殃。见吾为血，尽化消洋。敢有拒逆，摄赴坛场。急急如北帝律令敕。
　　右咒毕，再念天蓬门下降魔大仙咒，存二将至猛烈。凡有洞鬼山魑，生熟妖精，强祟，摄捉报应神速。凡拜鹰犬章，临行事，焚香，化上符，吹符左右，化万万千千鹰犬，鹰鸣犬吠，当先防卫，直冲天门。次於患家焚勘合符於中庭。凡治山魈，生熟妖精，破洞伐庙，重则用急拜章造化，则一同大路，急拜宝章，求祈报了，书二符。每五道二符，共书十道，起遣二道，与一炁都统符同烧城隍司二道，当境二道，灶中二道，本坛不必烧符。定见报应。遣符时，念捉祟咒，毕，云：只今火急随符，奋爪磨牙，张布威猛，怒目火炁，震动天地，乘驾风火，径往某处收擒祸鬼。但是山魈五通强邪恶祟，一切不正为祸之类，押赴坛来考勘。
　　鹰犬将军真形总符
　　元帅口敕安土地符
　　召聋兵神符
　　贯斗五雷大神 五雷霹雳大将 雷霆猛吏 欻火大神 九天都法王神霄玉清王 奉命急召准敕速追 聋兵神将疾行斩鬼 天罡五神六丁六甲将 三元大将军九州社令神闻命疾速降奉召鬼神愁犯者必无赦恶鬼尽拘收罪重者斩首逆命者截头 谨召聋兵大将奉北极大帝敕急捉急缚急煞急灭摄
　　召哑将神符
　　北极大帝敕 天蓬元帅令 三界大神兵 共禀吾敕命 三十万兵敲击天鼓 大力天丁不语将军 上台天神灵中台地神灵下台吾神灵 霹雳轰轰大逞神通元帅有令敢有不从 七元八极助吾法力 北方哑将准吾帝敕奉吾命令不得拒逆搜摄邪精斩除鬼贼大逞威灵急急疾疾 一转天蓬令二转四圣敕三转三将军四转四圣降五转五丁赴六转精邪惧七转北斗煞无道邪鬼速灭真形急急奉灵魁宗师九天尚父天蓬大元帅律令
　　役聋兵符
　　玉皇上帝敕煞鬼天皇大帝敕煞鬼北极大帝敕煞鬼天蓬元帅敕煞鬼 上清敕下万神奉钦 上台一黄祛却不祥中台二白护身镇宅下台三青治病除精台星到处大赐通灵 太上敕令符到奉行 蜚尸疰鬼疾速灭形 天罡斩鬼将准令急速行 河魁四煞将奉命急速行 开天门闭地户留人门塞鬼路穿鬼心破鬼肚 天帝释章佩带天罡五方出恶之鬼何不消亡飞仙一吸万怪伏藏急急如天罡大圣律令
　　役哑将符
　　玉皇上帝敕煞鬼天皇大帝敕煞鬼北极大帝敕煞鬼天蓬元篙帅敕煞鬼 上清敕下万神奉钦 上台一黄祛却不祥中台二白护身镇宅下台三青治病除精台星到处大赐通灵 五雷大将驱雷伏神 三尸鬼魅胆破心倾 北帝敕下五雷天丁魈家罪党敕灭汝形 哑将大煞千妖灭形 六诀书 鬼精荡散人道安宁急急如天蓬元帅律令
　　无义神王符
　　一都统无义神王 化身破祟威布遐方用生十二动示雷光 峥嵘大神手持金枪千妖丧胆万鬼难当 北帝兵官威裂堂堂护尺神王蹑斗朝罡威剑神王斩邪绝殃 鹰犬使者牙利锋芒速去速去摄捉十方 馘灭邪鬼镇守病房急急如九天尚父天蓬大元帅律令
　　威剑神王符
　　右符用天蓬咒书，以阴斗讳布斗，以乾元精灵七神元精咒布罡，二句布一罡。次书天蓬二字作头，以笔盖之，念召威剑神王咒书，身咒尽符成。北炁入。
　　召神王咒
　　帝敕无方，威剑神王。山魈五通，远走他方。闻吾正法，无所潜藏。四目老翁，斩鬼灭殃。追鬼将军，摄赴坛场。天符到处，邪怪消亡。救民疾苦，大赐祯祥。急急如玉皇上帝律令。
　　敕符咒
　　天蓬天蓬，万神之宗。威严大道，游行太空。坐南斗内，立北斗中。紫微大帅，天皇锡功。璇玑玉衡，一炁含洪。二十八宿，天地混同。五方五斗，三界魔王。天蓬为主，神炁无双，功书玉册，位列琼房。怒动天地，日月失光。炁吞五岳，倾摧四方。顺吾咒者，速来伏降。违吾咒者，顷刻灭亡。急急如天蓬都元帅真君律令敕煞摄。
　　四直功曹符
　　上台虚精中台六淳下台曲生 北极紫微大帝敕 天蓬大元帅 天猷副元帅 翊圣保德真君 玄天灵应真君 上方三天力士八极元君 天罡大圣 北煞大将军 年直功曹立至年方诀 月直功曹立至月方诀 日直功曹速来日方诀 时直功曹速到时方诀 敕四直功曹使者同承敕命奉律指挥不得久停急速奉行急急如律令
　　右符以左手掐玉文，取天门金光炁入符中。
　　大仙真形符
　　三台昀君 五德星君 主法大仙威赫无边 掌北帝令行北帝权 天门地户大将军 人门鬼路大将军 九天大将军九地大将军 六甲大将军 六丁大将军 直年直月大将军 直日直时大将军 内褚万年二字[念后咒涂向上出笔
　　右符先存如天蓬主法大仙真形，以左手大指二指掐鼻内中际，诵召请大仙咒，存主法统兵入符中。
　　召大仙咒
　　谨请天蓬门下主法大仙，神通莫测，威赫无边。声闻八极，名振九天。掌北帝令，行北帝权。驱妖斩祟，鹰犬当先。不问远近，诛斩无蠲。巡绕天下，震动山川。黑云蓬勃，朱顶盘旋。吏兵逐役，鹰犬效前。敢有小鬼，造恶为愆。鹰吞犬食，剑斩枪穿。臣今召请，愿降三天。蓬星都帅，大振吾权。三十万兵，速至吾前。治病除祸，斩灭凶顽。大仙一降，病者安痊。急急如律令。
　　召大仙符念前咒书
　　火绳万丈符
　　上元唐将军急捉鬼 中元葛将军急缚捉鬼 下元周将军急斩鬼 右有大火虎神风火八冲左有大火龙神雷火万里 南方火铃将军手持火绳万丈烧缚不正邪鬼山魈五通邪魅魔怪无道鬼祟急烧急缚荡尽其形急急如律令
　　敕符咒
　　太上火铃，炎帝之精。六星童子，丙丁将军。速放雷火，烧煞鬼神。急急如律令敕。
　　右掐午文，存火铃将军手持火绳，驾火龙，自南方而来，入于符中。
　　四明功曹镇凶邪符
　　天蓬玉帝伐恶将军 左眼为日右眼为月 日为将军月为司马 八煞将军保命司煞 清宁宅舍破秽荡邪急急如律令
　　敕咒
　　太上玄都，四明飞符。九真回驾，天兵后驱，收魔斩鬼，六甲匡扶。帝君有敕，收捉黄奴。五瘟疠鬼，捉送酆都。急急如上帝律令敕。
　　右符黄素朱书，贴于中庭，佩带亦吉。
　　流金火铃符
　　天罡大圣北斗尊星 南斗火铃上应觜参 天斗煌煌百里威光 天官地官水官流金火铃使者俱入三丹天之域急急摄
　　敕咒
　　天府司命，统领神兵。天相辅佐，伐恶常灵。天梁助道，天同玉京。天枢统摄，天机雷霆。火铃六甲，俱护我形。万邪摄伏，千妖摧倾，急急如上帝律令敕摄。
　　右符咒毕，飞南斗一座于前，存南斗六星及火铃将军，六星童子，光彻满前。掐午文，却吸星光真炁，布入符中。专为火狱煎鬼用之。
　　七煞符
　　用后二诀书毕取罡炁吹入符中
　　右符左手天蓬诀，右手执笔，写一煞字。默念：天煞地煞，年煞月煞，日煞时煞。一切无道鬼神自煞，六神齐煞。敕摄。从心起笔，念天蓬咒，一句一转笔，中心出笔。发诀云：急奉北极天蓬元帅律令。
　　敕咒掐煞文念
　　黑煞威神，天猷统兵。天蓬元帅，佑圣加临。北帝煞鬼，碎如微尘，神符到处，万鬼速擒。急急如律令。
　　又咒曰
　　北极大帝，黑煞之精。卫助弟子，符法流行。天关地轴，速降威灵。书符煞鬼，断灭邪精。六合之祟，速离患身。汝若不去，斩碎为尘。急急如北帝律令敕。
　　北帝斩鬼符
　　北帝敕斩鬼摄 迭书上六字在内念天蓬咒涂出笔向上
　　先以左手握斗印，右手研墨，左右各四十九转，念天蓬咒，取煞炁吹笔。书成，再念咒曰：
　　北极紫微大帝敕。神符灵灵，通真召灵。镇宅驱邪，食鬼吞精。急急如律令。
　　北帝总摄符
　　北极大帝敕煞鬼 七字迭书于内念后咒涂
　　右符遇危笃之病付一道，煞灭万鬼，有起死之功，下鬼胎蛊毒，灭传尸劳疗。咒曰：
　　一转天蓬大元帅，二转天煞大神君，三转六丁大神君，四转北斗三煞大神王，五转北斗七元君，六转三五步罡将军，七转三天大魔王，八转九州巡逻神王，九转雷霆震都大神王，十转煞鬼杜邪使者，十一转魔帅都神王，女青诏书玄都大神王，三十三天大魔王，日月星辰大神一王，三洞天官，六天大使者，北斗七元大神王，南斗四明煞鬼功曹，北帝太玄煞鬼神王，各领神兵，入吾符中。
　　右存上件神将，从北方天门降下，化为煞炁二条，吸入符中。先掐北帝印，诵北帝咒，吸北炁咽之变，身为北帝，主酆都殿上，天蓬都元帅列布左右。方书符，诵三光咒，取炁盖之。又诵雷火咒，取炁盖。想符光万丈神兵盘绕在符中，霹雳一声。咒毕，起身出讫，变身为元帅。付符与人，咒曰：
　　我自酆都山下来，朱砂头发扫天开。北帝敕煞无道鬼，指挥天将叱风雷。
　　开眼火光绕万里，邪魔不伏化烟灰。雄兵猛将奔云去，犯律邪妖急捉来。
　　五帝大魔兵百万，呼风哨齿出泉台。上下四维皆黑暗，天罗地网布周回。
　　我有紫微玄律在，书功录过灭凶灾。急急如上帝律令敕。
　　咒毕，回念，默存心礼，上谢恩光。
　　元帅口敕符念安土地咒书
　　右符行都统鹰犬章先焚安土地牒用。
　　天蓬真形符书纸朱书。
　　书符密咒
　　唵□□□□吽。
　　□□脾行唵咤口沓吽咄娑诃。
　　右咒各七遍，书符毕，於鬼字下加天蓬二字，以煎鬼符后咒涂，作火狱用。以左手掐卯文为印，面东，诵咒，取炁入符，香上度过。次存东方九炁并条入符成圆，咒水面东吞下。如遇治病，迭书之，用元帅印印之，烧灰咒水调服。应有山魈妖精，洞鬼强神，猖狂奸邪，忤犯禁忌，住近宅舍，或有伏尸故炁，前亡后化，旧祀元神，瘟黄时炁，诸般土洪石穴，依草附木，泥神画像，罗带帐设，箱笼厨柜，苕帚，升斗，秤尺，传尸墓疰，急脚客劳，诸类祸患，并宜受词理治。法师如事冗，书篆此符於状后，用元帅印印之，送电司，用金钱三贴同烧，其夜必有灵应。如有山魈邪鬼迷惑，可於鬼路来方镇断，即不来也。
　　天蓬黑煞符
　　角亢氐房心尾箕 斗牛女虚危室壁 奎娄冑昴毕觜参 井鬼柳星张翼轸 吾奉上清大帝敕□□□□□□□ 唵吽哔哒哩娑诃 倒持咒北入 金木水火土五星尊神
　　符成亦用倒持咒敕遣发金钱烧化
　　天蓬元帅符
　　天蓬天蓬九元煞童 五丁神王灭却不祥 八卦天丁随吾笔行乾坤震巽离坎艮兑万鬼自溃 天丁雷丁神丁 金神煞八大煞神丁煞 左斗煞右斗伐 太阳日君 太阴月君 左有太上天丁煞 右有太上天丁煞
　　天蓬煞鬼符
