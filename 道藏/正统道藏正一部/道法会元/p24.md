<!-- { "loadSidebar": true } -->
　　妙道生一炁，炁中分阴阳。凝化日月精，灿然流三光。
　　九华合九道，八色照八荒。焕烂洞真炁，流精归太茫。
　　上生渊泉宫，下入无何乡。纵体复虚迹，忽然都相忘。
　　七宝流精结，混沌杂华房。咽服九霞散，此乐殊未央。
　　勤修大道法，精心感太冥。黄华真炁降，五脏结胎婴。
　　亡者生天堂，飞身朝上清。福惠无不遍，此食施众生。
　　散食。
　　功德不思议，行者膺福报。施与法食餐，永生安乐道。
　　食以济汝饥，法以解汝惑。法非食无以使汝饱满，食非法无以开汝昏迷。今者施食已周，经法宣演，各宜谛听，信受奉行。闻经悟道天尊。
　　讽经。
　　天尊经教恩，普被於十方。上圣洪名化，旁周於三界。汝等听道言而真心开悟，闻宝号而恶业化消，永出三涂，不经五苦，谨请元承将吏，部领众魂，少保法筵，伺候升度。
　　宣判斛疏。
　　向来。　回向。
　　炼度分胎破秽仪
　　监真度生天尊。
　　适来召到血湖产亡女魂等众，生前因产育以丧身，死后堕血湖之秽狱。或全产半产，已产未产，或双胎品胎，损胎堕胎，乍离腥秽之乡，难近光明之境。吾今仰凭道力，为汝女魂，礼请玉箓直符王陆二使者，神虎龟台素握濮玉女，承差追摄某将，荡血湖腥秽大神，监生、催生大神，合干官属，黄阙神君，紫户大神，流光玉女，宝室真人，三十六真，二十四神，狼吏虎贲，万二千神，飞行变化，各运神功，普为汝等荡除秽恶，宣通胞元。遏死户而开生门，下胎婴而疏壅滞；新冤旧怨，普为解释；已生未生，咸得生成。
　　九天称庆天尊。
　　告荡秽、催生、出胎符。
　　师行催生破产之法。
　　一过彻天，胞元宣通。二过响地，胎结解根。三过神礼，魂门炼仙。四过天王降仙，魄户闭关。五过五帝朝真，脏腑清凉。六过魔王伏诺，胃院生津。七过星宿朗明，孔窍开聪。八过幽夜显光，三部八景，整具形神。九过诸天下临，三关五脏，六腑九宫，金楼玉室，十二重门，紫户玉阁，三万六千关节，根源本始，一时生神。
　　告九天符。
　　向来依按玄科，分胎已竟。尚虑众魂久沦苦趣，精神飘荡，魂魄飞扬，须凭太上之灵章，为返重阴之幽爽。今对道场，先伸演诵。
　　九霄应化天尊。
　　告符，逐章次第，法师请炁布注。
　　谨上启郁单无量天帝，降注元一黄演之炁，下为亡者摄炁聚神。一如告命。
　　混合空洞炁至庆此荣旧苗。
　　谨上启上上禅善无量寿天帝，请降洞明紫户之炁，下为亡者摄炁聚神。一如告命。
　　无量结紫户至一切稽首恭。
　　谨上启梵监须延天帝，降注长灵明仙之炁。下为亡者摄炁聚神。一如告命。
　　须延总三云至稽首赞洞文。
　　谨上启寂然兜卫天帝，降注旸尸冥演由之炁，下为亡者摄炁聚神。一如告命。
　　寂然无色宗至一切稽首和。
　　谨上启波罗尼密不骄乐天帝，降注五仙中灵之炁，下为亡者摄炁聚神。一如告命。
　　翻翻五帝驾至稽首礼天尊，
　　谨上启洞元化应声天帝，降注高真冲融之炁，下为亡者摄炁聚神。一如告命。
　　应声无色界至长谢嚣尘张。
　　谨上启灵化梵辅天帝，降注高仙洞笈之炁，下为亡者摄炁聚神。一如告命。
　　玄会统无涯至高唱稽首举。
　　谨上启高虚清明天帝，降注真灵化凝之炁，下为亡者摄炁聚神。一如告命。
　　清明重霄上至众圣共称快。
　　谨上启无想无结无爱天帝，降注自然玄照之炁, 下为亡者摄炁聚神。一如告命。
　　无结固无情至高观稽首升。
　　魂神澄正天尊。
　　向来告行符命，宣演玉章，伏想道炁周流，神功妙济，有返性还神之力，成度人无量之功。当愿众魂，万有俱空，心无系累，一时欣庆，升进仙阶，祇沐道恩，来受炼度。
　　黄华荡形天尊。接下科。
　　安监生司仪
　　法事。　师存神如法。
　　诸天丞相南昌上宫至严校诸天。
　　伏闻神居寂默，凡有祷以皆通；香篆氤氲，谅无求而不应。谨焚信香，虔诚奏请：
　　东霞木公上相青童道君，西汉金真万炁祖母元君，九天玉辅上宰四协侍宸真君，九天司马大神希夷善应储福定命真君，司马注生真君，执箓把籍定算真君，丹天左右救生真君，黄庭二十四戊巳真人，九天回骸起死君，监生大神，天医大圣，天医助生君，天医六职治官，天医十二功曹，天医符医、炁医功曹，分形博士，化形将军，生形将军，扁鹊仙吏，尚药童子，砭石小吏，圣药仙吏，生脉仙吏，九天卫房三十六圣母，注生君，催生君，乳母君，导生君，生母君，三天都禁司命君，卫房灵妃，天门紫户速生君，卫房夫人，救生玉女，抱送卫房仙女，三师夫人，门下典者黄阙神君，紫户大神，流光玉女，宝室真人，三十六真，二十四神，狼吏虎贲万二千神，玉箓直符王陆二使者，龟台素握濮玉女，玉部翻解冤结颛使者，荡秽分胎一行官吏，天医监生合干官众。伏愿倾光回驾，布炁分真。羽节霓旌，暂离仙境。云车风马，普降凡筵。施全形返本之功，箸监真度生之德。道香净茶，普同供养。
　　云舆已降。
　　伏闻：赦九幽而罢对，宿启玄科；监众真而度生，尚资神化。肃建司存之所，恭迎主职之官。伏愿鉴此一诚，拔兹五苦。呜銮佩玉，俱来自於帝乡；跨鹤乘云，齐下临於法席。真灵既降，酒醴初陈。
　　黄云凝灵府，阴阳气象交。胞元结长命，恶根应化消。
　　惟神精艺入神，度人无量。月中玉免捣灵药，之玄霜；日裹金乌，进仙丹之火候。回骸起死，度命登真。结胎守黄房，隐然密卫；斩根断死户，保尔全生。伏愿守职效灵，荡尸涤秽。生前疾苦，加调理之神功；没后魂神，获超生於道岸。酒陈二酌，少见一忱。
　　大帝号阳堂、字曰八灵君。九关回禄道，胎气生上元。
　　伏闻：西邻用褕，诚自可孚；南涧采苹，物何必备。仙范恭行於经法，灵坛大箴於冲科。九炼返生，水火尚资於交姤。三献成礼，酒殽奚足以供陈。少驻芳筵，酒陈终献。
　　应会感灵数，明道潜回轮。庆此婴儿蜕，稽首赞洞文。
　　讽经。　宣牒。
　　向来文牒宣白已周，伏请各谨司存，母旷厥职。全形具体，令枯骨以更生；荡秽分胎，俾死魂而受炼。惠施黑壤，功奏紫宸。少驻灵场，佐宣道化。
　　向来。
　　道法会元卷之二十一竟
　　#1『礼相』应作『体相』，指形体之相。
　　道法会元卷之二十二#1
　　清微玉宸炼度奏申文检
　　奏七宝黄素
　　具位臣姓某，诚惶诚恐，稽首顿首，百拜
　　上言。臣闻
　　元始谈经，启监真度生之法，
　　玉宸下教，演回骸起死之科。今古相传，幽明普度。臣叨承夫化，誓济群生，凡有投诚，敢不敷奏。今据入意。臣领词虔切，理合奉行，未敢自专，须至具状奏闻者。右臣谨谨具状，端拜上奏
　　玉清上帝元始天尊玉几下，
　　上清大帝灵宝天尊玉几下，
　　泰清大帝道德天尊玉几下，
　　昊天至尊玉皇上帝玉陛下，
　　南极上宫天皇大帝玉陛下，
　　紫微中天北极大帝玉陛下，
　　承天效法后土皇地祇金阙下。恭望
　　道慈，允臣所奏，颁降
　　元始符章经箓，付臣奉行。特赐
　　较旨告下　九天三界、阴府冥司、泉曲罗酆、洞天宪治、岳渍隍社，合干真司，咸令照应，开放某所荐亡过某神魂，并系荐宗祖姻亲，及法界孤幽滞爽，来临法会，受炼超生。伏丐降道炁而灌注臣身，发挥符篆，放慧光而照开幽狱，引接亡魂。次丐宣谕法中阳雷神君苟留吉，阴雷神君毕宗远，火铃大将刘明，焚炎符使杨杰，太玄摄召左神乌阿，右神涂柯，解冤符使颛恶，阳神何昌，阴神乔荀，三使者，七玉女；荚龙金龙驿吏，三元五道等神，直符王志中、陆茂，玉女濮茂，酆都追摄元帅关羽，地祇上将温琼，天医官将，追摄等神，炼度官君，功曹，符使，金童，玉女，一合下降，协助行持。启科之际，伏望
　　降三境之恩光，照临下土；迂九清之法驾，俯鉴斋诚。庶俾幽明均承生化，上广
　　清微之教，以弘济度之功。臣干冒
　　天威，下性不胜惶悚之至。谨具状上奏，以闻。谨奏。
　　年　月　日　具位臣姓某上奏。
　　奏九宸黄素
　　具位臣姓某，诚惶诚恐，稽首顿首，百拜
　　上言：臣闻
　　元始谈经，启监真度生之法，
　　玉宸下教，演迥骸起死之科。今古
　　相传，幽明普度。臣叨承大化，誓济
　　群生。凡有投诚，敢不敷奏。今据入
　　意。臣领词虔切，理合奉行，未敢自
　　专，须至具状奏闻者。
　　右臣谨谨具状，端拜上奏
　　高上神霄玉清真玉#2南极长生大帝陛下，
　　东极青华大帝陛下，
　　九天应元雷声普化天尊陛下，
　　九天雷祖大帝陛下，
　　上清紫微碧玉宫太一大天帝陛下，
　　六天洞渊大帝陛下，
　　六波天主帝君陛下，
　　可韩司丈人真君陛下，
　　九天采访真君陛下。恭望
　　道慈，允臣所奏，颁降
　　元始符章经箓，付臣奉行，特赐
　　睿旨，宣告九霄诸天台馆府阁，行下
　　九天三界，阴府冥司、泉曲罗酆、洞天宪治、岳渎隍社，合干真司，咸令照应，开放某所荐某神魂，并系荐宗祖姻亲，及法界孤幽滞爽，来临法会，受炼超生。伏丐降道炁而灌注臣身，发挥符篆；放慧光而照开幽狱，引接亡魂。次丐　宣谕法中阳雷神君苟留吉，阴雷神君毕宗远。火铃大将刘明，焚炎符使杨杰，太玄摄召左神乌阿，右神涂柯、解冤符使颛恶，阳神何昌，阴神乔荀，三使者，七玉女，荚龙金龙驿吏，三元五道等神，直符王志中，陆茂，玉女濮茂，酆都追摄元帅关羽，地只上将温琼，天医官将，追摄神员，炼度官君，功曹，符使，金童，玉女，一合下降，协赞行持。启科之初，伏望
　　栘仙仗於九霄，寻声赴感，鉴斋诚於下土，监真度生。庶俾幽明均承生化，上广
　　清微之教，以弘济度之恩。臣干冒
　　天威，下情不胜惶悚之至。谨具状上奏，以闻。谨奏。
　　年　月　日具位臣姓　某　上奏。
　　奏诸天黄素
　　具位臣姓某、诚惶诚恐，稽首顿首，百拜上言：臣闻
　　元始谈经，启监真度生之法，
　　玉宸下教，演回骸起死之科。今古
　　相传，幽明普度。臣叨承大化，誓济
　　群生。凡有投诚，敢不敷奏。今据入
　　意。臣领词虔切，未敢自专，须至具状
　　奏闻者。
　　右臣谨谨具状，端拜上奏
　　十方无极太上灵宝天尊御前，
　　九天自然生神上帝御前，
