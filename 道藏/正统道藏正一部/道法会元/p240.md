<!-- { "loadSidebar": true } -->
　　促天门归地户，亥过巳。促地户归天门。巳过亥。促人门归鬼路。申过寅。促鬼路归人门。寅过申。促东就西，卯过酉。促西就东。酉过卯。促南就北，午过子。促北就南。子过午。翻天就地，午归子。移地就天。子归午。移前作后，移后作前。两手合掌翻覆。促子，促丑，促寅，促卯，促辰，促巳，促午，促未，促申，促酉，促戌，促亥。促青州子上起。促扬州，促幽州，促豫州，促兖州，促荆州，促三河，促雍州，促益州，促冀州，促徐州，促并州。促城隍，促里社。促患家大小坟墓。促山林灶。促宅前舍后。促三十六道伤亡。促四十九祖痨疗吐血，翻胃隔食，骨蒸寒热，泄泻虚肿，黄瘦淋沥，遗精，伏尸复连，飞流客疰，山疰，船疰，庙疰，家疰，沈邪蛊毒，生熟妖精，男女伤亡，冤家咒诅，负命欠财，七祖八代上世玄玄祖考亡过不正，无道家亲。促本境地方五音百姓，三罡两诀巫师，妖怪邪精，山岩洞谷等鬼。促患人身中所有地魈五通，木四午目，船行水陆，蚯蚓鱼龟马蝗之精。促年家行瘟，月家行瘟，日家行瘟。木神社庙里社妖巫，黄奴伯桑，七子弟兄，杂族妖精，一切疫奴疫祟。促年家年症，月家月疰，日家日疰，时家时疰，传尸杂种，亲戚弟兄姊妹，奴仆婢妾。，三魂七魄尸神，五脏六腑，三百六十骨节，七孔八窍，皮毛膏肓之中，身前身后，行住坐卧，随起随倒，一切沈痨魔魅，精邪疰鬼。无分天魔地妖，水怪山精，尽行捕捉，押入天狱，牢固枷扭煎勘，囚禁关锁。勒上星坛，败露形迹，毋动毋作，的的断绝。
　　右用大关山、小关山、金钉诀闭狱。
　　安灯放镜咒诀
　　明灯照出午年鬼，午文。
　　业镜照出万年邪。午文。
　　以左手煞文安镜，右手放纸捻点灯。
　　道法会元卷之一百六十七竟
　　道法会元卷之一百六十八
　　上清天蓬伏魔大法
　　火狱宗旨
　　右用火狱符七道，谭符七道，先作合炁天蓬火狱符，直月将军符於镜上。又备白米一斗，将镜插於米上。茶果三分，供养於镜前。却又备细净灰一斗，於净室中间扫令洁净，以剑於地上画七圈，取斗柄指病人房。布灰遮谭符了，念北斗咒，按定七星了，作合炁，存宛然都象天上之星。却以纸捻从贪狼星上点起，竖旗立狱，将牌额榜文号令及三台灯在镜前。
　　点灯咒
　　太阳正照，阴鬼当衰。午文。神光耀目，辉露太微玉文。台星业镜，众恶，钦皈。神炁真火，与月光辉。天地照彻，造化所施。七炁成斗，三炁成台。五星洞映，符到速追，急急如北帝律令敕。
　　右存火光万丈冲天，双手飞子午斗入灯中，存斗如日光一轮分明。存天蓬摇撼帝钟不止，天清地肃。师步二十八宿斗：
　　次存艮方七星明见在天，诵天蓬顺咒三十六遍，啄齿三十六，与天蓬三十六将合，又有三十六兵侍卫。师面启天蓬，祝云：本司盖为某人病患告丐差三十六将下条艮方收祟。天。将方启行，便见艮方有青黑炁一道，诸将直入艮方去。须臾间见元帅摇帝钟，中有火光一道，直冲艮方，化作火狱一所。存诸将徧行捉鬼，尽驱入火狱中。艮方所挂星一斗，忽从空下塞鬼路。师便从所直方神宿位上，步二十八宿斗一座了，诵天蓬逆咒四十九遍，从所直方位起结住。出狱外，诵三十五遍，半顺半逆咒，又诵下咒。
　　金真空洞咒
　　罗天毒兽，备卫四门。吞魔割胆，凶丑万群。大斧镢天，猛马高奔。猛龙奋爪，金头树吞。威兵巨万、受符拔山。六天不拘，合凶成群。妖魔鬼魅，秽炁氛氛。谣歌空洞，乱出障宸。小鬼鼓形，当人生门。神王所告，无幽不闻。上摄六天，下统河源。五岳四渎、善恶速分。千千万万，来至我前。五帝按箓，有功者宣。凶魔干试，束形帝前。敢不从命，所诛无蠲。屠肝剖腹，斩首灭根。北府清荡，南陵火焚。金真扫迹，流铃捕魂。妖爽无道，极尽形原。身披天书，遵行玉文。涤荡九炁，清明三元。玄灵降真，上合自然。敢有干试，威动上闻。急急如律令。
　　制魔咒
　　吾是帝君之臣，名书上清。下统六天，普及幽冥。北帝鬼部；悉是我营。我之所御，何鬼敢停。左佩豁落，右带火铃。掷火万里，威制万灵。有犯者戮，有干者刑。帝君有命，收补无停。天罡骇动，群魔束形。鬼妖灭种，我得长生。急急如北帝律令。
　　右咒念一遍，以大小关山诀封锁狱门。存火光亘天，诸将在内。法师退去。
　　黑风罩咒
　　四天闭塞，八面黑云。上至九天风泽，下至九垒重阴。黑风霹雳，黑雾奔腾。黑罗黑网，黑索黑铃。吾行黑罩，罩定鬼神。邪愁祟惨，鬼哭神吟。急急如律令。
　　右咒毕，十指相交，左子右卯。发罩法，再加念大威德咒，两手掐午发去。
　　第二日行持作用式
　　师合炁如前，点狱灯亦如前，不存北斗帝钟，只见天蓬分明，不用信香造化。师看今日是何宿所直，存直宿星君在方位上立。又步周天二十八宿斗一匝，念横天乱地咒七遍，馘魔咒七遍，元帅摧山破洞咒七遍，元帅擒魔伐怪咒七遍，大顺咒七遍，不加字。又念大帝降魔咒一遍。出外，锁罗。於此夜合炁起鹰犬造化。非大事不可拜章，谨记毋忽。
　　第三日作用
　　合炁如常点灯。存天蓬了，又看日直星宿方位上，起步周天斗一座了。念大咒七遍，四句一啄齿，加字。又咒七遍了二句一啄齿，加字。又七遍，二句一啄齿，加字。又一句一啄，加字，七次。又三字一啄，加字，七次。又二字一啄，加字，七次。又一字一啄，加字，七次。又不诵，只三十啄，每啄加字。存狱中鬼祟无有形骸，火焰炎炽，诸将罗列左右。师又念大灭魔章一遍，又念拂魔章一遍，想大风从巽起吹散，无有形骸，中只见红光。师行保患身安家宅祝语结，立坛禁而退。
　　如止保家宅，不必诵净天地咒。不保家宅，则诵净天地咒。若无抗拒，只行第二日工夫，不必行第三日工夫。神性太酷，必有阴谴。立狱作三时行，不久自有报应，不必增灭变狱，只改星讳，作用一同下攒，如意行持。
　　天一北狱符
　　山下有天丁名狱君 地下有万灵名狱神 上中下三界内外下邪无道邪神妖精孽鬼押赴火狱炼形 一犬伏邪精 中衔顽恶鬼 大煞不正神押赴火狱准敕綦煎勘急急如律令
　　煎鬼录符
　　火令帝火令君火令神午文 上台中台下台急急如北极大帝敕掐玉文及三台诀取青黄白三入敕涂 炎帝烈血巳文 北斗然骨辰文 四明破骸大指中 天猷灭类大煞文 神刀一下掐酉文曲三四指以大指压定 万鬼自消大指根下 □□□□□□□子午
　　三变煎鬼箓符
　　唵吽咤哩法咤哩□咤哩。三徧。北帝有救，诛斩妖怪。三天大将，四圣之尊。天蓬天蓬，九元杀童。天关地轴，在吾掌中。五丁都司，高刀北访。七政八灵，太上皓凶。长颅巨兽，手把帝钟。素枭三神，严驾夔龙。威剑神王，斩邪灭踪。紫炁乘天，丹霞赫冲。吞魔食鬼，横身饮风。苍舌绿齿，四目老翁。天丁力士，威南御凶。天驺激戾，威北□锋。天官玉女，铁脚神王。聋兵哑将，走犬飞鹰。三十万兵，卫我九重。辟尸千里，袪却不祥。敢有小鬼，欲来现状。镢天大斧，斩鬼五形。炎帝烈血，北斗然骨。四明破骸，天猷灭类。神刀一下，万鬼自溃。急急如北帝敕天蓬都元帅律令敕煞摄。三声。
　　咒尽符成。握元帅诀，覆纸，运神闭息，叩齿，一句一啄，存元帅领天关地轴，鹰犬二神，聋兵哑将，辩魔玉女，正一灵官，飞天神王，三十六将，乘煞炁自北而至，吸入符中。
　　二变箓符
　　三台星君 北帝敕煞 炎帝烈血煞文 北斗然骨煞 四明破骸煞 天猷灭类煞 神刀一下煞 万鬼自灭煞文 唵含元大天蓬敕煞鬼 唵天猷副元帅敕煞鬼 □□□□□□□天罡大圣敕煞鬼取罡入
　　右存四帅部辖神兵，乘黑云北炁入符。
　　敕咒
　　黑煞威神，天猷统兵。天蓬元帅，佑圣加临。北帝煎鬼，碎如微尘。神符到处，万鬼灭形。急奉北帝敕。
　　敕遣咒
　　炎帝有令，烈血奉行。四明真公，破骸零零。天猷灭类，然骨立成。神符一下，万鬼灭形。急奉南方火铃帝君律令敕。
　　右咒毕，加念天蓬咒，午文南炁敕遣。
　　又咒
　　唵吽吽。众神稽首，邪魔归正。敢有拒逆，化作微尘，北帝煎鬼都总符使，部领官将，赍持符命，前下天一北狱，煎勘祸鬼，火急报应。吾奉北帝煎鬼煞哩咤煞摄。
　　斩鬼遣咒握天丁诀念
　　谨请提头沥血大神龚海，张竭，火急前去某家，监勘七十二神煞，疾速收捉为祸邪鬼，与吾尽行斩首，提头沥血，分明现形，疾速报应。急急如律令。
　　斩鬼咒
　　提头大将军杨威疾施刑。沥血巨灵神，分明速现形。吾奉北帝敕。斩鬼莫容情。女青玄律重，有罪不留停。急急如含元太虚天蓬大元帅律令敕。
　　煎鬼臭咒
　　谨请煎鬼箓中伍毛公尾行文立羊史近光渊，疾速降临。立将囚禁祸鬼，烧炼焦臭，分明报应。急急如含元太虚天蓬都元帅真君律令敕。
　　三变箓符
　　三台尊星 芒角森龙凤威光叱十方丹罡耀五夜朱火焰三边 精明符正剑戟焕兵权搀抢应灭迹孛彗敢当前 丙丁将军火真火轮火令烧神炼鬼无忌宋将军敢有诸魔来拒逆火中煎炼作微尘吾奉南极火铃帝君敕煞鬼急急如律令
　　又咒
　　南方红苎大力神，金头主火太阳精。呜□□□唵微敕，计皮野叉低煞摄。吾奉南极大帝敕，煞鬼诛精尽灭形。急急如律令。
　　又咒
　　太阳真精火光火真，三目将军火旺火神，火轮将军宋无忌、阎叱，森轰摄。
　　□□□□□□□。加涂符下。
　　右符用朱砂书，吸南方火炁呵入符，用雷火印。每行用时，用绯黄，不用剪刀，以手擘为两片，书二道，用墨点记上下。约二更时，遣发催促报应。
　　救遣咒
　　火德荧惑三昧火，六丁六丙烧鬼神。火龙火马焚妖怪，火鹰火犬食魔精。三界万魔皆食断，雷猪电犬啖群灵。
　　右咒毕，存火德星君头戴铁冠，红发赤面，红袍朱履，背火瓢，执弓箭，两手火印，印中雷神骑赤马，驾火云从南方而来。师吸印中火炁，呵入符中，想火焰迸出符中，及诵捻符咒，南阎浮提索离支及三十六天罡咒，捻符行用。
　　发符咒
　　谨请雷霆都司掌霹雳大神，火光银牙耀目威神殷帅，负风猛吏海浩，飞符酆都大力天丁雷元英远二神，闰常，叔真，火铃火轮，前去患身，搜捉应干为祸不正等神，妖精业怪，押赴火狱煎熬，化作微尘。急急如律令。
　　凡用符，午文南炁，存火将随将前去。
　　煎鬼箓札符
