<!-- { "loadSidebar": true } -->
　　天廷，颁恩合属，赦除罪犯，斡运化枢，解释孤刑，消除克害。次祈旨，命九天注生官属，监生大神，太一司命，卫房圣母，及臣所奉法中雷霆官君将吏，神烈苟毕二雷君，岳府注生案，合属神祇，绛注正真，生旺道炁，流布信女某氏身中，调顺关元，安和五藏，资扶命蒂，凝结胞胎。俾令二炁交孚，早注宜男之瑞；万神恭唱，默彰抱送之灵。得遂承传，不忘化育。冒渍圣威，下情不胜惶惧之至。谨状。
　　申东岳上元始赤灵洞章
　　具位姓某
　　申据入意。除已进拜章书，奏闻
　　宸廷师省真司合属外，谨遵元降，进呈
　　元始赤灵洞章上闻者。
　　空五寸篆符。
　　右章泄自太虚，流布三界。端肃志心上告
　　东岳大生天齐仁圣帝圣前。恭望
　　圣慈，允俞所请。特赐圣旨，行下贵府七十五司掌天下注生案，及移文四岳名山，洞天福地，合干真司，咸令照应。特为信士某，信女某，夫妇身分，赦故误无边之罪业，削宿今绝嗣之报缘。消释孤刑，解除厄难。春生化笔，早储嗣续於青编。庆协神功，抱送聪明之男子。得如恳祷，不昧生成。某干冒　
　　圣威，下情不胜惶惧之至。谨状。
　　笺魏祖引进
　　具位臣姓某
　　谨据入意。臣领词虔切，恪为奉行。特谨修具章奏一函，敢乞师慈，转闻
　　泰玄都省三位真君，特赐誊奏
　　高上神霄玉清真王九宸上帝陛下。未敢自专，谨具笺状，端拜上启
　　祖师高元宸照法玉清真紫虚元君道前。臣恭望师慈，俯念宗枝，允俞所请。或恐奏笺谬误，语句无伦，行列不端，不合玄范，就乞哀怜，削治正定。必使上合天心，毋令遣却。仍丐不以他类章奏进达，敢祈速应。请祈
　　患命#1，颁下施行。臣干冒
　　师严，下情不胜惶悚之至。谨启。
　　开天符诰
　　元始一炁开天通三界王
　　恭准
　　元降道旨，符文所至，三界咸遵，万神侍卫，奏入天门。
　　空三寸篆符。
　　右谨上请
　　天关掌关诸君，三界主者，准此证应，毋得稽滞，速达帝廷，立俟昭报，一如律令。
　　年　　月　　日　时告下。
　　谨　　　　　　　　遣
　　九天捷疾符使杨杰操捧
　　上　　　　　　　　达
　　具位　　　臣姓某承　诰奉行。
　　祖师高元宸照法玉清真紫虚至道元君。
　　递牒
　　元始一炁万神雷司
　　当司今为某奏告
　　天廷，祈求嗣续事，仰仗神威，速为赍捧
　　元始一炁万梵洞章一通，
　　笺状一方函，上诣
　　高元宸昭宫请进。
　　冲和妙道心章一通，上诣
　　雷霆九司真君圣前请进。
　　三境伏魔心章一通，上诣
　　中天大圣北斗二帝，九皇星君，九宫夫人，阙下请进。崇明金元心章一通，上诣
　　三元都会府请进。
　　元始一炁赤灵洞章一通，上诣
　　蓬玄太空宫请进。
　　元始一炁开天通三界玉符一道，告闻
　　天阙掌关诸君，三界主者前。凭此照证，毋辄邀滞，径达
　　帝廷，守待恩命，颁下施行。凡历云程，严加防护。如有妖魔妄行遏截者，就便摄赴所在有司，依律治罪，以明天宪。事干利济，不得稽违。星火奉行，立俟昭报。须至牒者。
　　右牒请
　　九天捷疾焚炎杨符使详事施行。谨牒。
　　符牒二雷君
　　元始一炁万神雷司
　　今据入意。领词虔切，恪为奉行。除已具奏上天，申闻师省合属，希恩行下照应外，所有元降符章合行宣告者。
　　空五寸篆符。
　　右奉符命谨请
　　上清神烈阴阳苟、毕二雷君，即与会同九天注生官属，监生大神，六甲将军，卫房圣母，太一司命，阴符抱送合干仙灵，一合下降，主为某信女某身中，检宿生今世之姓石#2，赦故作误为之罪业。宣布先天道炁，生旺正炁，降注某氏三关九宫，五藏六府，四肢百节之内，辟除邪秽，荡涤灾衰。袪斤#3千二百绝灭种嗣故炁之鬼，即时遁迹，勿为留殃。次为某氏保固形神，安镇魂魄，俾令真元混合，胎孕注凝。应吉梦以追随，庶庆源之流衍。昌扶人道，恢广玄风。
　　一如元降律令。谨牒。
　　司命札
　　元始一炁万神雷司
　　今据入意。领词虔切，恪为奉行。除已具奏上天，申闻师省合属，祈恩行下照应外，所有元降符章合行告下者。
　　空五寸篆符。
　　右奉符命，告下某家司命主者，干系六神，仰速遵承。特与某氏身分，检宿生今世之姓名，宥故作误为之罪犯。肃清家舍，善奏天司，斡旋孤寡凶星，杜释刑囚虚耗。迎同本司差来天将雷神，注生官属，宣布先天道炁，生旺真炁，降注某氏三关九宫，五藏六府，四肢百节之内，辟除邪秽，荡涤灾衰。祛斥千二百绝灭种嗣故炁之鬼，即时遁迹，勿为留殃。次为某氏保固形神，安镇魂魄，俾令真元混合，胎孕注凝。应吉梦以追随，庶庆源之流衍。昌扶人道，恢广
　　真风。　一如
　　元降律令，急急奉行。
　　道法会元卷之四十二竟
　　#1『患命』当作『恩命』。请祈恩命，道门文书习用套语。
　　#2『姓石』当作『姓名』，下文《司命札》作『姓名』。
　　#3『祛斤』当作『祛斥』，下文《司命札》作『祛斥』。
　　道法会元卷之四十三
　　清微保生文检
　　奏九宸上崇明金元心章
　　具位臣姓某，诚惶诚恐，稽首顿首，百拜
　　上言：臣奏据某投词，伏为妻某本命建生，伏自有娠，渐弥厥月，恐夙生之积衅，或冤业之相缠，运限有乖，吉凶罔测，忧惶在念，恳祷是懃，皈叩玄坛，乞与禳谢。臣领词虔切，恪为奉行，除已拜发笺状，上闻
　　师省，求为面奏外，谨遵
　　元降，进呈崇明金元心章奏闻者。
　　空五寸篆符。
　　右章泄自太虚，流降三界。臣谨谨再拜，上奏高上神霄九宸上帝陛下。恭望天慈，允臣所奏，特赐
　　敕旨，降付省府，宣告九霄诸天台馆府阁，九天三界，斗府星垣，本命玄曹，太岁煞局，三官五帝，九府四司，注生曹案，洞天岳渎，城隍里社，合属攸司，咸令照应。特为信士某，信女某，夫妇身分，检会宿生今世，故作误为，不忠不孝，负恩负义，损人益己，害物伤生，难述难殚，无边无量，一切深愆重过，法该受绝嗣报者，悉令赦宥，许以自新。即赐化斡璇玑，解身命孤刑之厄，回旋限度，释夫妻克害之灾。次祈旨，命九天注生官属，监生大神，太一司命，卫房圣母，保产催生合干官属，同神烈阴阳苟、毕二雷君，一合下降。主为某氏身中，宣注先天道炁，生旺正炁，消除疾患，保固形神，营护胎元，资扶命蒂。俟当临产之时，分生有喜，坐募无虞，母子两全，日时俱吉。上广
　　好生之德，下副恳祷之诚。臣冒读
　　天威，下情不胜惶惧之至。谨具章
　　奏以闻。谨奏。
　　年　月　日具位臣　姓某　上奏。
　　可漏式
　　神霄九宸上帝陛下　　具位臣姓某谨内封
　　方函式
　　谨　谨　上　诣
　　具位臣姓某谨外封
　　神霄九宸天宫请进
　　申九司上冲和妙道心章
　　具位臣姓某
　　申据入意。领词虔切，恪为奉行。除已拜上章书，奏闻宸陛师省及合属外，谨遵
　　元降，进呈冲和妙道心章上闻者。
　　空五寸篆符。
　　右章泄自太虚，流布三界。志心皈命，上告
　　雷霆九司真君圣前。恭望
　　圣慈，允俞所请，即赐保奏
　　天廷，颁恩合属，赦除罪犯，斡运化枢，解释孤刑，消除克害。次祈旨，命九天注生官属，监生大神，六甲将军。卫房圣母，太一司命，保产催生合干官吏，同神烈阴阳苟、毕二雷君，一合下降。主为某氏身中宣注先天道炁，生旺正炁，消除疾患，保固形神，营护胎元，资扶命蒂。俟当临产之时，分生有喜，坐蓐无虞，母子两全，日时俱吉。上广
　　好生之德，下副恳祷之诚。干冒
　　圣威，下情不胜惶惧之至。谨状。
　　年　　月　　日具位臣姓某状申。
　　奏北斗上三境伏魔心章
　　具位臣姓某
　　奏据入意。领词虔切，恪为奉行。除已拜发章书，奏闻宸廷师省真司合属外，谨遵元降，进呈三境伏魔心意。#1上闻者。
　　空五寸篆符。
　　右章泄自太虚，流布三界。臣谨志心上告中天大圣北斗九皇星君，九宫夫人，妃嫔姆女阙下。恭望
　　圣慈，允臣奏恳，特赐
　　恩命，行下斗府注生真司，日月星斗列曜星垣，三官五帝，九府四司，本命玄曹，大岁煞局，九天三界，岳府隍司，合干去处，咸令照应。特为信士某，信女某，夫妇身中，检会三生七世有无万罗千愆，并体好生之德，咸从宽宥之仁。乞赐
　　旨，命斗中注生仙灵官属，斗中保胎化形内嫔，注生判官，六甲将军，卫房圣母，监生大神，一合下降，宣布元皇正真，生肚道炁，流布信女某身中，消除疾病，保固形神，营护胎元，资扶命蒂。俟当临产之时，分生有喜，坐草无虞，母子两全，日时俱吉。上广
　　好生之德，下副恳祷之诚。臣干冒
　　圣威，下情不胜惶惧之至。谨具
　　章奏以闻。谨奏。
　　年　月　日具位臣姓某上奏。
　　笺三官上崇不明金元心章
　　具位臣姓某
　　谨据入意。臣领词处切，恪为奉行。除已拜上章书，奏闻宸廷师省真司合属外，谨遵元降，进呈崇明金元心章上闻者。
　　空五寸篆符。
　　右章泄自太虚，流降三界。臣谨志心上告
　　上元天官紫微大帝，
　　中元地官清虚大帝，
　　下元水官洞阴大帝圣前。恭望
　　圣慈，允俞所请，特赐
　　圣旨，行下三宫九府，百二十曹，三界十方，名山洞天福地，岳府隍司，合干去处，咸令照应。特为某氏身中，检会宿生今世，一切故作误为之罪，并体好生，悉从原宥。区分冢讼，解释讫僧#2。化斡命宫，消除刑害，增延禄算，保固形神。委三元，化育於身田；布九炁，结形於胎孕。默施抱送，俾符智慧之男；降谪下生，克应家庭之瑞。临盆有庆，坐募无虞。式副恳祈，实叨化育。臣干冒
　　圣威，下情不胜惶惧之至。谨具章
　　奏以闻。谨启。
　　年　　月　　日具位臣姓某上启。
　　申东岳上元始赤灵洞章。
　　具位姓某
　　申据入意。领词虔切，恪为奉行，谨遵元降，进呈元始一炁赤灵洞章上闻者。
　　空三寸篆符。
　　右章泄自太虚，流布三界。志心皈命，上告东岳天齐大生仁圣帝圣前。恭望圣慈，允俞所请。即赐
