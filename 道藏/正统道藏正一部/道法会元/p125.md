<!-- { "loadSidebar": true } -->
　　夫太阳者，天地之真火也。以卦言之则为离，以数推之则为九，以人身言之则为心。盖真阳离丽於太空，燥暵万物，至亢极之时，阳光炽盛之甚，非至人固不可也。但诸家作用，所说不同。有赤鸡紫鹅之符，藏鸡於巽户者，有书符想像而掩者，有叱喝召云而掩者。以理言之，未尽善也。当以我一点至阴之精晦之，自然有云掩矣。故紫阳真人曰：取将坎位心中实，点化离宫腹裹阴，亦此义也。祈雨《易》之否卦曰：天地不交而万物不通，内阴而外阳，内柔而外刚。又曰：天地不交，否。盖七八月间，阳精炎盛於上，阴炁伏藏於下，以致升降不能，祷祈罔应。仰太虚之冥冥，俯民心之皇皇。当此之时，符章炁诀，想像行持，悉成文具。盖闻禹思天下有溺者，犹己溺之也。稷思天下有饥者，犹己饥之也。於斯之际，孰之不有戚戚焉。在用者掀翻窠曰#2；发真归源，七日七夜之间，泰然大定，返覆其道，则枢机必然变动矣。《易》曰七日来复，天道行焉。否极泰来，阳极阴生。油然作云，需然下雨。非天下至人，孰能与於此哉。
　　　 祈晴
　　夫祈晴之义，在乎静定凝神，一丝不挂，二炁流通。先收拾残云剩雨，尽行发泄，然后於九阳炉内，运出真火，鼓动橐钥，吹起巽风，须臾风起大变，霹雳一声，火龙飞起，烁散阴霾，阳光出现矣。故老子云：将欲翕之，必固张之。将欲夺之，必固与之。此皆纵夺之理也。
　　煞伐
　　阴阳乃天地之功用，鬼神乃二炁之良能。仲尼曰：鬼神之德其盛矣乎。视之而弗见，听之而弗闻，体物而不可遗。又曰：洋洋如在其上，如在其左右。《诗》曰：神之格思，不可度思，蚓可射思。夫微之显诚之不可掩如此。夫《易》曰：精炁为物，游魂为变。是知鬼神乃造化之迩耳。故万炁一炁也，万神一神也，万鬼一鬼也。若非有道之士，孰可能施煞伐之机。至於妖星逆象，及魑魅魈通，魔鬼山精水怪之类，不可胜记。亦能变化万状，隐现百端，甚至伤生，兴妖作孽。驱治之士，若谓彼以某神，此以某法，彼以某之兴妖，此以某之作用，皆不然。盖鬼神有能知人动静，人不能知鬼神情状。其治也，妙於不睹不闻之间，杳冥恍惚之内。念头一动，则有神可役，有剑可飞，有雷可诛，使其粉骨碎身，除形灭迩矣。噫。鬼神莫知，不由乎我，更由乎谁。大抵邪魔亦盗三光之炁，假五行之精，但不知弃邪归正，舍有忘无。我当於大圆镜中，示以此○，使其销镕万念，顿悟一真矣。呜呼。一神正，万神皆正；一炁和，万炁皆和；一人悟，万人皆悟。颜渊曰：克己复礼，天下归仁焉。老子曰：人能常清静，天地悉皆归。何鬼神之有哉。
　　道法会元卷之九十竟
　　#1『戊』当作『威』。冒犯威严，道法文奏中套语。
　　#2『曰』当作『臼』。掀翻窠臼，系常用语。
　　道法会元卷之九十一
　　雷霆六乙天喜使者祈祷大法
　　大无先生汪集灵传授
　　师曰：凡书使者之符，须要形势雄勇，精神聚合，气运生动，体类蝙蝠，翅分八字，脚踏斗罡，笔力劲健。切忌软弱。笔健则法力健，笔力弱则法力弱。疾如飞集，一笔扫成。朝思夕思，运笔研墨，模写形状，开目如见，默以神会，自然入妙，洋洋左右，不可忖度。古人画龙点睛，风雨飞去，画水通神，夜闻水声，画佛圆光，明照满寺，良由用志不分，乃凝妙於笔墨之所寓，皆能变化。彼岂用咒诀能至是哉。所以祖师莫月鼎书符之时，或不作炁，或不诵咒，随笔扫成，用无不应。叱吃风雨，馘灭妖魔，不知使者之为我，我之为使者。终身行之，何必他求哉。
　　又曰：书符只一笔，不许再填。不问浓淡枯燥，但要精神鼓动，形势雄伟，毋生一毫杂念，毋令一刻间断，心与笔俱运，气与笔俱转。恍惚之间，如见帅将奔云走雾，号令雷霆，须臾之际金光洞耀，紫炁郁勃，妙用纵横，风雨听令。切不可学世俗布符之法，有散形，有聚形，一人一咒，一气一诀，一想一画，情思间断，意气落空，纵能成符，始勤终怠，施之行用，万无一应。良由不知精神感召之妙。咒炁罡诀，特土直尔。道岂在是哉。法岂在是哉。
　　师派
　　火师汪真人，
　　侍宸王真人。
　　神将
　　雷霆飞捷报应六乙天喜旸谷张使者珏。
　　后天欻火相，金珠云头冠，焦赤发，面枣色，凤眼凤觜银牙，赤体赤肉翅，手足皆凤爪，金镮。身挂金缕仙飞带，徘红裙，手执斧钻，随事换易。祈雨雪一手执斧钻，足踏雷车，驾黑云。祈晴，一手执拨云杖，足踏火云。传奏号召，一手执敕字雷神旗，足踏火车，驾黑云。
　　登坛作用
　　先念净口、净身咒，左手雷局，右手剑诀，变神。次两手掐玉文，运祖炁入，冲开天门，便念李天地咒。毕，叩齿七通，默念：
　　咛呢灵黑赤虚呜。七遍。
　　谓之中山神咒。就剑诀书于水中，谓之元始玉文。次念小金光咒，取天门炁，罩满自身及布坛中。次默念：
　　金光掣电咤。一炁七徧。
　　存金光罩定，无令散乱，却凝神定志，两手雷局，舌拄上徧，虎音念十六字咒，及七十六字大兴雷咒。怒目一视南方，左手飞南斗一座，见南斗横跨天河，光芒灿烂。第五六星间，有一小星，名火令星，即霹雳星也。其星金光火炁直冲斗口，乃天河所属之地。便以神光书一秘号 于斗口，见一团红火，光明中有金书。急握两手雷局击动，以玄机冲之，斗柄便翻，倏然不见秘号。却有□字见于光中。才见此字，变为使者而至坛前，念：
　　天清地宁，日月交并。飞捷使者，速现真形。
　　次念誓咒一遍，咒曰：
　　三界使者，捷疾大神。辅佐主帅，兴云伐神。与吾发誓，百和香焚，立降左右，助我威灵。稍违元约，天诛及身。吾负戒言，永堕迷津。受命上清，走雾行云。甲戌降日，录罪奏呈。落灭九祖，永不利贞。急急如律令敕。
　　大兴雷咒
　　唵吽吽婆咤波伽马晟吉利顺帝唵菩提野伽末伽火支火拨火轮盘盘嘉律台台审审诛诛白灵和卢帝叱咤婆推诃金头宾那郭吉刁真如帝尼沙三昧乌真火呢啼孽帝诃句尼句尼娑苏咤诃。
　　唵哩吽唵哩吽哩吽唵唵哩唵唵哩吽吽。
　　书符妙用
　　凡书符，先念金光咒，想神光射纸上，结成使者真形。左手雷局，右手持笔，念七十六字咒，便下笔一力扫成符体。咒尽符成，即无散形。书毕，想使者在纸上有飞走之势。次再作用下太极，毕，却入诸项号头秘窍。再作用，以笔点两翅，想使者飞去行事，不待烧符而往矣。
　　一体三身，马展吉利。一字金书，
　　二字祖炁。三个号头，四个秘讳。
　　九字灵章，风雨立至。一应号头安在腹内。
　　祈晴，用黄纸朱书，若急，用红纸朱书，以香上熏乾，烈火焚之。存火光满天，烁开云雾。书符之时，存南斗及火令星光烜赫，吸入心宫混合，呵出符中。
　　祈雨，存吸南斗天河之水，与身中黄河混合，即元海也。吹入符中。仍运天河水逆流坤山，激搏而成符。
　　祈雪，存肾水上升，结成冰，涌成雪山，吸入肺宫混合，吹入符。
　　煞伐，於雷字上加罡讳，取真炁入涂，艮上出笔。掐辰文，存火光入符。
　　蔽日，如法作用书符毕，对太阳焚之，以水噀去。存太阳中有一离卦，存使者立其中塞之，变成乾卦。指挥使者起云掩日，即坐运。
　　回风，如风在束南起，欲回西北风，却焚符一道，向束南风起处，以水喷之。存使者立束方，即以眼光书一回风号头於西北方，使者见之，即回北。喝：使者即回风。使者大怒，即以两翅扇动北风，自然回转也。止风，仍存风起处有巽卦，便烧符一道，向风来处，想使者塞於巽卦之中成一乾卦，喝：使者速止风。
　　檄式
　　五雷使院
　　本院见据某处某人等词，称本境自某月某旬以来天时亢早，雨泽愆期，田禾枯槁，祈祷未应，乞与施行。当司据词虔切，除已具奏天廷，请恩差降贵职施行外，今经日久，未见感格，
　　合行符檄者。
　　右檄请雷霆飞捷报应六乙天喜使者张某，疾速部领雷霆风云雨诸部雷神，即於今月某日某时，斡旋造化，会合阴阳，鞭龙震霆，翻河倒海。兴云致雨，大布雾霜。救济焦枯，显扬道法。毋致稽违。速准玄科律令。故檄。
　　某年某月某日某时檄。
　　法师具位　姓　　　承诰奉行。
　　封皮式
　　五　雷　使　院　　　　谨封
　　背书
　　符檄　雷霆飞捷报应六乙天喜使者张神君
　　祈晴符檄
　　祈雪符檄
　　一字金书
　　二字祖炁
　　□□。变换用。。
　　三个号
　　□□□
　　四个秘讳。
　　。
　　九字灵章
　　烓烨
　　祈晴用　　
　　祈雨用
　　杀伐用
　　右法四时变换用。
　　加法
　　天黑阿利罗摩耶吽百帝萨竭陀伽梵咤。，，，，辛□。
　　唵。赤帝晶明，离火迸炎，霹雳，合明天帝日。，锬，耀，鋋。邓燮。
　　法中变用
　　雷书云：北方子丑斗牛之位，有斗宿，号南斗，居子丑之乡，是天一生水之宗。故南斗六星横截於天河水中。若能运行逆流玉京山之上，雷门雨户并临天河之内。二斗初生在坎，斗柄对射水火星中，以阴阳二气冲开雨户，风云雷雨电，随声而至矣。
　　内运诗括
　　鳖腹驼腰目视脐，三家混合结婴儿。
　　踏翻斗柄天昏黑，倒涌黄河雪浪飞。
　　一点金星下紫微，阴阳交媾结婴儿。
　　五方服色皆归一，吐出之时泄万机。
　　昨夜七星潭底现，分明神剑化为龙。
　　鸳鸯绣出从君看，若向金针又不同。
　　符中变换字号
　　□起风止风起云动雷起电
　　杀伐祈晴羽肚次服次服次
　　炓罡讳晴雨杀代皆用之□祈晴电号
　　右诸号随用皆入在雷字内。
　　祈雨杀伐坐功
