<!-- { "loadSidebar": true } -->
　　某年某月某日某时檄。
　　朱批限。
　　具职　　　　　　　姓某。
　　祖师雷霆启教火师灵安白洞真君，
　　梵炁法主斗罡天后摩利支天大圣，
　　圣师高上神霄玉清真王长生大帝，
　　帝师混沌生一始祖浮黎元始天尊。
　　催檄
　　元始一炁都督雷府
　　恭奉帝命，
　　玉符所至，雷霆迅行。昨某处某人入意云。除已檄命雷霆，依限报应外，未拜昭孚，合行催檄者。
　　空符位。
　　右檄恭奉
　　太上元降符敕，速命一炁使者张珏，副帅张云张亚，切惟万物焦枯，生民涂炭，尔之心力，当发慈仁。屡行符檄，未彰天信，岂苍生之可弃，抑天意之未回。是用再颁符章，恭行羽檄，惟吾雷霆三大帅，尚祈亶厥灵威，领上帝之休命，大彰玄化，救苏下界之群黎。立限某时，轰雷掣电，大澎甘霖。俟有功勤，迁赏有格。一如雷霆风火律令。故檄。
　　某年某月某日某时檄。
　　朱批限。
　　具位姓某。
　　师衔如前。
　　杀伐檄式
　　元始一炁都督雷府
　　当职遵奉
　　大法，济世行刑，握雷霆生杀之权，察鬼神功过之事。令下疾如风火，法布猛若雷霆。受事不得稽延，项刻明彰报应。今据某处某入意。当职得此，理合奉行。除己具奏
　　天廷，恭依
　　敕旨颁行外，合行专檄者。
　　空符位。
　　右檄谨请先天一炁使者张珏，副帅张云张亚，统率雷大雷二雷三雷四雷五诸大神君，六丁六甲，蛮雷使者，雷公电母，风伯雨师，五大社令雷神，遵承天命，举水激火，摄灭精光。魁罡起震，橐钥八荒。雷车火车，行於吾傍。婆尼缚摄，掣电流光。火炽炎炙，焚灭邪强。天中大魔，威权十方。雷王雷帅，速出天门。天皇有令，凝阴布阳。黑云叆叇，暗雾飞扬。星辰易位，日月无光。驱役社令，岳渎城隍。大轰霹雳，鬼祟灭亡。急准天皇令。奉雷祖大帝敕，故檄。
　　某年某月某日某时檄。
　　朱批限。
　　具位　　　　　　　姓某
　　师衔如前。
　　祈晴檄式
　　元始一炁都督雷府
　　今据某处入意。本府得此，除已具奏
　　天廷，申闻
　　省府，请颁
　　恩命外，合行符檄者。
　　空符位。
　　右檄请先天一炁使者张珏，副帅张云张亚，统集麾下合干官将，即便停止风雨，扫荡阴霆，开大宇之浮云，现一输之红日。阐扬道法，毋辄故违，速准玄科律令。故檄。
　　某年某月某日某时檄。
　　朱批限。
　　具位　　　　姓某。
　　师衔如前。
　　祈雨上汪祖师家书
　　门下嗣教玄孙姓名即日顿首奉书，上覆祖师神霄教主雷霆火师白洞灵安真君道前。
　　某不揣么微，辄伸禀渎，退省僭妄，首丐宽原。谨据某府县乡贯投坛某人投词，伏为本境自某月以来，旋行阳旱，经月不雨，生民涂炭，恐失秋成，投行祈天请命，祷雨救旱。小孙领词难抑，敢进瞽言。以某日秪就某处，借地建坛，遵依师授告行符章，檄命雷霆，普降甘雨，救苏旱暵，成就丰年。
　　重念某叨恩嗣派，德谫材疏，全仗主张，庶臻感格。未敢自专，谨斋沐身心，修书上告。伏望师慈赦原僭妄，俞允凡诚，主振宗风，证应符檄。祈转奏帝廷请颁恩命，播闻十方。宣告法中先天一炁五雷飞捷报应使者张珏，副帅张云张亚，统领雷霆一府二院三司五雷官将，的限是月某日某时，下赴某处，押起城隍社令，蛮雷龙雨部众，密运化机，默扶玄造。速命天瓢，扫除虹孽。沛
　　九霄之甘雨，苏千里之焦枯。上显天威，以明真信。全仗感通，式符恳款。某冒犯师严，不胜虔切恳祷之至。伏乞照察。不备
　　某年某月某日门下嗣教玄孙姓名再拜上书。
　　封皮
　　家　　书　　再　　拜　　申　上
　　门下嗣教玄孙姓名谨封
　　雷霆火师白洞灵安真君几前呈进
　　背皮
　　某年某月某日某时拜发。
　　天母心章
　　祈雨用，方圆七寸，黄素墨书朱符。
　　嗣教玄孙姓名某百拜心章，上奏梵炁法主斗罡天后摩利支天大圣道前。
　　谨奉盟言，吽哩吽唵哩唵唵哩吽吽哩吽吽□娑诃元盟誓章，敢不敷奏。以今奉为入意，至领词难抑，合与宣行。爰就某处建坛，告盟三界，檄命雷神。谨以是日某时拜进心章，祈赐恩命，差降法中先天一炁使者张珏，副帅张云张亚，躬统雷将雷兵，只今辖起城隍社令，蛮雷龙雨部众，即便烹山煮海，贯斗鞭龙，会合阴阳，斡旋造化。的限是月某日某时，下赴所建雩坛，团云拥雾，显现灵威。默符掌上玄机，沛澎霄中雷雨。兴云掣电，倒海翻河。大振玄风，救苏旱暵。拱俟昭报，伏候敕旨。
　　空符位。
　　某年某月某日嗣教玄孙某　　章上。
　　凡心章已达，夜看云掩廉贞为信。务在精度。
　　封皮
　　背皮
　　某年某月某日某时拜进。
　　捧章符批
　　上召
　　先天一炁五雷飞捷报
　　应使者张珏，疾速赍捧
　　梵炁元降誓章，上诣
　　法主斗罡天后摩利支天大圣道前投
　　达。专俟
　　感通，明彰报应。疾。
　　年月　日时告行。
　　雷使姓名押。
　　道法会元卷之八十三竟
　　道法会元卷之八十四
　　先天雷晶隐书
　　诸师玄秘
　　北方有雷天地中，南方有雷天地家。四方四字雷霆发，四方有雷隐马家。妙用只在四方取，阴阳激剥轰雷车。此是神仙真妙诀，秘隐不可向人说。若得诚人便可言，与之传之可通玄。雷霆起在掌握间，玄之又玄秘在先，此是造化金口宣。用之须是煞方起，运而行之如捻指。五神须用使者辖，邓辛二帅雷部尊。一体三身斡化权，真名祖讳世莫传。倒运南辰归北极，迅手雷霆生霹雳。八卦中间五个行，飞雷电火击之能。星辰到处万化生，雷霆神吏必争衡。藏之肺腑救荒旱。口口相传须至人，可以神仙到彼岸。
　　四字
　　磺礋□。
　　祖讳
　　真名
　　珏。水。珏。火。皆秘传。
　　八卦
　　天地风雷水火山泽。
　　五行
　　精北，神南，魂东，魄西，意中。
　　道妙
　　夫雷者，会五炁而归一，自一生三而为五，从五而为二十五，皆一炁之所化也。天何言哉，四时行焉，百物生焉。非雷霆何以发生。则动静之中有无动之妙矣。是故渊默而雷声，此之谓也。自八月收声，藏於坤土之下，自酉至亥，养於三阴。自子至寅，养於三阳。自卯历六位至申为坤，则为使者之宫。坤为六阴之极，一转之间为复，乃六阳之始。使者居生煞之机，阴阳之枢，故雷必资以斡旋启闭。合三帅而为一，统五雷而为五，合为一炁而居六阴之极，六阳之始。南斗火宫欻火之府，银河之间，一星名霹雳星，为斗之前星，使者所居也。故名六一。春戌夏丑，秋辰冬未，三合亥卯未，则煞方落在申，与坤同位，此又杀极而生也。故名天喜。北斗乃玉枢雷府使者，而又禀廉贞炁而出者，是亦申宫也。在内则为廉贞，在外则为破军。雷城十二门，并随天罡之所指。四时万化，非天罡何以运行。故天罡之度，正月起子，常在天喜前二位，雷安可妄动。故必得此机，方可以言雷法也。
　　此法侍宸所秘，本古玉枢三帅，至宣和时内藏所禁，不许妄传。独上官祖师家传，得此以付之先师铁壁邹公、玉蟾白君，而后告之曰：雷有六府，非世人所知。盖其真符真咒，真炁真罡，真诀真机，非今人画符念咒，布炁步罡掐诀机关也。元始一炁分真。雷祖直下二十五世雷霆飞捷报应张使者，即雷声普化天尊。此有侍宸亲书，本传可考。须明元始一炁，次知传音之妙。又知使者即雷祖，雷祖即神霄，则乌得不尽揜雷霆而独步哉。然炁者，生一之祖也，即我也。六事，上天之所秘也。天也六阴六阳，天喜天罡，则生杀之所由。终始亦天也，亦我也。天人合发，万变定基。此道也，亦法也。非上智夙缘，岂能语此。自有密授，不载纸笔。知之不行，犹不知也。余书此与法并传。得此者，悟其机也。祖传誓勿示非人，以为密授。若以示人，即告之以此法矣。宜宝之宝之。如违，则风刀考身，非可轻也。夫一炁之秘，非假存想取炁，布罡掐诀以为灵。惟以致虚极，守静笃六字为主，保养太和，使自己元炁纯全，自然气壮神灵，以此感彼，如谷应声。亦《易》所谓寂然不动，感而遂通者也。凡书符，须要使者符势雄伟，精神会合，炁运生动，体类蝙蝠，翅分八字，脚踏斗罡，一作雷车。笔力劲健，切忌软弱。盖笔力弱法力弱，笔力健法力健。疾如飞集，一笔扫成。朝斯夕斯，运笔舐墨，模写形状，开目如见，默以神会，自然入妙。洋洋如在，不可射度。古人画龙点睛，风雨飞去。画水通神，夜闻水声，画佛见光明照满寺，良由用智不分乃凝於神，笔墨所寓，皆能变化，岂咒诀之然哉。所以老夫书符之时，不拘早晚，或醉或醒，不诵咒，不作炁，随笔扫成，用无不应，叱吃风雷，馘灭妖魔，目击道存。吾亦不知使者之为我，我之为使者。终身行之止致虚极守静笃六字而已。何尝假乎他哉。书符只一笔，不许再填笔。不问浓淡枯燥，须是精神鼓动，气势雄伟，毋生一毫杂念，毋令一刻间断。心与神合，炁与笔会。恍惚之中，如见帅将奔云走雾，号令雷霆，须臾之间，金光洞耀，紫炁郁勃，妙用纵横，风雨听令。切不可学世俗布符之法，有散形，有聚形，一撇一咒，一咒一炁，一炁一诀，一诀一想。情思间断，意气落空，纵能成符，始勤终息，施之行用，万无一应。良由不知精神感召之妙；咒炁罡诀，特土苴尔，道岂在是哉，法岂在是哉。
　　金书秘乃电母授火师之秘
　　至道玄玄运杳冥，乖通变易实难明。等闲试向西风笑，吓得阴魔胆战惊。唤作法，没人情。唤作先天画不若向个中知一粟，驱雷役电总由心。一个字，辖万灵，何必纷纷纸上寻。识得速须缄却口，免教赤火乱烧身。济世功成返雷府，应寻电母秀文英。
　　火雷序
