<!-- { "loadSidebar": true } -->
　　冲虚通妙先生王文卿俊传上清三景法师朱执中惟一注
　　昔日弃儒学庄老，坐断祝融九春草。
　　真君姓汪，讳子华，字时美。於唐玄宗开元二年甲寅岁，降生於蔡州汝阳县。七岁能诵诗书，九岁通诸经大义，十三岁知天文地理之学，无不贯通。自谓取功名如拾芥。迨至年登四十，累入选场，三举不第，遂叹曰：年逾强仕不登仕版，何面目见知识朋友乎。於是弃儒笔砚，学老庄之道，求长生之衍，不求仕进於世间，而纯念希仙於帝乡矣。遂与颜真卿同师白云先生张约，再师赤城司马先生承桢，受清静之道。遇禄山之乱，弃家云游，参访道要於诸方。路经南岳，见峰峦耸拔，遂深入祝融峰下，结庵修道，九年不下山。勤苦精修，栖神遐远矣。颜真卿后亦得道。为卢杞所陷，奉使淮西，为李希烈所缢，遂药葬於蔡州。事定后，其子孙寻其墓迁葬焉，见真卿之尸如生，人皆以为尸解云。真君得道飞升之后，亦接引颜真卿居雷部，亦真君之力云。
　　忽朝一日遇元君，授我清虚元上道。
　　真君於祝融峰结庵修道，已历九年。於宝应元年壬寅七月中元，紫虚元君幸南岳，考校生死，见真君勤苦精修，下降其庵，授以道要。是时真君四十九岁。《内经》云：至道渺冥，人不易知。大法混合，人难造域。是以圣人将奥妙藏於经典，引物寓言，无非欲度其迷。盖道者，法之体，法者，道之用。体用兼全，二者同一。致令行之者於章奏则视之於虚元，於存想则视之为妄幻，故符水之效或迟或速，而鬼神之状半隐半显，与古人驱役鬼神，呼召雷雨者，岂可同日而语哉。抑传之不妙乎，抑修之不至乎，抑信之不笃乎。正一真人有云：人能六根清冷，方寸澄彻，久而行之，可以坐役鬼神，呼召风雨。只将此语细而味之，何符水之不灵，何鬼神之不显。今学法之士，不本乎道，不祖乎心，而以阶衔法职为美观，又以诸阶法书为多览，譬如万弩射一鹊也。行法之士，贵乎凝神。今者美观多览为炫耀，则神炁散矣，曾不若未行法者灵验之速哉。况又束参西究，不能无疑，朝作暮辍，岂能常应。今但专佩一箓，专受一职，专行一法，专判一司，行移文牒，专一咒一符，无往而不一。所以云：得一可以毕万。何息行法之不如古人。若能如是，非惟行法，已是契乎大道矣。
　　修持再历四七春，六贼三尸如电扫。
　　身轻体健绿毛生，至此绝无饥渴恼。
　　先圣仰观天文，俯察地理，近取诸身，远取诸物，立为大道。以长生不死之意，以淑人心。其实道之与法，贯通一理。其始也，在乎阴阳五行，其终也归乎无极。后宗师再立一说，各执一见，所以众楚不可以齐。要在吾所遇所传如何耳。圣人故曰：采之药物，炼以火侯，结以成丹，超凡入圣。所以取之内象之外而不求於外，所以无物无象者也。谓之先天一炁，混元之精，则是大而不可知之之谓神之意也。其体或聚或散，如轻烟薄雾然也。其象或有或无，如梦想泡影者也。天地与我同根，万物与我同体。往来今古，本无成坏。第以生死流转，情识起灭，如浮云之点太清，如黑云之荡大海。圣人悯世浇漓，诏人修炼，使从无入有，谓之成，以有归无，谓之了。其运用之要，有动之动，出於不动，有为之为，出於无为。不过炼精成炁，炼炁成神，炼神合道而已。若有作用似无作用，归於静定，如龙养珠，如鸡抱卵，可以无心得，不用有心求，可以用心守，不可有心为。真君得此道要，再修持二十八年，丹成道备，阴阳升降，水火既济，三尸六贼俱屏迹远遁，身体皆生绿毛，而四大轻健，服元炁而腹不饥，咽真液而口不渴也。
　　贞元五年月建寅，玉皇有敕赐飞升。
　　瑶池沐浴锡宴罢，位证火师居雷霆。
　　真君年七十有七，丹成道备，於贞元五年己巳岁正月七日。奉玉帝诏，赐真君飞升於祝融峰下。世人但见祥云瑞雾，弥满山谷，可远望而不可亲。南岳诸山，异香芬馥，七日不散。人皆见此异香真景不可诬。真君之上升也，瑶池沐浴既罢，蒙上帝赐以位号雷霆火师之称。夫火者，太阳为真火，居雷霆为阳火，居六丁为阴火。在世间者，只此三火。人身亦有三火焉：曰君火，曰相火，曰民火。夫民火上升，取肾火而生真水；肾水上升，交心液而生真炁。心火既旺，百脉流通。小则降魔除病，大则炼质烧丹。用周天则火起焚身，勒阳关则还元炼药。别九州之势，以养阳神，烧三尸之累，以除阴鬼。上行一撞三关，下行则消磨七魄。炼精成炁，而轻举如飞；炼炁成神，而脱胎如蜕，皆此火之功也。真君得此捷径，居於火部，宜哉。
　　当时元君真的诀，但恨后世无人传。
　　故将内旨显真奥，往往未免泄真玄。
　　真君以方便心流传后学，以慈悯心救护群品，故将当时元君所传妙道灵文，作此歌诀，显诸奥妙，开陈道要，谆谆教诲。夫大道至法，遇人不传，则失天宝，非人而传，则泄天宝。天涯海角，寻遍无人，不容轻泄，恐受天谴。深虑至道无传，大法湮没，故作玄机奥旨，盖将晓斯世而诏后学者也。
　　玄机再泄真的诀，庶兔后学生疑心。
　　正阳先生云：四大一身皆属阴，不知何处生阳精。但可就身中求，特寻身中一点阳精可也。然此阳精，在乎身中一窍之内，人不可得而猜度也。《内经》云：天谷元精，守之自真。言人上有天谷泥九，藏神之府也。天谷元宫，乃元神之室，灵性所存，是神之要。圣人测天地之要，知变化之源，神守玄宫，炁腾牝府，神交炁感，自然成真。故曰：谷神不死，是谓玄牝。非心非肾，非口非鼻，非脾非胃，非谷道，非膀胱，非丹田，非泥九。《黄庭经》云：前有生门，后有密户。盖婴儿未生之先，便有胞蒂。儿处母腹中，取炁於蒂，故母呼亦呼，母吸亦吸，饮食滋味，自此而入，正与密户相对。所谓玄牝者，世人不穷其根，不究其源，便以鼻为玄，以口为牝，以口鼻为玄牝，玄牝之门又何以名之。譬如铁匠家之炉鞴，玄宫者，即炉鞴中招风碎毛之上窍也；牝府者，即炉精中铁梗抽动招风之下窍也。以此观之，便觉分晓。世人不识根蒂，但寻枝摘叶，迷惑后人，致使道法愈疑愈降，异端并起，大失先师之本意也。故真君谆谆教诲，令后人心开悟解，不生疑惑，而先天一窍之玄机，尽漏泄矣。
　　清心静坐致无为，先擦肾脸至华池，
　　次擦涌泉降心火，兜擂丹田左右移。
　　以法入道，故不难，以道求仙，亦甚易。故不难者，学道之人，学道不正。亦甚易者，求法不真。昔人隐形易貌，留形返魂，咒曰：刃禁毒出，钉丁自落。履火不焦，使水逆行，回风倒雨。结巾投地而倒走，盘带缀针而地行。瓜果结实於须臾，龙鱼遨游於顷刻。若此者，皆术数也，非法也。故人以冬至阳生之时，居静室之中，盘足正坐，闭目垂帘，冥心定息，住炁，舌拄上腭，先背手擦腰眼即肾俞十计数目，以降心火。神水升则口内津液涌溢甘香，心火降则一身俱暖，两足如汤。却以左手兜外肾，鼻吸清炁，送心火下丹田。复以左手摩擦脐轮下八十一遍，左右各换手摩擦三遍，乃想脐下如火轮炎炎，自觉丹田火炽，真炁充盈，颜色异常，形体坚固。久而行之，内可消百病，外可净妖魔。此因卫识法，因法知道。前贤皆云：水升火降，不肯明言其详。而世人亦不知要路，水从何升，火从何降，盲修瞎练，道法何由而成，须是藉此以升降，方为有准。此亦旁门衍，度使后学，知水火之道路，若久久行之，自然纯熟，静坐存想，不待摩擦而水火自然升降。犹蹄者所以求兔，得兔而忘蹄；筌者所以在求鱼，得鱼而亡心筌，此之谓也。
　　目想心存念真咒，手握雷局无令迟。
　　变神召将一如故，虚书符命下丹基。
　　古人目击道存，未语先会。盖在我已纯全璞玉，惟求巧任之定价。若泛泛无统，茫无所据，朝参黄，暮参李，今年学道，明年学法，今日勤，明日怠，若如是以寻真，政所谓自假不除，更求他真也。以信之一字为入道之阶，勤之一字为入道之本，以无之一字应物，以有之一字凝神。夫人之精神会心，聚於目。人之行持，先须想将吏服色，心一存想，则神合己身。次掐诀念咒，将吏无不降矣。变神之法，先飞斗一座盖身，次掐变神诀，存己身变成枯木，吸东方青一口，吹於身上，又吸南方火三口，混合於丹田。左右手握雷局摩腹三匝，左转，存丹田真火，肾水心火，自五脏而转，以雷局引出额上。次以左手剔离文，呵，发火遍烧为灰烬。又谄己巽，起巽风，自束南来吹荡灰烬，中有一点火光，渐渐大如圆镜，见自己一灵真性在镜光中。吸金光一口，吹身上，渐渐长大，出四兽围绕。却变神，念咒：
　　五雷神将化千真，吾令弟子合真形。
　　太上金口相传授，教吾身外更生身。
　　双手飞阴阳斗，向额上飞出盖身。又脊想一符使从天门金光中捧一金牌，上有金书七字□灵□毫光万丈。以左手金牌诀，捧上自己额前，念精浇离火敕咒。存金光中有一人人首蛇身，自天而下，直入己身，缠绕身体，讫。存我身即是天皇大帝。却召使者，念斩勘雷公咒、玉清命令咒，剔诀，再念五雷使者号、雷公咒。
　　五星光芒照下垂，照彻五脏如琉璃。
　　五辰行事诀云：太乙真人招五辰洞照法，先存五星在天五方，如车轮，光芒下照兆身。却见北方水星降黑光入帝乡玄官，在人脐中直入一寸三分。南方火星降赤金光入玉门华房，在发际一寸五分。西方金星降白光入玉珰紫阙，左右目后。东方木星降青金光入渊阙珠台，左右耳后。中央土星降黄金光无入金室长谷，鼻下人中也。并讫。叩齿三通，毓叫津三口，念高元紫阙咒，咒毕，见星光自各宫直入，吸咽津，送下五脏内。见五脏五色光无上冲，与星光交射，通明如五色琉璃之状。念五星开通咒、赤鸦咒，念毕，剔斗一座直冲开巽门。存雷令使者自巽官而出，急吸入心中再念三段咒毕，再运光吸入心中。存雷令使者归丹田，合肾运起，吹出香烟上，化成小欻火相，手执五方旗，分明如对。再念天清地宁咒，毕，祝白事意。若混炼，则以舌拄上，虚书使者符，如法作用讫，猛吸清一口，和津液送下丹田。却念太上符命降付黄庭咒，存使者直下丹田而入五脏中。却念主副二帅枢机二台总咒。
　　全收罡在腹内，右取结璘左郁仪。
