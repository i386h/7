<!-- { "loadSidebar": true } -->
　　大微大微，赤炼铜汁。九泉永辜，受辜再生再死。上帝勑摄，并令狱卒食鬼饮血疾。
　　喝缚在柱上，以铁丸灌之。
　　毒蛇咬法
　　驱毒蛇精，咬鬼通名。唵吽吼吩速。
　　揭酆都狱咒
　　吾是北帝臣，名书玉．清。上至九天，下及幽冥。北帝灵官，悉是我营。我之所部，何鬼敢生。左佩豁落，右带火铃。掷火万里，威制万灵。有拒者戮，有干者刑。帝君有令，收捕不停。天光骸劫，群魔束刑。鬼妖灭爽，我得长生。急奉上帝律令勑。
　　酆都碧月照寒潭造化作用法水
　　凝定存心，为一轮碧月悬照，存水为寒潭。想车夏二将形状，一个如水牛状相似，一个马面，出在法官两肩上立。次存火将两牛尾，烧二牛奔入水中去。使八将盖水上，见二牛走上水面，吐气如虹，即吸此炁吹在童身上，童身即起矣。
　　酆都摄亡坠旛符
　　后面
　　勑咒
　　三官北酆，明检鬼营。不得容隐，金马驿程。普告无穷，万神咸听。三界五帝，列言上清。
　　存天昏地昏，亡魂速到。
　　道法会元卷之二百六十三
　　道法会元卷之二百六十四
　　北阴酆都太玄制魔黑律收摄邪巫法
　　六阴洞微仙卿卢野编
　　虚无统化仙卿徐必大注
　　夫欲收捉邪巫赴天狱之时，须先摄伏，然后施行。如邪巫过恶不甚为害，亦不铃用斯法。野向传运令式中虽有此法，然未若只今更详备耳。然亦不可常用，恐失玉格慈济之心，乃出於不得已，而始行斯法也。凡欲行时，当先申西台御史及申天蓬真君，备牒九狱主者关帅捉之。次差桑将军，与追魂颅头大将军收捉。此名斩魂之法应有凶恶不信道法败正害真者，及无理非常过恶甚多者，同此行遣作用。无二六条条，作六符或差将符，用皂纸长三尺书符，左手三个，右手七个，心悬三道，却外要一个诵咒。惟不可私心行之。事干杀伐，至祝至祝。
　　奏天蓬式
　　具职位臣姓某
　　右某辄伸，恳切之私，仰渎重玄之听。臣某叨行正法，得遇明师，授酆都考召之玄文，佩九泉号令之正法。誓除大患，愿显真风。凡有紧切之词，岂敢隐而不奏。臣下情无任，诚惶诚惧，稽首顿首，再拜上言：臣昨因某事佩令经历某州某处，有邪巫某，不畏宪章，冲犯正令，仍行妙术，侮慢高真，诳惑愚民，归崇邪道，且以侧法侵害人民，厌禁百端，枉戕人命，见闻诸实，合行差将追摄魂神，赴正令都狱考问。庶俾邪风殄灭，正道兴隆。须至具状奏闻者。
　　右谨谨具状，上奏北极镇天降魔天蓬元帅苍天上帝圣前。恭望圣慈，允臣所奏，降命酆都，依臣所使，随令报应。干冒圣威，臣下情无任，激切俟命之至。谨状。
　　年岁次　月　日具职位臣姓某状奏。
　　申御史状式
　　酆都纠察司
　　当司昨历某方，佩令纠察。奉行北帝大法，辅正除邪，兴利去害。於某时至某处，受人词诉，济度危急。忽有邪师某犯令冲印，恣行妖术，厌禁行司香火，惑乱愚蒙，归崇邪道。行司机察，见得某全凭祆禁，侵害良民。但有所取，不如其意，即行魇害，阴戕人命，不可胜言，合与差将，摄赴正令，天狱拘管，俾之改过。庶令惠及此方，免受戕害。须至具状申。
　　闻者。
　　右谨谨具状上申酆都西台御史检法行刑提点，通访大使真君圣前。恭望圣慈，允今所申。即行定差酆都感应威猛桑铜，及追魂颅头大将军，立限追摄前赴天狱考勘，庶使邪人知畏，正道兴行。某干冒威严，立伺昭报。谨状。
　　年岁次　月　日，具法位姓某状申。
　　关将诣坛听旨式
　　酆都紏察司
　　本司今为机密紧切事理，有干天宪除已具奏天蓬都元帅府及申西台御史台外，须至关集者。
　　右关直坛桑铜大将军，及颅头大将军，立便提领所部鬼兵，遵九泉号令，严奉宪章。齐诣本司所建行坛立纛悬令之所驻札，以听号令，依夫奉行。事干奏达，切勿故违。
　　年岁次　月　日某时关。具位行便宜事姓　佥押。
　　追摄坛式
　　用白粉画，坛用竹篙挂皂钱。
　　引式
　　引前皂纸为旗，篆九泉号令符。
　　酆都纠察司
　　本司今差猛将前去某处追摄邪巫某及邪猖台光幽精爽灵。三魂七魄聚於符中，限在某日摄捉赴坛，以凭根究事干紧急，不得有违。立俟感通，毋贻条宪。须至指挥者。
　　右引差直坛桑铜颅头大将军。准此
　　年岁次　月　日　时引。
　　酆都　　　　　行便宜事姓某押。
　　急脚符
　　吾奉北极大帝律令勑 乾元享利贞 天罡太乙胜光小吉传送从魁河魁登明神后大吉功曹太冲 上元斩神天官令 中元地官馘邪敕 下元水官灭精摄 龙虎煞炁摄 神剑斩妖精 举足摧邪道 飞步摄魔精 谨请九泉号令大将军急奉□□□□□□□ 北帝勑令酆都奉行摄
　　右符书毕，念天蓬咒顺逆各一遍，剔煞文发遣。
　　追邪巫符式
　　用一三十个。只改台光魂来，幽精魂来，爽灵魂来，一魄来，二魄来，三魄来，四魄来，五魄来，六魄来，七魄来，精来，炁来，神来。十三个外，一个书云：总魂聚魄，精炁神来。一在心悬。
　　右黏於符形上，左手三，右手七，心悬。精炁神入聚于符。同关引并符坛前烧之。
　　凡行持，如式建坛，祭将誓咒，闭目定气，然后步七星罡，念咒曰：
　　天蓬天蓬，天地之尊。上朝金阙，下覆昆仑。九天五岳，在吾掌中。三元八节，一炁包容。运天台斗，魔鬼灭踪。天罡神王，万丈英雄。黑煞神王，驭虎驭龙。周游八海，下至六宫。大魔畏伏，严驾夔龙。三十万兵，来卫九重。冲天煞炁，永断祆凶。急急如含光太虚天蓬大元帅苍天上帝律令。
　　召功曹咒
　　天蓬有命，曹来临。卢见王安，火急来临。速追土地，同降坛庭。听吾号令，火速来临。天蓬主领，无犯典刑。急急如天蓬都元帅勑。召王安卢见二功曹直坛土地速至坛前疾。
　　存至，再祝云：
　　功曹土地，已到坛前。请责此符命，径诣北阴景阳宫，关召直坛猛将桑铜大将军，颅头大将军，火急赴坛听吾号令。疾。
　　焚号令符，吹向北方去，依式叩令召将。
　　再咒曰：
　　天蓬天蓬，北帝之雄。下赴冥司酆都之宫，纠察六狱随令即从。桑铜闻召，六至坛中。颤头大使，风火奔冲。随令速至，驱虎驱龙。紫微禁旨，咸使知闻。敢有不至，押送罗酆。永禁幽狱，万劫无终。急急如北极镇天降魔大力威神天蓬都元帅律令。勑召酆都直坛桑铜大将军，颅头大将军，各各统领鬼兵，速至速。
　　取北炁，吹于坛前，再祝曰：
　　谨召酆都直坛桑铜大将军，颅头大将军。仰遵九泉号令，闻召即临，听令指使。
　　瞑目，存二将领带鬼兵齐降，再祝曰：
　　适伸告召，既沐来临。当司谨备酒礼。
　　祭奠威神，少驻坛场，特赐歆受。
　　显灵咒
　　直坛威烈将，颇头与桑铜。速出九阴位，星火降坛中。追魂千里去，摄魄疾如风。魁星流电转，罡曜气昏蒙。汝等闻吾旨，有命即遵从。毋犯酆都令，罪报永无穷。急急如北极镇天降魔大力威神天蓬都元帅苍天上帝律令。
　　誓咒
　　吾奉紫微专命，北帝灵文，下治酆都六天之宫。六宫大魔，随令即从。天蓬卫我，同助威雄。刀锋万仞，剑柱千重。铜蛇吐火，铁犬奔冲。千端苦恼，考勘无穷。有遵正令，赐赏以功。保奏天阙，名书帝宫。依吾旨令，急急追魂。急准天蓬元帅苍天上帝律令。
　　仰汝等遵依符引，速即前去，追摄邪巫某真正三魂七魄，前来总聚符中。收禁天狱，限在某日某时追到。急急奉行疾。
　　焚化关引及符，次以一道将金钱甲马烧於二将牌位前。
　　念遣将咒
　　太玄黑书，天蓬总符。猛将聚坛，收捉邪巫。祆魂猖魄，侧法凶徒。三洞罗汉，五部兵奴。疾速追捉，尽摄无余。有敢当者，铁钺行诛。清宁世界，邪怪消除。御史按察，先远后驱。有违黑律，影灭形诛急急如北极镇天降魔大力威神天蓬都元帅律令。
　　噀水一口，化钱马符引。次日法师入坛，静坐开令，开天门，逐一行令。野昨修黑律之中，亦有此文，特不详备耳。此法追摄亡人，附旛报应，及於呈影现形，可与摄亡法同行之，尤捷。法官不可私意摄邪巫赴狱考勘，违者准律死罪。
　　入坛行事，上香变神如前。开令时，不许妇人小儿僧尼鸡犬窥觑，惊动
　　大魔，必有杀伐之怒幸，慎焉。
　　开令袋咒
　　天蓬收黑雾，立现邓都，山。六洞明朗朗，幽狱重开关。大魔牢把护，听我令宣传。急急如北极降魔大力威神天蓬元帅律令勑。
　　开天门咒
　　呜法鼓二十四通，然后诵之。
　　吾奉天蓬勑，玄武开幽关。狱吏少停考，阴兵周卫环。魔王怒按剑，六洞镇魔蛮。听我传宣勑，天门视黑山。急急如北极镇天降魔大力威神天蓬都元帅律令勑。
　　开狱咒
　　天狱灵灵，五炁灵君。领兵百万，助我威灵。巡游八极，活捉生擒。勑金头那铁头，那唵夜浮头。住尽入摄魂，摄赴幽狱，永劫无生。急急如北阴玄天酆都郁绝大帝律令勑。
　　咒毕，再祝将云：
　　谨召承差受事大将军桑铜及颅头大将军，想已摄到某鬼真魂正魄，永禁幽狱。仍遵北极镇天降魔大力威神天蓬大元帅律令勑，押赴总魂聚魄精炁神符中，速全其身。摄。
　　噀水一口，络煞文，再念咒曰：
　　台光幽精，下至爽灵。同勾七魄，聚我灵文。飞腾呼吸，元炁精神。速归灵篆，全体生真。一如变化，无别其灵。急急如律令。
　　右法：双手子文，存念：左有雷公元武君，右有电母肃张君。桑铜大将军，颅头大将军。飞行奔诛，摄捉某鬼真魂正魄，聚入符中。法官向南吸南炁三口，向北吸北炁七口入符。存符为鬼形，卷之，存其鬼为囚，束缚收入狱内。想见六宫大魔，自狱中出，交鬼押入狱中。再白云：虽捉到某鬼，又恐精炁神不全聚，仰飞空速行收摄疾。次以双手握雷局，按肾堂三转，自此运起，引自两胁，上至脑后，运三转却入泥丸，复从两耳三匝运出，以作雷声，眼闪电光三下，噀水一口，想雷雨奔至。大吹炁一口，为烈风，向空吹去，至鬼所荡散邪炁。再焚焦曾真形符，喝云：
　　二圣同助桑铜颅头，收捉某鬼，全聚魂魄，付天狱永禁考刑。疾。
　　须臾，存见捉到，倒念天蓬咒助之。仍念玄冥大将咒，以加之其处。收捉附狱讫，闭狱门，念黑风大罩咒封之。
　　封狱咒
　　北斗七星横北道，天昏地黑狱沉沉。急急如北阴玄天酆都郁绝大帝律令勑。
　　右咒毕，即书法师自己心印，封狱门上，再念咒曰：
