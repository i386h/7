<!-- { "loadSidebar": true } -->
　　取六月六日或初九日，先须备状，奏请雷君，并牒阴阳十雷神、乞降行坛俯歆祭礼。外备奉褚首白鹅糖饼皂钱等项科仪。凡欲兴雷致雨，跃邪伐祟，并宜祭之。俟香烛祭仪毕，备志诚启告外，跣足披发，仗剑步罡召请。念天罡密咒唵吽吽喗哒哩娑诃，取罡炁，存天罡现於头上。再取西北炁入肾宫，却闭炁，以右手剑诀同目光虚书字於在踝下地上，□起元，吸西北炁吹之。再以剑诀引神光运成黑蟹，取外方，水噀之，蟹即乘此水变化巨蟹，吐黑气冲天。默念太阴咒唵嚩明啰□啰娑婆萨诃十遍。取炁入祖官，迸出皓月一轮於未上，即以左足顿螚，存蟹之煞炁奔腾而起。复取自己至阴煞炁同螚之煞炁上升，冲开月轮，即见雷君出现。步罡至煞字上，取内煞炁与外煞炁相合，吹布天地间，只见乾坤陟暗，太乙天罡自相冲激。再步至摄字上，翻身召将。向斗口内以目光书一炓字，存见阳雷五使者自天门而降，阴雷五使者自地户而来，亦以自已神炁合之，师用目光同鼻引口吸引天罡太乙炁入中宫，混合片时，吹出于前。左手剔天雷地雷轰灭摄、雷威电光霹雳摄二斗于前。如剪邪，则吸煞方炁於代人下剪。口念手剔。□□□□□□□摄，急急如律令。
　　太乙召雷众
　　召雷咒
　　阳雷急急降，阴雷急急升。召起雷光发，呼起霹雳鸣。急准太乙月孛雷君律令。谨召阳雷大神马郭方邓田五使者，阴雷大神张许姚南雷五使者，准敕，要当先，领符须急至。杀伐须猛烈，上下即相通。速降速降疾速降。
　　存见阳雷五神，披金甲，红抱，自天门而出，阴雷五神，披铁甲，皂抱，自地户而升，分列左右。依仪祭毕，礼谢化财而退。
　　太一飞符专治疮毒
　　天火地火二昧真火
　　先书鬼灭灰消四字布四方，却内书三火字，念天火地火三昧真火速发速发速速发，就以天火遗漏真炁摄七字涂转。一炁七遍，或四十九遍，涂向艮户出笔，取罡炁煞炁入，以炓
　　字聻字盖。
　　太乙飞符一术，祖传不用纸笔。引炁紫光合盟，分阴分阳用日。
　　离火元从嘘出，吹着真阳赫奕。堪笑一等愚人，依旧将艾烧壁。六日拥出
　　红轮，不用南斗北极。不过神与炁精，全在自家着力。
　　右用七次吸毒吐出之。若补，则微微用呵。若泻，则微微吹之。仍用封住。如治痢疾及咳嗽，则吹代人病处下剪。
　　道法会元卷之二百一十五竟
　　道法会元卷之二百一十六
　　九天玄女灶告秘法
　　北斗居天中，斡旋元化。故经曰：为造化之枢机，作人神之主宰。是以人之一身，吉凶祸福，莫不系焉。前代宗师垂告北斗之法，实有明效。此法乃九天玄女默告大法，以灶箓为奏告之文，以司命为传送之将，以布米为方验之法，以书符为却治之方。捷而易行，报应如响。得之者当勤恪奉行。毋生轻泄，至祝至祝。
　　灶箓式
　　玄灵延生度厄散祸宝箓
　　今据入意。投坛控告，依法救治。臣某领词恳切，不容拒抑。盖闻大帝垂科，至真阐教，皇老宣玉局之旨，北斗降玄灵之文，玄妙难言，神功莫大。谨为恭对北极，书造符箓，备录来情，仍依祖格，委请本音司命赍捧上奏上天喉舌之司，下济下民腹心之疾。早膺报应，以副虔祈。所有真符，谨当告行。
　　空五寸朱书本命符。
　　空四寸朱书本命咒。
　　右件符箓，专为某人解禳三灾四煞之厄，五行六害之厄，七伤八难之厄，九星夫妻之厄，男女产难之厄，复连疫疠之厄，疾病缠绵之厄，精邪迷害之厄，虎狼虫蛇之厄，劫贼枷棒之厄，横死咒誓之厄，天罗地网之厄，刀兵水火之厄，惟愿一一解散，勿为留难。恭惟中天大圣北斗某星皇大道君圣前。伏望大道洪慈，哀怜凡昧，俯从所陈，特降圣力道力，承此符力咒力，专为某保安病体，延益年龄。务俾本人有患即痊，有灾即灭，有禁即破，有咒即消，有邪祟即驱除，有复连即解释，有厄难即止免，有冤雠即和释，有罪报即赦原。有官符即消散，有破耗即底柱。得如鄙愿，实拜洪恩。干冒星威，下情无任俯伏俟命之至。谨箓。
　　年　月　日具衔　臣姓某上进。
　　可漏式
　　玄灵延生散祸宝箓　具位　姓某谨封。
　　司命札
　　玄灵璇玑府
　　据入意。本坛今为备录来情，书造符箓，恭依祖格，委请本音司命府君，速为赍捧，前诣斗府，上告北斗第某星君玉阙下，请降恩命，赦原某在前罪戾灾厄，一一解散，勿为留难。除已令投坛人某就本家灶前洁备香信法象，布米然灯，虔祈恭俟恩命外，请回司昭彰报应，以凭施行。须至行遣者。
　　右札付某本家司命府君。准此。
　　年　月　日时札。具职衔　姓押字。
　　北斗七元符篆
　　贪
　　子生人属之密念唵咪嚧嗟□诃
　　北斗斗中，延生神君。身服黑衣，神字子仁。下领将兵，消灭魔精。神符宣告，救护我身。延寿千龄，保我齐景。急急如高上玉皇紫微帝君律令奉行。
　　巨
　　丑亥生人属之密念唵嘟□□□诃
　　北斗斗中，度厄神君。身服黄衣，神字子文。下领将吏，消灭妖氛。神符宣告，五体安宁。千妖万祸，永离人身。急急如高上玉皇紫微帝君律令奉行。
　　禄
　　寅戌生人属之密念唵嚧□哞吨□诃
　　北斗斗中，保命神君。身服素衣，神字子容。下领将吏，却斥灾凶。神符宣告，鬼魅潜踪。蠲除祸害，福享无穷。急急如高上玉皇紫微帝君律令奉行。
　　文
　　卯酉生人属之密念唵嘟哪□□□嚧□诃
　　北斗斗中，益算神君。身服白衣，神字子玉。下领将吏，断绝邪群。神符宣告，咸得长生，救护群品，家国安宁。急急如高上玉皇紫微帝君律令奉行。
　　廉
　　辰申生人属之密念唵□啼哪喑啰诃
　　北斗斗中，消灾神君。身服紫衣，神字子真。下领将吏，消烁魔军。神符宣告，五体安宁。收摄凶殃，斩灭魔精。急急如高上玉皇紫微帝君律令奉行。
　　武
　　巳未生人属之密念唵咄嘟嚧□□诃
　　北斗斗中，散祸神君。身服朱衣，神字子明。下领将吏，消灭魔军。神符告下，五体安宁。消灾散祸，永保长生。急急如高上玉皇紫微帝君律令奉行。
　　破
　　午生人属之密念唵哪婆咭娑诃
　　北斗斗中，扶衰神君。身服羽衣，神字子昌。下领将吏，消灭祸殃。神符告下，我命延长。扶衰度厄，永断凶殃。急急如高上玉皇紫微帝君律令奉行。
　　然灯咒
　　唵尊帝勑唵嚧哪。北斗中界，领召仙兵。三五四七，五六交并。天合天德，百神奉灵。急急如律令勑。
　　布斗咒
　　□星助法，□星斩邪。□星生算，□星太灵。□星下降，□星列华。□星斩鬼。净扫尘沙。辅元二像，神力助佳，三台光耀，五斗照临。百病摄散，邪不现形。急急奉高上玉皇紫微帝君律令。
　　右符箓书造了，令投坛人家洒扫灶前，候夜静，锅中顿净水一小斗覆在内，於斗底上顿米一盏，米上安灯盏一枚，内用净油点灯四围，分灯头七个。次用乾净米筛盖之。又净扫电头上，用完净糯米九粒布北斗象，以大碗覆之。灶中用好香一炷，及净水一碗。毕不祝白，即以箓札，用皂钱云马代人於灶前焚之。再拜而退，仍闭厨房门不许厌秽及形相不全之人，与鸡狗猫鸭入内。明早开碗看所布米粒，自有报应。
　　占验歌括
　　诸星米黑主人亡，诸星圆聚防殟黄。诸星不见寿数尽，诸星不动寿安康，米添有寿凡事吉，米减庾定主凶殃。
　　贪狼主五行滞天曹，咒诅，虚耗财散，东北妖邪坛，林木火之精。急宜禳谢。
　　巨门主犯木石之厄，官讼咒诅，火星照临，木星刑害之灾。
　　禄存主罗网之厄，家宅暗昧，血光女鬼为祸。文曲主西方邪坛为祸，气数不吉。以符告太阳土星。
　　廉贞主火星照临，家宅人口有灾，方隅太岁有犯。
　　武曲主女人产厄，南方连亲客死枉亡为害。以符镇之，吉。
　　破军主火星失度，自缢为妖，官符口舌之厄，南方邪坛为祸，及损人口。
　　辅弼主家眷频并灾殃，女鬼伏连，小口不测之灾，诸事不宜，病者难好。
　　又保小儿灶箓
　　玄灵延生度厄散祸宝箓
　　雷霆都司今据某乡贯某词情，伏为男女孩某本命某年月日时建生，上属北斗某星主照，入意。见行皈投道法，求为解禳。本司领词难抑，理在宣行。伏闻司命府君受命北极，通忱斗真，司造化之枢机，掌吉凶之录籍，凡有灾福，悉隶主维。为此特与颁降九天转煞破关符命，并铁儿符，奉为某孩解释灾虞，襘禳关煞。即俾病根消散，气脉调和，长大成人，利益父母。所有符箓，谨当告行。
　　天灵节荣，愿保长生。太玄之乙，守其真形。五脏神君，各保安宁。急急如斗君律令。
　　口诀在后
　　咒曰：
　　天是父，地是母。金桥上，乞得汝。铜作心，铁作柱。兄弟家，好相顾。莫容神，莫容鬼。若见时，牢扯住。急急如律令。
　　如小儿夜啼，再添写此咒：
　　小儿小儿休夜啼，正是老君上马时。路逢尹喜真人道，写个田字镇肚脐。急急如北斗真君律令。
　　右颁降符箓付某家火主司命府君，请体太上好生之德，矜悯凡愚恳切之诚，通奏斗宫，请颁恩命，宣谕神煞，豁破天关，解禁犯於方隅，释灾衰於命限，奉符度厄，依箓致祥。火急奉行，立垂报应。谨箓。
　　年　月　日　时告下。具职位　姓某押。
　　口诀天关符上写煞字，念：
　　天煞地煞，年煞月煞。日煞时煞，一切鬼神自相煞。灵应真君仗剑煞。
　　书铁儿符正形格子
　　念北斗咒书成符阳日用贪斗涂圈阴日用□斗涂圈
　　使印咒诀
　　印山山裂，印鬼鬼亡。印顺人生，印逆不当。急急如律令。
　　正－谢灶科
　　称职请圣
