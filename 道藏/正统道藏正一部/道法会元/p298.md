<!-- { "loadSidebar": true } -->
　　朱雀炎神，二炁混成。心神荣志，随水开扃。
　　咒毕，以笔於火字上书玄珠君三字于南方，存南方帝君取赤霞之炁呵入，次书灵字盖之。又念：
　　玉音摄炁，至自然成真，书勑字 盖之。生脾。
　　脾符中玄窍
　　就圈内自中央天五生土起念脾咒
　　咒曰：
　　一炁成精，脾元混凝。生肌生意，炁爽神清。
　　咒毕，以笔於土字上书紫庭君三字于中央，存中央帝君取黄霞之炁呼入，次书宝字盖之。又念：
　　玉音摄炁，至自然成真，书勑字 盖之。生肺。
　　肺符中玄窍
　　就圈内先西方地四生金起念肺咒
　　咒曰：
　　皓灵七炁，育肺乃神。真炁营卫，明明受新。
　　咒毕，以笔於金字上书皓华君三字于西方，存西方帝君取白霞之炁呬入，次书英字盖之。又念：玉音摄炁，灵风聚烟。紫虚郁秀，辅翼万仙。千和万合，自然成真。
　　咒后，再书勑字盖之。则曰五行俱备，神炁混凝。又五方五炁俱生讫，复念：
　　玉音摄炁，至自然成真，涂 。加念：青帝护魂，白帝侍魄。赤帝养炁，黑帝通血。黄帝中主，万神无越，涂 。又加念：大行梵炁，周回十方。中有度人，不死之神。中有南极，长生之君。中有度世，司马大神。中有好生，韩君丈人。中有南上，司命司录，延寿益算，度厄尊神。回体起死，无量度人。今日校录，诸天临轩。涂 。再加三光名讳：
　　晅　朒　炓　□　 。
　　右五补符法，与济生方内药名团参饮，或杏仁饮，随证加减，同符服饵疗之。
　　断法
　　凡行断后之法，用梓木二片各长五寸，阔半寸，墨书四帅符，掐役使诀，二指掐虎江，大指掐中指中文。念天蓬咒三徧，取天罡炁发符，并雷符服，又取虫用。或人亡后用梓木或用桐木长五寸，大半寸书符，二道，一道钉当门路行处，一道男左女右手中。永断，并包以金火铜铁券为用。又小断，一道钉房中门出入之处，一道钉当门一路行处。又书断后铁符一道，钉鬼户上，一道钉当门出入人行处。
　　造宝箓式名铜铁券
　　用黄纸二十一幅书腰，封作一轴，令已死人左手执之。右手执笔，口中含墨一寸三分长，木砚子一个作枕。其宝箓要三姓人书之，用假名字，每一人书七张，就余名押字，用九老仙都君印印之。
　　天赦宝箓
　　上清天枢院
　　右令告下追司，速依正命，受告
　　天帝，告符降命金火铜铁事。奉敕如前，符到准令奉行。
　　　年　月　日吉时告下。
　　书箓人姓某押段绝段
　　书箓人姓某押普除普。
　　书箓人姓某押安康安。
　　右前三人，即是假名字矣。
　　又天赦箓式给付亡人用。
　　上清天枢院朱写此五字，墨书后字。
　　照得复连冢讼，皆由死魂以生前雠隙，或死於非命，或父母兄弟夫妻注讼生人。稽之天律，刑宪其重。今特告给天赦宝箓，付亡魂某人执诣真司，解冤赦罪，永断复连。天律刑宪严明，毋得执迷。各宜解悟，永证生方。须至告下。墨书至此住，朱写后秘。
　　右令告下追司，速依
　　正命，受告
　　天帝告符降
　　命金火铜铁事。奉
　　勑如前，
　　符到准
　　令奉行。
　　年　月　日　时告下。具位　　　　　　　姓某押。
　　上　清　天　枢　院　使　真　君。
　　发箓牒式
　　北极驱邪院
　　今据乡贯某处某人染患瘵疾，日久未安，不幸於某年月日时身故。深虑家下人眷浩大，或恐蜚尸走蛀，有相传染，须赖保仿，断绝缠带。当院领词哀切，理难抑拒，谨依敕旨告下天赦宝箓，给付亡过某人收执，前诣上清天枢院干金火铜铁事，随愿往生，托化人天。所合委请天帅，宣谕发押亡魂，火速前去，毋或执迷，故行复连生人，自取沈坠。幸勿稽迟，仍取本处交管收领，遵禀文字，回申主法照验。准此星火奉行，立俟报应。须至牒者。
　　右牒上紫庭主帅陈唐薛宋四大元帅，
　　请照验施行。谨牒。
　　年　月　日时牒。具位　姓某押。
　　主法北极天蓬都统大元帅苍天上帝。
　　解冢讼玉策文式
　　用前金火铜铁券，以梓木桃木作十三片，长一尺三寸，阔一寸三分，前画券文。
　　后书救苦解冤冢讼玉策。於病人头砖脑指处，一日下一道，轮流下。次日取出前道，又下第二道。如十分病急，十二时下十二道。又紧，一道下
　　於黄泉方。即算命中黄泉是也。
　　玉策符
　　四字口念不住取金光布入 太上符命解冤释结永脱仇雠执对分别 开天门通地户留人门生鬼路全三魂复元始 先念救苦经尔时救苦天尊遍满十方界至庆云开生门祥烟塞死户初发玄元始以统祥感机救一切罪度一切厄衅缘俱尽不生不灭 终念救苦经诰存见救苦天尊乘九头狮子垂降祥光下接众苦分解冢讼复连某人身中三世冤家复连冢讼一忸罪业尽皆消释急急如慈悲太一救苦天尊律令敕
　　天尊威神力救拔诸众生天堂享大福
　　地狱无苦声上登朱陵府下入开光门
　　坐炼内秘
　　师凝神屏虑，身心澄洁，三尸不起，六贼不生，蛮叩齿，默念咒云：
　　南极生我，三炁合真。无英上应，父玄母元。人生五脏，养育精神。下灌玉液，上朝泥丸。左命玉华，右啸金仙。暮呼七魄，朝制三魂。令我长生，永奉三天。吾奉南极长生大帝律令。
　　咒毕，吸南方旺炁三口入心府。如日中召，三魂台光幽精爽灵归于肝，以寅午斗盖于左。或夜中急召，七魄尸狗伏矢雀阴吞贼蜚毒除秽臭肺归于肺，以子午斗盖于右。次念：
　　唵□哪咤，卯。护哪咤哪咤，酉。哪咤萨咤，午。护瑟咤哩摄，子。僧金咤萨嚩诃。
　　咒毕，取中天梵炁一口吹布身上。掐辰，再念下咒：
　　梵医微销，九梁横袅。楫卮泄诛，讹詃弦呵。
　　右咒诵七遍，不在每夜，随时念七遍，以为安魂定魄。次默念：
　　唵吽摄。寅至离出。吹炁，呼三尸名曰：彭琚玉。彭
　　□，离。彭。午出。就吹炁。即收炁，再以左手飞寅午斗，贪至破，横面前，默念：
　　□□□□唵哒咤兴咄，陈唐薛宋速降。霐□灵□□
　　，急奉北帝敕摄。
　　咒毕，存四帅八将临降，布北炁一口助威。却存金光混合身神。再默念：
　　唵吽咤哩敕俱卢俱卢吽吽眸那咤那咤敕萨娑诃那咤都卢赫奕摄。
　　咒毕，存诸帅降前，张口吸入咽下。存徧历身中五脏六腑，搜寻尸虫，呵出于坛前。部再收炁入租宫驻札。再念：
　　无上玄元太上老君敕。青帝护魂居吾左，卯。白帝侍魄居吾右。酉。赤帝养炁居吾前，午。黑帝通血居吾后，子。黄帝中主居吾中。中中。太乙司命，桃康合延。执符把箓，保命生根，急急如长生大帝律令。
　　右咒毕，叩齿，下座复位。
　　八将符命
　　高刁北翁大将高伯真
　　长颅巨兽大将周仲达
　　吞魔食鬼大将熊世胜
　　四目它翁大将李国真
　　威剑神王大将郑光立
　　横身饮风大将张昔
　　素枭三神大将周震
　　天驺激戾大将刘益
　　凡行治病，先用各主将符，与患人吞服，后方用洗手符及熏符。
　　洗手符
　　玉帝敕命 太阳日帝太阴月皇 上台一黄祛却不祥中台二白护身镇宅下台曲生都邪灭精 天煞地煞年煞月煞日煞时煞天蓬真君伏剑煞一切邪魔皆受煞掐煞文取煞吹入
　　入本将符姓名念都咒涂之出艮
　　右符用皂角煎水化此符入水，令患人洗手足。乾后，剪去指甲，看过，用符熏验。
　　熏毫符
　　右用五丁都司诀四指压中背，二指勾定小指，押大指。作符后，先运雷火入符，却入各主将，并取炁无入。祝云：
　　谨请紫庭主将陈唐薛宋四大天帅，关集本坛主将某元帅，持此天火地火炎雷烈火，午文剔入。下赴患身某人身中，三焦四体，七表八裹，五脏六腑之中，搜括三尸九虫，飞尸传疰种子花苗，尽行拘收，先为追毫，分明显报。
　　红白得延生，黄者有寿命。青者最难医，黑者死实定。其病若过关，速追毫报应。
　　咒后，再念天蓬咒，取煞炁一口入上下，出笔，喝云：疾。此符用三道，作三次熏患人手。无验，再用三道作三次熏足。有验，则辩其何毫色，如熏毫验。先作三十六雷符三道，以一道置于熏处镇贴，一道用金钱甲马焚化于患人前，一道贴于祖先堂，治先亡鬼。仍用本坛主法符同贴于熏所，却如仪以熏之。
　　安魂定魄符
　　混元一万神集中 上下四方万物包藏 天蓬敕斩鬼天猷敕宦邪 翊圣降真佑圣降真灵 保身常护命鬼神合自然 上元将军唐宏中元将军葛雍下元将军周武 稍台光入幽精进爽灵急急太上老君安魂定魄律令摄再念：天一地二万物俱备水火之源混元正神伏吾使鬼伏吾制行住坐卧吉无不利天之精地之灵万物相交速赴患身急急如律令
　　右符入本将符，加都咒涂，不出笔。只一道，安病人头上，入煞炁於符内。
　　烈血符
　　北极四圣真君 金木水火土 天罡□□□□□□大圣 天火地火炎雷烈火 天蓬咒书
　　成后先运雷火入后入将名
　　加用
　　犬鹰主将耿九九先念烈血大将云至急承帝命佐天蓬再加念都咒 入煞文煞后入五雷 五方蛮雷速发五方各入煞一口 入四号都咒涂 急急奉华盖山人天教主三灵三佑三应真君敕上下出笔如一次未应加高刁符押发又未应加三光诀入再入此燸字每用或三七五七加至七七临睡时服或有阻隔可用煎鬼符煎之
　　下舌符
　　右符先入雷火煞炁，次入本将，用都咒涂后，用煞炁，次加三号○○○，又念都咒涂之，入勑字盖，下笔，再熏毫加于符下，作用如仪。服烈血符后，少停，却服下符，用四十九道。又可用鹰犬二符催荡。如不动。可用螮□符催。如下迟，本将上加高刁北翁四盟破骸桓胜蒯。难下用此符。
　　螮□符
　　想念入中宫静后叩齿三通存万神集前念云北帝有令敕召万灵真香三捻普通万灵 天圆地方存万神在内 迭书入内 金木水火土五星降灵 一转收城隍二转收社令三转收家毛四转收先亡五转收连亲六转收六代传尸鬼蛀急急如律令运雷火入又念南方有神其名天丁急急如三灵三佑真君律令又云烈血大将字丁松急急如天蓬真君律令再入丁取鹰犬煞加本将都咒召入又加 加克 五黑诀入次书 吾奉北帝敕召某将监豁天虹追取虫火急报应
　　右用红绿绒一尺二寸长，逢闰加一寸，以针穿定，闭息一口，吹一炁，呵一炁绒上，存为天虹，穿符心。祝云：
　　螮□螮□，三尸作祸，九虫为殃。侵食五脏流入膀胱。或赤或白，或青或黄。吞服入腹，搜胃洗肠。驱治百怪，骨节安康。符到护佑，敢不消亡。急急如律令。
