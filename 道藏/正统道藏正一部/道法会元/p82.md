<!-- { "loadSidebar": true } -->
　　南 已午文呵三炁
　　北 亥子久吹五炁
　　中 辰戌丑未文呼十二炁
　　右符祈雨，先火后水，次日辰纳音。析晴先水后土，次日辰纳音。祈雪　先水后火，次日辰纳音。起雷先火后水，次风符。
　　总摄信符
　　变身，神霄炁，三步罡同正。
　　役使雷神总煞摄。天雷降，地雷降，北斗移，雷公电母，随吾罡炁。摄。
　　天火雷神同前 枢机二台丑猛将同前 天雷震地雷震龙雷震水雷震社雷震天地五雷霹雳震威雄三郎霹雳震念逐方入将军毕现神威霹雳金光速现形摄魔明 七转咒日前卯辰离煞坤兑子成局 天雷鸣地雷呜神雷呜龙雷呜社雷
　　右符先书毕，运雷车，请炁，运雷局，逐一作用。取罡炁吹左手，点天火雷神诀，七转，咒诀成局，吸中天神霄炁吹入局。次藏於袖中，吸炁一口吞下，存心肾二炁交感，取布符中。祈雨出笔向下，起雷亦向下，但是巽出。治病用，祈晴不用。存符为霄符，仍存心肾二炁交感，舌拄上腭，呵出为虹桥，直接巽户，雷神自此而下。次雷局作用摄入。
　　咒曰
　　东甲乾元亨，正炁速流行。吾受长生命，天地掌中横。隐伏随吾咒，用则雷雨腾。五雷速降炁，入我雷输行。助吾行大道，不敢辄违盟。巽上天丁立，斩汝七祖形。急降急急降，急速现真形。急急奉神霄大帝律令。
　　咒毕，取巽炁吹，再以左手点诀，念云：
　　雷霆猛吏，丑。雷公，寅。电母申。风伯，巳。雨师，巽。东方蛮雷，卯。南方蛮雷，午。西方蛮雷，酉。北方蛮雷，子。中央蛮雷，申。日直符使。亥。
　　存雷神自巽方而降，即吸炁入掌中，念：
　　天雷隐隐，神雷轰轰，龙雷作水，水雷波翻，社令雷公，霹雳纵横。急急如律令。次左手剔诀。一发雷车，子。二发闪电，未。三发喧轰，午。四发震动，卯。五发飞沙走石，辰。六发狂风大霹雳。巳。敕天雷呜，亥。地雷呜，巳。龙雷呜，辰。神雷呜，卯。社雷呜，辰。水雷呜，丑。
　　就以左手成雷局，望前抛发，即念咒云：
　　天为雷，地为雷，霹雳发，雷火飞。运雷打入符中。三司将吏，今日直符，随吾驱使，捧领天符，追捉鬼贼，治病消除。敢有妖魅，雷斧速追。上帝令下，立降方隅。急急如律令。
　　剪咒
　　百鬼诸邪，泠泠丧精。太上合同，真人亲付。急急如律令。
　　凡用此符祈雨起雷，依前符作用毕，分作两片，先将左契入牒内发去，存留右契临坛施用。次日行事，再用一道。不用雷霆，只用三合。方作用入。前如天虹所隔，却以治祟作用总符，念天蓬咒，念至辟尸千里止，祭毕，即步飞龙致雨罡，烧一道於坛上香炉内，浸一道於水瓮中，迎接风雨。
　　帝命合同风雨变化
　　祈雨治病
　　阴炁申子辰入坎上出生炁亥卯未入巽上出
　　祈晴伐祟
　　阳炁寅午戌入煞炁巳酉丑入
　　右存五脏炁入藏艮上出，加斗一座。一片病家烧，一片坛中烧。起风巽出，起云艮兑乾出，起电坤出。随一时使左右三方皆可。若发奏，於符中作斗一座，念奇咢天丁飞云芳斗诀七字，乾上出笔。次火晶飞乌咒。治病断后，则号曰伏雷亨轰滑练救敬敕七字作用，指鬼户，不得出笔，到艮宫住，外作一煞字盖鬼户。治病，再於符内加斗一座。如病家在南，用子午斗入。病家在北，午子斗入。病家在东，戌辰斗入。病家在西，辰戌斗入。俱用嘿咒。
　　道法会元卷之六十三
　　#1『止』 当作『上』。舌柱上腭为炼气咽掖中习用。
　　道法会元卷之六十四
　　玉枢斩勘五雷大法
　　将班
　　驱风大将朱成真，驱云大将全真一，
　　驱电大将李正，驱雷大将童可烈，
　　驱雨大将陈宗夫，收风大将严以信，
　　收云大将梅忠信，收电大将留世雄，
　　止雷大将朱至忠，收雨大将万接。
　　起雷雷火符
　　凡书符，先焚香集神，步风火罡召将。左手斗诀，右手持朱笔，自东南起笔，划过西北，念东方蛮雷急速起。西南划过东北，念南方蛮雷使者急速起。自南划过北，念西方蛮雷使者急速起。自东划过西，念北方蛮雷使者急速起。次中央蛮雷使者急速起，打一圈。次书北斗七讳於中间。又书敕煞摄三字以盖之。外八方书雷火八个。自北起，顺行书之，并要依中央法。再大书雷火二字以盖符形，成一墨团，念都天咒敕之。次再咒曰：
　　风雷起，电火生，神威降，灭邪精。急急如雷霆帝君敕。
　　阿那隶皮舍题皮啰□那啰陀盘陀呢□那啰谤呢判火颉嘟嘘拥判娑婆诃。急急如雷霆帝君律令。
　　右符起五方雷。凡发申状奏状，紧切文字，当以此符护送之。焚符之际，左手执阳光印在上，右手执阴光印在下，念前秘咒。即以印相摩，大击一声，作电光雷声，大能治祟去病。与人作需符，如病人在东方，在坛下望东方烧去。亦以此例，弩目作威，只呼：东方使者起治某事如何行。余效此。
　　起风符
　　驱风大将朱成真。
　　青衣白袍，跣足披发，面青白色，手持双斧。辅鬼五人，各着青衣，披发跣足，各持虎斑风袋。凡召将，先置雷匣於行持之所，面风欲来方，法师披发跣足，穿黑衣，左手持风印，右手持剑，呼将名，存至。
　　咒曰
　　四时得信，利力和真。火飞一诀，天地俱昏。四天闭黑，其色如云。秀质炼形，明辅天真。谨如玉清上帝律令。
　　右法存至目前。次卓剑向前，将印面向上安於卓上，左丑文，右执笔，向风欲来处吸一口，吹笔上，用纸一片如印面大书符。
　　咒曰
　　天道合德，日月合明。天清地宁，五岳摧倾。神明辅我，飞天僻兵。成真驱风，速降如云。谨如上帝律令。
　　驱风大将，诸部吏兵。回逆作顺，罗列风云。明天明地，山岳震惊。四维上下，随印指陈。吾印一下，风火万程。
　　内入成真二字。
　　右书符讫，用乌金纸一贴、乌马一个烧之。喝：神将疾速驱起。须臾风作。
　　起风咒
　　雷光烈称，南方火君。飞毒万象，震烈八方。灵符化形，速现神光。急急如律令。
　　咒曰
　　冯夷关伯，立吾坛侧。穿林断踪，飞沙走石。唵吽吽，唵敕敕，唵灵灵。神虎虎神，急急疾震。天烈火雷摄万邪，今日召汝，速现真形。急急如律令。
　　步风罡
　　右烧符，喝：东方使者，只今部领兴风大将某，速起狂风，自某方而至。
　　咒曰
　　风出艮角，地户排兵。巽方前路，呼煞猛风。万物成信，坎震之宫。上帝有敕，永镇雷霆。急急如律令。
　　起云符
　　驱云大将全真一。
　　着皂襈紫抱，白履，顶铁冠，面黑色。左右辅鬼二人，着皂衣，面目身体并赤，披黄发，跣足，执小旗二面，口中吐云雾。手执金戟，上有皂幢。凡遇久旱，要云布雨，左手执云印，右手执剑，向南吸炁一口吸印上，呼驱云将某，存至。
　　咒曰
　　四海混元，五岳驱奔。石裂拒逆，敢有张鳞。行云布炁，聚质炼真。六丁六甲，一如律令。
　　右法存至。次卓剑安印，向南吸炁，吹纸画符。咒曰：
　　乾角巽雷，逐昏风火。火光宿交，普得润我。四溟神杀，天地合德。神人合备，疾速布云。一如律令。
　　内入真一二字。
　　右书符讫，用乌金纸一贴，甲马一个烧之，喝将起云。
　　咒曰
　　八角乘通化，灵真万物荣。炁成明九夜，迅发破南辰。离激天罡火，金光发彩霞。奉长生大帝敕。
　　步起云立生罡
　　右烧符，喝：使者部领兴云大将某，速起浓云，自某方而至。
　　咒曰
　　云生兑户，速应西方。金神七煞，四目老翁。掷火万里，队仗纷纷。天丁前驱，四野云生。急急如律令。
　　起电符
　　驱电大将李正。
　　朱衣，顶金冠，朱履，青发，双手持二物若团镜状，有光。辅鬼二人，朱衣，披黑发，各持朱幢。凡遇行舟涉夜，登途昏暗，即驱照耀。左手印，右手剑，向天门呼：电火将李正为吾驱电。
　　咒曰
　　天火彻光，地火烈光。神明一召，普现十方。光明朗列，追运五方。佩带列宿，上接天罡。急急如律令。
　　电光使者，电母将军，茂光童子，起雷神君，照出恶邪，不得留停。杀灭九丑，使世速平。
　　内入李正二字。
　　右书符讫，用绯纸一贴、火马一个焚之。须臾电起。
　　咒曰
　　电分八彩，烈照四隅。南方火君，甲乙大神。火光初始，三炁生神。光作一照，天地开昏。奉长生大帝敕。神剑辉光，火敌南方。震辉列照，万邪逃亡。今日召汝，齐赴天歪。急急如律令。
　　步飞电应化罡
　　南陵天神，上帝高穹。驱雷致雨，变电虚空。阏伯皓齿，凤觜龙鳞。疾速遍化，变电惊人。搜山破庙，永镇雷霆。急急如律令。
　　起雷符
　　驱雷大将童可烈。
　　着绯禄青衣，顶铁冠，面黑发黑，手持二铁锤，背负一铁壶，瓶中常有火光。辅鬼五人，虎头，黄色黑斑，身黄，跣足，各执瓶。如驱雷，向东方，左印右剑，呼：驱雷大将某速至。
　　咒曰
　　天雷地雷，呜震八方。摧山倒岳，猛彻天仓。雷公催部，玉女持罡。今日召汝，齐赴帝乡。谨如玉清律令。
　　右法存至。次卓剑安印，握雷局，面东南吸炁吹纸书符。
　　咒曰
　　天皇天皇，上应天仓。应物合机，信及八芒。响彻高穹，动入渺茫。坤子摄，左激罡。雷公发，万里昌。一如元君律令。
　　内入可烈二字
　　右书符讫，用徘纸一贴、火马一个焚之。须臾雷震。
　　咒曰
　　主雷大将，直雷将军。雷光万道，煞炁纷纷，雷声大动，雷光奔腾。灭邪斩鬼，剪绝妖精。吾令到处，天地肃清。急急如律令。
　　又曰
　　阿香阿香，耀通泉路。推转雷车，大发雷声。广施甘雨，速济焦枯，一如律令。
　　步飞雷疾速罡
　　神出坎户，雷震四方。木郎太乙，速起轰轰。雷火速发，火急击山。威声赫赫，震动乾坤。急急如律令。
　　咒曰
　　南方火君，催摄现形。今曰禹步，天罡应声。雷霆使者，速现真形。急急如律令。
　　起雨符
　　驱雨大将陈宗夫。
　　着皂撰青衣，铁冠，赤发跣足，手执青幢，面青，左右有黑龙二条。凡遇亢旱求雨，面北，左印右剑，呼：驱雨将某速降。
　　召咒
　　太清合诀，玉律万章。明神协辅，大道永昌。云过北海，雨及四方。五雷速降，不得住滞。一如上帝律令。
　　右法存至，卓剑向前，掐中指中，以北炁吹纸、笔上书符。
　　咒曰
　　乾吉利亨乙帝摄。曰光辉，月光辉。雨风四及，明彻八方。游奕大将，顶戴天罡。润及生灵，普灭不祥。速降速降，一如律令。
