<!-- { "loadSidebar": true } -->
　　且如诸星暗曜，猛将猛神，随炁斡旋，昼夜不息。自非洞达幽明之士，识天上至奥之人，岂能知威星大曜之行止之万一哉。且如甲乙日午时祈雨，以壁宿居止何方，纵知方位分明，又以何符勑而袪策。且如甲乙，兵家遁甲论之，先明太乙之数，次数星曜吉凶临阵之间，并以开休生门为之要道。且以丙丁日未时行军，其开休生门在於何位，悟者决胜千里，愚者寸步难移。又如阴阳风水之士，选年月日，修造之人知凶星，则无灾无祸，明善曜则有福有祥。此等皆密了天机，变通神道，运用如斯，玄妙总归一掌之中，实岂在多策。故我侍宸云：不明阴阳关键，运炁斡旋，虽焚玉帝亲机玄皇宝札，岂能感动万一者哉。且如天机雷机贯通，古今贤圣至玄至秘之道，虽遇谪仙，亦不文字，但口口相传而已。是以太上法诀云：披发步罡寻煞炁，剑尖全仗热真文。此谓真文者，乃元始上帝於先天未分之前，在飞玄三境之上，散灵光布赤炁於碧霄紫汉之间，结成自然之龙章凤篆，光映十方，六合震动，即令天真皇人依规模字体书篆成章。始祖后於龙阳明合授付玉清真王。其他谕赐龙藏，永镇寰宇，所谓法者，不知几阶。所可知者，则雷法居其捷焉。但恐后学心高气锐，行短功微，虽遇至人，不传玄妙。是以掌中雷雨，耳未尝闻；剑上真文，目未尝睹。功微效少，触事不灵，中废招殃，怨师咎道。且如世传欻火真形丹篆，实为乖讹万状，紊乱元规，不能敢效於目前，仍且取笑於人鬼。正如木郎大咒，法家得其全备，亦妙矣。纵得其备，将此咒法篆，又如何造化。此咒式中秘要，盘上灵机。且如首句云：乾精耀辉玉池东。此一句於雷公顶踵之间下笔生成，可谓雷公圣相，欻火真形，以至跨龙坐下，执锤手中，句句造化分明，字字生成有格。其他真篆，大槩如斯。仆故不愧荒芜，具陈条理。
　　且如法家投坛祈雨一事，试言一二。且如龙潭相去法院百里，必用倒海符亲诣投之，纵有效验，已落第二艺矣。如我真师，则不然。先於玄坛之上，以一符召功曹。功曹至，则一符召某处雷公。雷公至，则一符召某处龙神。龙神至，财风生云合，电掣雷轰，依法起之喝之行雨。此法可谓至玄至妙，至效至灵。吾师又谓此法繁矣，未为简要。吾遇祷雨之时，止书一符於铁简之上，击投壁宿方，轮诀飞罡，喝之行雨。
　　仆又不愧荒芜，更以下雷击伐邪庙之法，试言之一二。吾师每闻妖邪鬼贼杀害生民性命，罪当诛伐之时，先於掌上寻金虎大煞，流金大凶星，在二十四位之中，今日今时落在甚处。指射既定，即以雷火符犯之。彼星属金，此符属火。金火相克，应时雷火俱发，邪庙破矣。其他行用，例皆如此。呜呼天玄宝诰，琳室琅文，苟非异士亲传，真师口授，安能报应目前也。仆见学者皓首穷年，终无可得。
　　且如寻常起雷之法，必须先奏天廷，取报应，然后行事。大抵驱邪治病，馘毒蠲妖，此若救焚，若必待上帝勑下方行，可谓和声救援，缓步救焚，其功安可立待也。吾闻往昔真王垂教云：雷霆玉府，乃五雷部辖也。奉命赏罚，便宜行事。吾师之要，乃真王便宜行事之要妙者，自非至真灵骨之士，岂能遇也。又非猛烈忠孝之人，岂能行也。且持法之一端，实修真之捷径。非炁全者，岂能袪策鬼神，以起沈痾者哉。是以天师曰：吾真炁化无量大将军，威六天之魔鬼。积此功勋，上朝金阙。故我祖师侍宸云：行持之士，不造妙旨，形还坏灭。不积阴功，难达玄境。不炼精华，神不清悦。不济苦厄，道果难成。求仙道，不出为国为民，兴利除害，救危拯难，馘毒灭妖，正直聪明，精勤香火。释九玄七祖之罪尤，消万劫千生之衅结。灵文秘典，皆世上微妙之文，奥旨神方，普救沈痾之厄。明之者固守，得之者夙缘。毋背盟言，飞仙可待。辄犯真科，沈沦苦海，精严之用，响应在斯。谨议。
　　道法会元卷之一百一十六竟
　　道法会元卷之一百一十七
　　太极都雷隐书
　　击剥铁简
　　太初混沌太极杳冥丸素旋绕二仪合生三五纵横四七耀灵佩此神印飞伏相生雷公将军降于帝庭急急如道祖鸣雷律令 天蓬天内天冲天辅天禽天心天柱天任天英 东方九雷王南方三雷王西方七雷王北方五雷王中央一雷王欻火律令大神 雷公电母穸伯雨师霹雳霆雳 乾坎艮震员离坤兑八卦大神 东方甲乙蛮雷使者南方丙丁蛮雷使者西方庚辛蛮雷使者北方壬癸蛮雷使者中央戊己蛮雷使者五符将军驱起龙雷主者速降风雨施行 东方雷火速发南方雷火速发西方雷火速发北方雷火速发中央雷火速发 召请立春雷神速起雨水雷神速起惊蛰雷神速起春分雷神速起清明雷神速起谷雨雷神速起立夏雷神速起小满雷神速起芒种雷神速起夏至雷神速起小暑雷神速起大暑雷神速起立秋雷神速起处暑雷神速起白露雷神速起秋分雷神速起寒露雷神速起霜降雷神速起立冬雷神速起小雪雷神速起大雪雷神速起冬至雷神速起小寒雷神速起大寒雷神速起自寅上起运笔二十四转或於四围点二十四点 角亢氐房心尾箕斗牛女虚危室壁奎娄冑昴毕觜参井鬼柳星张翼轸自辰上起二十八宿布於五火字周围仍以手轮 木郎咒书 念五帝雷咒运笔十二转向离出 五岳雷公咒顺转向巽出 移出雷公咒逆转向坤出 太初混沌 一生始祖 太极府雷帝天府雷帝阳府雷帝地府雷帝阴府雷帝 十方雷王领兵出十方雷公奔前驱十方黑黑雾拥十方毒毒风吹十方雷鼓霹雳发十方雷部悉长祛十方雨电霰雹飞十方鬼神尽诛十方龙蛇杂猛兽十方雷阵整齐施十方槌棒刃剑飞十方殃祸悉消除十方火轮火车动急急如道祖鸣雷大帝律令 乾坎艮震巽离坤兑生擒活捉不正鬼神 寅丑中卯辰离午斗巳辰离午未坤申斗申未坤酉兑子亥斗亥戌兑子丑卯寅斗中央豁落斗手飞入
　　如起雷加翼星电张星风箕雨毕云氐柳女冑四星治病加亢丑五个火字上起风云雷雨电以九星迭书
　　於前星上顺转十二笔向上出五帝雷公 加八转於五帝雷公上自东方顺起东方玉宝云雷大将柳季阳南方玄真门电大将献永清西方太妙追风大将白子庚北方玄上集下大将任子和东北方度仙玄元大将陈朗然东南方好生流火大将炎延石西南方太灵吞魔大将金卞清西北方无量祛魂大将夏一子再於云雷八将上自乾顺八笔乾坎艮震巽离坤兑八方真火速发
　　如八方真火上逆转出坤移山雷公 外转顺五岳雷公□□□□□□□摄
　　右八字点入，以寅午斗自离出。
　　雷太初混沌，迭书点斗内。
　　加上面符内
　　勑咒
　　仰启雷公，呼起黑风。四面铁鼓，东冲北充。天脉气运，捍起苍龙。随吾下界，立便周通。星辰沈溺，瑞炁浓浓。速传五海，应对北翁。震雷大响，游绕乾坤。飞沙走石，火龙降空。邪精魍魉，尽与绝纵。急急如道祖勑。
　　下令勑
　　推山倒海，覆地翻天。万神齐诺，呼圣集仙。敢有诸魔，奉命不虔。截以黄钺，斩以镢天。令持在手，永振吾权。
　　下游方道
　　甲己年，坤方下。乙庚年，正南下。丙辛年，正东下。丁壬年，巽方下。戊癸年，正西下。
　　煞伐贯龙符
　　太初混沌太极杳冥急急如道祖掌刑 雷公电母风伯雨师霹雳霆历 八卦大神 东方蛮雷南方蛮雷西方蛮雷北方蛮雷东北方蛮雷东南方蛮雷西南方蛮雷西北方蛮雷上方下方六甲驱龙将军六乙六丙六丁六戊六己六庚六辛六壬六癸驱龙将军行令使者 天蓬天辅天内天冲天禽天心天柱天任天英 青雷赤赤雷白白雷黑黑雷黄黄雷青若加风须用一雷字然后加风字余效此移山逆十二笔出五岳顺十二笔出
　　天雷部十二雷公地雷部十二雷公人雷部十二雷公乾宫雷祖大帝速起坎宫雷祖大帝速起艮宫雷祖大帝速起霎宫雷祖大帝速起巽宫雷祖大帝速起离宫雷祖大帝速起坤宫雷祖大帝速起兑宫雷祖大帝速起 尔雷神大集霹雳震惊故社雷神雷天雷龙雷雷
　　都天雷公咒五次成水足
　　书了欻火符，借欻火统上古诸侯，以木郎咒叱发。
　　风贯龙，加箕。云贯龙。加柳女冑。雷贯龙。星翼。雨贯龙。氏星毕。电贯龙。张。
　　神霄玉府咒
　　神霄玉府，十方天丁。青玉介冑，龙绦虎巾。擒制万魔，搜捉鬼神。随符所到，道炁潜营。摄魄追魂，寿命无倾。急急如神霄真王律令。
　　檄式
　　司额
　　据乡贯入意。
　　右檄召某星列宿灵官直符，召起五方五令五雷王，风云雷雨电火，五方行雨龙王。五湖四海龙王，社令雷王，水龙雷众，并仰详事理，疾速随符兴云致雨到坛，以济亢旱，禾稼收成。牒到，务在必行，毋辄违滞。急准元阳大帝律令施行故檄。
　　年　月　日时檄。
　　差某将。朱批。具位　　姓名押。
　　太极开明仙境祖劫掌教宗师。
　　右法铁板一尺二寸，闰年加一寸，阔四寸。厚五分，步罡取罡炁踢斗，至立位月建上，书符了，用黄罗夹袋盛之。封毕，外记法衔书姓名，用印印了。轮定日步坛，下毕宿方作法，召雷绕坛三匝。存至，白意，将符击於毕方，念咒曰：
　　天元海神，苍伯虎母。流阳降灾，木金火土。风伯雨师，电驰雷鼓。咒动玉清，龙飞九五。急急如紫虚元君律令。阿香公，阿香公，凿开泉眼，推转雷车。轰雷掣电，普施甘雨，以济焦枯。急急如律令。
　　天丁凿开泉眼，阿香推转雷车。火急起雷声，大布云雨。疾。
　　以左手轮雷局，焚效火符，念咒曰：
　　火云遍野死根荄，万物伤心实可哀。
　　绿水变为平野地，青山还复起尘埃。
　　众口嗷嗷求救法，民心耿耿望蓬莱。
　　臣今稽首何忧诉，遥望青天黑雨来。
　　双手轮局，步罡踏魒星，踢起冲毕宿，咒曰：
　　黑云霭霭，太一既明。玉晨洞灵，落阴从龙。铁札一投，雷伯负舟。召龙召水，元精四施。太上皓凶，开吾龙圭。急急如元君律令。
　　召咒
　　太阳太阴，天罡大圣，三光垣赫。吾奉上帝勑天帝星命，速召九江河洞吏兵，速救焦枯。九龙之神，速召三野六野，大降甘泽。急急如九龙都部判官律令。
　　又咒
　　玉清有勑，威震龙庭。五雷电雹，袪役天丁。风雨混混，雷曜奔星。天符告下，雨降如倾。急急如律令。
　　双手轮局，步豁落斗罡，念行雨咒：
　　雷本运水，造化万灵。四溟奉命，八海翻腾。雨令急至，雷令速行。恶者殄灭，善者咸生。济人利物，润泽生灵。急急如上清律令。
　　二咒
　　雷光雷光，太一伏藏。太白风令，皓筑灵尊。元君守水，掷火流晶。雨令何闭，风令何平。神威月华，金仙发程。水火同流，韩伯负舟。三官刊明，五帝信幽。太乙勑命，龙飞雨流。急急如太一元君律令。
　　三咒
