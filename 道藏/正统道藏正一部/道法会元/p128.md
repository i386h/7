<!-- { "loadSidebar": true } -->
　　起风，先存此 字於丹田涌出，经肝从肺咽出巽方，为白虎。想风伯执风袋在手，白虎咬破风袋，狂风即起，飞沙走石。次存东方青炁合肝炁结成此 字，风即起也。
　　起云，先存此 字於丹田而出肝中，经过地户嘘出东北方，化为青龙，吐炁成云。然后存北方黑炁与肾炁混合，结成此 字。一次存艮方有此 字盖之，即云起也。
　　起雷，存自为五雷使者，想海水泛满，两手握雷局，掐子，自两肾运到两耳闭炁，忍炁，一口发出，天门黑炁合肾炁，结成此 字，后加一 字 出。
　　降雨，先存此 字从丹田经过左右两肾，过地户，出北方，变为玄武，吐黑炁罩定，天地昏黑。次想此 三字在丹田，黑炁腾腾，却分号吹入符中。
　　起电，先存南方火炁与自己心炁结成 二字，后加一 字，紧闭炁一口，呵心中火炁入红云中。十次。电即起。欲呜雷。亦如此用之。
　　移露，存运如前，书此郁 三字於移电处，却於有电处书之，即以剑诀移之。闭炁呵心炁中三字，从心中出。
　　祈晴，先存此 字从心直下丹田，从地户呵出南方，化成朱雀，喷出真火，照耀乾坤。须曳阳光进射，天清地宁。化合心炁，给成此 字，化出太阳也。如未应，次日早寅时前后，用血酒一盏，先随日干虚书，□甲，□乙，□丙，□丁，□戊，□己，□庚，□辛，□壬，□癸。次书 三字，并於血酒中，望日出处，作怒噀七徧。次用脚运书 三字在地下，收炁布脚下，候流火起，作流黄炁为准。如无应，又於酉戌时月初出，用血酒先随日干书前一字，次书 於酒内，望月作怒噀七徧。次用脚运书，存 三字在地下，收炁布脚下。又於戌亥时，用血酒一盏，先随日干虚书前一字於酒内，次书 亦在酒内，望北斗天罡噀七徧。次用脚运书 四字在地下，收炁布脚下。次望南斗，随日干虚书前一字，次书 於血酒内，望南斗噀七徧。次用脚运书 五字在地下，收炁布脚下。春夏南斗起犯北斗，秋冬北斗起犯南斗，及黄檄召使者催。所限时前移旗，如前立旗法。又用皂檄使者催。存五岳四渎之神，皆在旗下听令。上坛，又召使者。却用日光书唯唯咒 ，存火光拥之。遣发使者，不住念唯唯咒催时。候时至，即用水泼去，叱喝速至疾助其威，及用旗招之。
　　祈雨雪，用沙土撒去。如一二日无应，却备奏
　　三天。至时，运号，召使者，向当日三合宫引使者至。即收号入身中了，祝责使者慢令不应，存使者大怒，腰间取下碧玉牌一面，上有勑召诸天帝陛六金字，使者将牌向上呈召，一转敛翅，作怒，以牌插入地下欲埋之状，诸天皆临了，却喝：使者火速奉行，急彰报应。此乃极法，决有报应。如雨足，则备酒物，用牒使者召雷限时，祭谢言功谢过给牒而毕。
　　直符四字号头
　　春阳 夏包 秋阴 冬降
　　制辖雷神符
　　琱璹。
　　右符召雷骂雷时书，制胸前，则雷神不敢犯也。
　　五岳四渎讳
　　右九宫字，存在旗下。金光色。
　　如打潭，用团鱼一个，於肚下用朱砂书、前字肚中及酋脚上。令日晒团鱼，用长绳穿击轮上中法，师打坐运神毕，却下团鱼入潭，直候有泥泡水起，即汲此水，仍取上团鱼，迎水归坛，必有大雨。
　　三字帝讳
　　三备王令雷二灭形星翅少
　　九字灵章
　　坎坤震巽中乾兑艮离九字并迭昼止倒书本日方一个字
　　坤　甲戌　丙子　壬戌　　　　　兑　己巳　辛巳　乙酉　辛丑
　　庚寅　戊申　壬辰　丙午　　　　丁酉　丁巳　乙丑　癸丑
　　乾　庚午　庚辰　丙戌　丙申　　离　丁卯　癸未
　　壬寅　壬子　甲子　戊午　　　　己亥　乙亥
　　中　癸卯　辛未　己卯　　　　　坎　乙亥　丁未
　　乙未　辛亥　己未　丁亥　　　　癸亥　辛卯
　　巽　壬申　戊寅　庚戌　甲辰　　震　癸酉　丁酉　丁丑　癸巳
　　戊子　甲午　庚申　　　　　　　乙巳　己酉　辛酉
　　艮　丙辰　戊辰　戊戌　壬午
　　甲申　庚子　甲寅　丙寅
　　风雨九号
　　寅雷 乾电 雪 亥雨 巽风
　　雹 轰 坤云雳
　　右符并迭书毕，用火雷阳印印之，次用阴雷阴印盖。祈雨第一次用皂纸书，粘白纸牒上，二次黄纸檄，中黑书，三次皂纸檄，中黑书，及重书雷号，寅。云号，坤。风号，巽。雨号。亥。四角为紧。
　　此旗用皂绢二丈五尺，内一丈作脚，三幅横作身要一十一只脚，朱书星斗号讳。凡一处祈祷，必须重作用书过，二不然雷雨铃於先时书旗祈祷处落，不来坛所下雨也。
　　雷霆三要诀例
　　凡书符命牒檄，并用皂纸为紧，黄纸次之。并用浓墨调朱书，想昏太阳之义也。
　　凡役将，念七字，如不应，方念贼字及唯唯逸咒不绝口。如雷恶，念释咒。如未应，不住念唯咒也。
　　凡召月号，可取雷雨。如用於此方，则雷雨随之，剔於坛上，则雷雨至坛。如未应，再用二号去摧。
　　凡一字金书，可用召役，亦可加批符上用。
　　凡月号，可催雷声，数用剔去，不敢取回，则其雷声不住。至几声，或送号过别方，则雷雨过别方去也。用将押去右号，并用剑诀虚书，用酉文及衫袖拂去。
　　凡动雷煞伐，则要看煞伐号出与不出。所谓号者，黑云如泼墨，中有赤鸡紫鹅，则是煞伐号也。清晨日傍如此者验。及雷声如碎瓦破碗，则是煞伐也。电火红而竖掣者，伐人也。
　　如风云至而无电，则以电号暗化炉中，则电自香烟中而起。
　　凡祈祷，存旗下有九字灵章，霞焰灿然，金光照耀至坐所。拥其字，则五岳四渎并皆听令旗下。
　　如路途偶见雨下，则用左手掐酉文剔号去，以右手将袖一挥，则雨过他方。如未应，再用第二号催之即应。
　　凡击令，不可乱下。如发遣，只击一下。如欲雷声随令震响，直见闪电一动，却下令，则雷声立应。
　　凡祈祷，须用黄纸书牒，牒天罡。如煞伐邪怪，亦用之。又云：煞伐牒河魁。
　　凡行此法，不须集炼，不过晨昏念经，回奉敬礼而已。却要保守真元方灵。
　　凡发奏状，方函可漏，帝位宫分下，并用朱书开天门号 。
　　凡起电，见楼子灵芝云，即存电母在内，用剑诀虚书电号，叫云：真奴婢，即电掣。起雷亦可如此例也。仍存自身为使者。
　　凡祈晴，用牒文与使者寄水北斗，乃都水司寄库，要用时取发甩。
　　凡祈祷之初，不用召祭，只凭使者催直，待有雨足，却牒报限时，大伸祭谢，申奏言功；谢过给牒。
　　凡祈雨，若见雨过他方，此间发号去彼催用，扇招上，见彼风云动，方逐渐取号，缓缓回来面前，则雷随他来了。或存太岁在后押发。
　　凡祈祷，坛上多焚桃木香为妙。必须锄开坛场，以起煞炁也。
　　凡登坛祈祷之时，如使者不应，召使者至坛，用少号打入使者身上，则除去双翅。又不应，用星号打入使者身上，则灭其形，粉骨碎身。又要用则用玉号打入使者身上，方能全形如故也。
　　凡旗桩，甩硬木为好。仍用苎麻缠缚头上，庶打不碎。只用一个，移换方道不用改换，只用元来所用之桩为好。
　　凡立坛祈祷，须用净水五缸，布置五方，并不用他物。
　　凡催呎将报应，须用频频念九字咒打桩为紧。
　　凡作甩三旬天罡时，存自身为玉帝，却作用如法。
　　道法会元卷之九十三竟
　　道法会元卷之九十四
　　雷霆欻火张使者秘法
　　净口咒
　　洞玄灵天，
　　头圆象天，为万神会聚之所。其为灵，天也。真炁自然。
　　乃真精之炁居於脑位。
　　甘泉入口，
　　想脑之精从雨腮颊流下华池，有如甘泉之水。
　　香满九天。
　　津液满口，徐徐咽下，自觉香炁冲起於九天之上。
　　为吾净口，
　　口为二十四炁所聚之地，先吐浊炁，次取清炁。
　　念诵真言。
　　子文，取坎水和神水咽下。
　　净身咒
　　吾以日洗身，掐午文。以月炼真。掐未文。日月在乎天上，能以之洗炼吾身，何也。盖取乎天上日月之炁精，以炼吾身之日月。或曰：日为阳，安能洗物；月为阴，安能炼物。殊不知其阴中藏阳，阳中有阴之义。左顾日精，右顾月华，取炁咽下，出自三光炁於身之上下。
　　仙人辅己，
　　丑文。以吾左眼顾左肩，想眼中仙人在左。
　　玉女侍形。
　　子文。以吾右眼顾右肩，想眼中玉女侍右。此一身自然有隐然阴阳之意在其间，金童玉女此是也。
　　二十八宿，与吾合并。
　　周匝一炁，吾身为我之天地，其中便有二十八宿，吾合并而聚。
　　千邪万秽，逐炁而清。
　　煞文，午文出。取火炁而呵出，焚去吾身秽恶，自然清净。 
　　净天地咒
　　唵咤咄勑，天地洞然。秽炁分散，洞中玄虚。晃朗太无，八方威神。荡散凶妖，使我自然。威震八方。咳咈嚧□跻郁哂□速疾。
　　以水洒内外坛，任意念咒，剔子午斗，存本法中官将森然侍卫。作用破秽罡，净水。
　　中山神咒诵为神咒，书甚元始玉文
　　嚤呢叻吓□嘘呜。以剑诀书入水中。
　　变神
　　存东西南北四座斗，合成一火炁，化成一罡字，虚浮地上。法师存身在罡内立，想身变为雷祖大帝，天冠赤面如天尊状。存众雷神在左右拱立。横剔一斗在顶上，存第三天权星光入兆身。念咒曰：
　　唵咤喘咭咤，四目九丑，雷音电光摄。
　　再存上下月二晕合兆身，存七十二候雷神皆如城隍状在外晕候，神皆即月历中所载者，以行持日用。又存二十四炁神王在中晕。兆叩齿，诵金光咒：
　　天地玄宗，万炁本根。广修万劫，证吾神通。三界内外，惟吾独尊。体有金光，覆护吾身。视之不见，听之不闻。包罗天地，养育群生。受持万徧，身有光明。三界侍卫，五帝司迎。万神朝礼，役使雷霆。鬼妖丧胆，精怪亡形。内有霹雳，雷神隐名。啼□哽郁，□□噒嗗，吽婆咭哩，嘘哼□哔。□□哆啹，□□唏咈。□噂□□，吓呼□吃，喥啰□哩。洞慧交彻，五炁腾腾。金光速现，覆护真人。急急如玄元始三炁君高上玉皇上帝律令勑。
　　咒毕，存四季斗，春杓指卯，夏杓指午，秋杓指酉，冬杓指子。次存斗口中三帅，各四字咒灿然。
　　。张。炉□。邓。□□□□。辛。
