<!-- { "loadSidebar": true } -->
　　昊天金阙神霄真王敕命，除钦依另行外，合行专牒中天欻火律令大神邓伯温天君，统率雷将雷兵，天将天兵，神将神兵，持符督集岳府，直年太岁年王，随处城隍里社，监勒司命土地六神，火速依上施行。律令大神，万丈蓝身。炁冲云阵，声震雷霆。手持斧钻，呼集天兵。擎烈火车，烧鬼灭精。上下交接，足踏火轮。水火纵横，交媾丙丁。洞渊黑煞，魁罡真人。除灾力士，降魔将军。行神布炁，三界游行。毋分远近，洞谷泉扃。依草附木，土怪石精。阳封阴敕，谄佞神明。邀求血食，酷扰生灵。前后作过，遇赦不原。揽魂肆祸，积恶贯盈。并行馘戮，不许留停。追魂复体，病患康宁。增加福祉，享衍遐龄。宗风藏布，道化流行。符到准敕，火急请依应奉行。谨牒。结尾同前。
　　催牒式
　　司额
　　据某处某人投词，於某年月日已来，鬼精侵害，疾病连绵，符药无功，证候愈甚。切照本司已经移牒使职追究外，至今未见报应。为此合行移文，催请照验施行，须至牒者。
　　空符。
　　右奉
　　玉皇上帝律令敕，谨颁
　　玉符，再行牒请
　　中天欻火律令大神邓伯温天君，疾速会同雷霆负风猛吏都督辛天君，雷霆飞捷报应使者张神君，统率蒋、壁、华、雷、陈五方蛮雷使者，雷部管辖，社令雷神，风伯雨师，雷公电母，六丁六甲，神将无鞅数众，雷将雷兵，天将天兵，斗将斗兵，岳将岳兵，神将神兵，洞渊黑煞三十万兵，大兴雷电，飞沙走石，放风发火，广施谋略，大展雷威，督集岳府直年太岁年王，随处城隍里社，合隶真司神兵，锁索土地干码等神，立要依上施行。
　　律令大神，三界之尊，威动上帝，统制万灵。天上地下，北都幽冥。降伏魔鬼，追摄妖精。阳封阴敕，敢有不遵。山岩洞谷，江读泉扃。五雷猛吏，霹雳风奔。并行摧击，毁灭无存。检括消伐，追理生魂。各要正身，押赴坛庭。依律问罪，考勘招情。俾扶病患，时刻和平。天真保举，地祇奉迎。符到准敕，火急请依应奉行。谨牒。同前结尾。
　　改换香火驱邪立正牒
　　司额
　　据某人被鬼侵害，夜梦家亲语食，常被妖魅惑迷，击户敲门，惊鸡弄犬，盖为所奉巫神，不能福佑生民。纵容邪鬼兴灾，祭祀无厌，侍奉不满，前后多遭害命，居处难可存身。敬致小忱，归投大道，丐为换新改旧，立正除邪，祈保病体康安，门庭吉庆。据词难抑，除已差委雷神前去镇贴符文，革拨邪佞，别立土地诃护门庭，每遣将吏追捉妖邪，病身尚犹未愈。禁师终乃痴迷。若不行移，诚为未稳。今亟发符文，牒请
　　中天欻火律令大神邓伯温天君准奉敕命，承领天符，火速依上施行。立待昭报，不得住滞。须至牒者。
　　符。
　　右件符牒谨请中天欻火律令大神邓伯温，统率诸司雷部官将吏兵，革去元祀禁神巫师香火，肃清居处内外，荡涤坛席妖氛。九天九炁，百万雷兵。上总天魔，下察幽冥。巫师神异，隐占坛庭，邀求血食，饕享含生，心无餍足，祭祀不停，纵同邪鬼，酷害生民，前后作过，积恶满盈。理宜斩馘，照律令行。千巫截首，万鬼灭形。吞星食月，三界巡行。口吐猛火，身佩火铃。雷风电雨，霹雳震轰。雷火进烈，雷斧交横。妖尘荡净，邪怪扫清。俾扶患体，即遂和平。卫护家宅，万事昌荣。魔无干犯，鬼绝妖精。瘟土乎复，坛禁严明。五雷神将，安镇门庭。天官立正，万神咸听。符到准敕，火急请依应奉行。
　　谨牒。结尾如式。
　　坛吏牒革拨元祀不职
　　司额
　　据某处某投词，伏为昨自某年月日以来时被鬼精肆害，怪孽妄生，以致家道衰微，灾祸缠绕。盖由元杞不职，牵引外鬼为殃。若非革故鼎新，安得人欻鬼畏。为此合行符牒，请照验施行。须至牒者。
　　本身符。
　　右件符牒谨请
　　中天欻火律令大神邓天君，关集诸部官君帅将，统率五雷丁甲神王，前去检察元奉之过愆，屏斥所差之镇守，迁去土地，命立坛司。镇安香火以庄严，张贴榜符而号令。行关遣牒，移文於里社城隍，毁庙焚堂，捉鬼於山岩洞谷。追魂复体，摄魄还躯。代天行化以救民，赏善罚恶而济物。俾佑病身痊瘥，保扶家道兴隆。无愿不从，有求皆应。谨请天雷帝火，地雷风火，阳雷神火，阴雷金火，土雷真火，流金火铃，掷火万里，威制魔灵。元祀不职，获戾非轻。土地纪录，当配酆庭。家亲作衅，度脱托生。违符逆命，上有宪刑。文一牒到，火急奉行。谨牒。结尾如前。
　　道法会元卷之八十竟
　　道法会元卷之八十一
　　负风猛吏辛天君大法
　　括苍鹤汉处默居士潘松年授
　　帅班
　　负风猛吏银牙曜目辛天君汉臣，
　　戴牛耳幞头，朱发铁面，银牙如剑，披翠云裘，皂靴，左手执雷簿，右手执雷笔，上有火光。
　　东方蛮雷使者马郁林，
　　南方蛮雷使者郭元京，
　　西方蛮雷使者方仲高，
　　北方蛮雷使者邓拱辰，
　　中央蛮雷使者田元宗。
　　召请咒
　　玉皇有勑，告召汝神。负风猛吏，火急降临。
　　师瞑目，存巽方青炁森森，中有紫炁一道。师以左手雷局掩心，换结斗印发号，存如金光烁烁。再以两手雷局打至巽方，念密咒：
　　咭咤哩睐他娑诃摄。一炁七徧。
　　又召咒
　　唵啮□啮□□□□□□□□。闻吾召速降临。急准玉皇上帝律令勑。
　　出壳咒
　　唵□哒哪吽吽咭哩摄。一炁七徧。
　　吸巽方紫炁，吁出坛上，即以舌下二窍唏出左青右紫二炁，混合结成大帅，诵誓章，引入胆宫，结成元帅在本宫。
　　誓章
　　雷霆猛吏神，威震九天霆。出入三界内，忠勤佐帝君。涌身千万丈，号为雷部尊。都督诸雷部，风伯雨师神。霹雳电光母，大力夜叉群。左右承天令，辅弼五雷尊。吾奉玉帝勑，能救世间人。人若受持者，吾当速现形。请吾上天界，朝奏诸帝君。请吾入地府，直至幽境宫。请吾入水府，四海波浪翻。请吾佐阳界，立便救众生。请吾救大旱，滂沛雨霖霖，请吾捉精怪，摧破诸鬼营。请吾救生产，母子速离身。与吾同终始，共为玉帝臣。若犯天律者，九祖受毒刑。吾若负汝者，天上日月昏，地下泉源竭，草木俱不生，永为幽冥鬼，不能朝上清。壬癸吾降日，受持当要勤。冷茶枣汤献，祧木香上焚。吾在左右现，安心不得惊。共汝发弘誓，誓愿救众生。一如上帝律令。
　　运坎宫黑炁，直上玉楼，呵出坛前。存帅乘黑云万迭，师闪耳运出元帅，就卓上以雷局一拍，喝云：速降疾。
　　辖咒
　　雷电雷霸，霹雳，唵吽娑诃。谨请银牙猛吏辛汉臣，急速奉行。咒毕，剔斗二座，闪目为电，直送而去。
　　本帅火车符
　　混天海岳万劫保生 元始化生火部灵君天丁急摄烈焰飞空身如蓝靛口似火盆银牙铁觜食鬼吞精提点王岳掌管鬼神雷霆都司律令勑 雷威才动便惊人 风飞电激山岳腾云 驱雷役电走火行云 星昏斗暗邪鬼灭形存天上金光地下青炁入心肾交媾吹入符中 霹雳呜霹雳灭霹雳摄雷霆猛吏辛汉臣速行雷火电光急急摄 呼风哑叉霞唵吽嚩啜咪煞五字各各五转笔涂之起风雷巽上出笔杀伐兑出起电未出祈雨坎出祈晴向午出 乾元亨霹雳轰雷电掣帝君行亢龙摄雷霆随雨部兴风部发雾密布霞部飞水泉涌雨滂沱急急如雷祖大帝律令 内书雷霆猛吏辛汉臣摄念后咒涂之雷电雷霸霹雳□唵吽娑诃 霹雳呜霹雳灵霹雳响震乾坤江海竭岱岳崩吾呼元帅提鬼现形 银牙曜目照败天魔三界不通辄敢相过上布铁网下列金罗妖龙须缚邪道消磨敢有拒逆负石填河押赴北酆永劫沉痾急急如律令
　　火捉咒
　　火精火精，火乌炎真。赤焰轰彻，八方大神。欻火雷火将，太阳焰光神。无极雷霆将，与吾速通灵。驱邪附病体，身形立现真。天地昏，日月暗。唵吟噙哩摄。谨请南方火铃大将速起三昧真火。炎神炎神，炎帝之精。上通紫极，下彻黄冥。烧杀邪鬼，永不留停。急急准上帝律令勑。
　　运三丹田雷火，合南方火炁入符。想元帅驾火车在火光中捉祟。
　　勑咒
　　唵喗咤哔哩炎炎都火王金轮勑煞摄。
　　咒毕，存元帅身中火光百路射出。
　　遣咒
　　耀光返照，太乙之精。呼雷召电，魍魉灭形。敢有干试，风火减形。吾今降令，风火速行。一如上帝律令勑。
　　存元帅目光一照火摄。吁唏咦魁魒罡摄。，符中皆是火光。
　　伐庙：天罡大圣勑煞摄□□呤呤天罡摄。
　　灭巫：唵天真呬煞天。
　　右伐庙灭巫秘号，书于符两边。
　　大帅符
　　一笔雷勾起五雷使 铁面判官不容情 三部将军领兵起 五雷使者疾速行 四字迭书入图内 念金光咒书此号加四字上取金光炁吹入再念誓章涂之向巽出笔
　　发遣罡
　　一步天门开，二步地户裂，三步人长生，四步鬼消灭，五步雷火霹雳发。
　　右罡以左手握雷局当胸，右手握雷局按右肾堂，步至午上，用双雷局一拍，存雷神轰发而去。
　　辛帅信符
　　三清上帝勑 玉皇上帝勑 上元天水官斩神中元地官斩精下元水官斩鬼 神霄律令 奉疾行速 欻火元帅 轰震霹灵 山摧木折 天地黑虚 都天雷公助霹雳 九毒雷神助霹雳 北方黑帝助霹雳邪精荡灭除踪迹
　　勑符咒
　　圣灵威猛，震动乾坤。三元七政，九幽八灵。狼牙猛吏，流金火铃。玉宸大仙，六道灵君。散烟飞雾，降雨兴云。发罡起斗，伐恶诛精。五雷铁面，破阵将军。青面狼牙，口吐火焚。流铃欻电，霹雳高奔。玉枢勑令，大洞将军。撼山翻海，走石扬尘。上帝勑下，急急施行。一如玉清真王律令摄。
　　左雷局，搯子，皆藏甲，右执笔，念咒书符。次取五方炁入符。念咒：
　　太一冥冥，准勑奉行。雷霆将吏，不得容情。如违帝命，冒犯天刑。驱雷速发，禀令奉行。
　　又咒
　　辉光返照，太一之精。呼雷召云，霹雳轰轰。敢有干试，风火无停。急急如玉清真王律令摄。
　　又召咒
　　五雷猛吏，号曰汉臣。朱发铁帽，银牙金睛。驱雷使电，走火行云。飞朝金阙，威震千兵。闻吾呼召，有感通灵。速召五雷猛吏辛汉臣速降。唵吽吽律陶纽华噮呼吽青帝娑诃。
　　变用符散形同前法。
　　留光丑英入符圈中毕，再以聻字盖，取煞炁入。
　　一笔勾起五雷使，铁面判官莫容情。三洞吏兵带兵起，五雷使者疾速行。
　　神霄大金光咒
