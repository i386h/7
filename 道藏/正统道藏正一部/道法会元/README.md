<!-- { "loadSidebar": true } -->

　　道法会元
　　书名：道法会元。编撰人不详，约出於明初。系汇编宋元诸符箓道派法术着作而成。原本二百六十八卷，并目录一卷。底本出处：《正统道藏》正一部。
　　目　录
　　卷一　清微道法枢纽　道法九要
　　卷二　清微应运
　　卷三　清微帝师宫分品
　　卷四　清微宗旨
　　卷五　清微符章经道
　　卷六　玄一碧落玄梵五雷秘法　清微妙道雷法　霹雳驱蝗大法
　　上清洞明协神五应大法　上清镇灵福祥大法　上清司禁兴道大法
　　卷七
　　卷八　清微祈祷内旨　清微梵炁雷法　清微法职品格
　　卷九　清微祈祷内旨　清微梵炁雷法　清微法职品格
　　卷十　清微祈祷内旨　清微梵炁雷法　清微法职品格
　　卷十一　清微天宝玄经
　　卷十二　清微天宝玄经
　　卷十三　玉宸登斋符篆品
　　卷十四　玉宸登斋内旨
　　卷十五　玉宸炼度符法
　　卷十六　玉宸炼度符法
　　卷十七　玉宸炼度内旨
　　卷十八　清微发遣仪
　　卷十九　玉宸炼度请符简仪
　　卷二十　玉宸经法炼度仪
　　卷二十一　玉宸经炼返魂仪　分胎破秽仪
　　卷二十二之二十三　玉宸炼度文检
　　卷二十四　清微灌斗五雷符法
　　卷二十五　清微灌斗五雷奏告仪
　　卷二十六　玄灵解厄秘法
　　卷二十七　玄灵解厄文检
　　卷二十八　紫光奏告符法
　　卷二十九　清微祈祷奏告大法
　　卷三十　玄枢奏告秘法
　　卷三十一　玄枢玉诀秘旨
　　卷三十二　龙天通明炼度符法
　　卷三十三　龙天通明炼度科
　　卷三十四　龙天内炼秘旨
　　卷三十五　龙天炼度文检
　　卷三十六　清微马赵温关四帅大法
　　卷三十七　上清武春烈雷大法
　　卷三十八　上清紫庭秘法　忠烈康帅秘法
　　卷三十九之四十　清微传度文检
　　卷四十一　清微言功文检
　　卷四十二　清微仕进祈嗣文检
　　卷四十三　清微保生文检
　　卷四十四　清微禳疫治瘵文检
　　卷四十五　清微禳兵劫文检
　　卷四十六　神捷五雷祈祷大法
　　卷四十七之四十九　神捷五雷祈祷文检
　　卷五十　清微祈晴禳年文检
　　卷五十一　清微祈雪文检
　　卷五十二　清微驱蝗文检
　　卷五十三　清微禳蛟虎文检
　　卷五十四　清微谢雷禳火文检
　　卷五十五　清微治癫文检
　　卷五十六　上清玉府大法
　　卷五十七之六十　上清玉枢五雷真文
　　卷六十一之六十二　高上神霄玉枢斩勘五雷大法
　　卷六十三之六十四　玉枢斩勘五雷祈祷大法
　　卷六十五　三炁雷霆神位
　　卷六十六　雷霆纲目说
　　卷六十七　雷霆玄论
　　卷六十八　雷霆三司祈祷秘诀
　　卷六十九　王侍宸祈祷八段锦倪御风注
　　卷七十　王侍宸玄珠歌
　　卷七十一之七十二　虚靖天师破妄章　雷霆默朝内旨
　　卷七十三之七十五　天篆雷书　谢雷设醮仪并检
　　卷七十六　雷霆火师奥旨
　　卷七十七之七十八　雷霆妙契
　　卷七十九　雷霆契勘
　　卷八十　欻火邓天君大法
　　卷八十一　负风辛天君秘法
　　卷八十二　先天一炁火雷使者秘法　三帅心录
　　卷八十三之八十九　先天雷晶隐书
　　卷九十　先天一炁使者大法
　　卷九十一之九十二　六乙天喜使者大法
　　卷九十三　雷霆三要火雷使者秘法
　　卷九十四　雷霆欻火张使者秘法
　　卷九十五　雷霆飞捷使者大法　一炁使者大法
　　卷九十六　太乙捷疾使者大法
　　卷九十七　上清飞捷五雷祈祷大法
　　卷九十八　九天碧潭祷雨大法
　　卷九十九　吴天金关五雷大法
　　卷一百　雷霆铁札召龙致雨法
　　卷一百一　五雷祈祷行持秘法
　　卷一百二之一百三　五雷祈祷符法
　　卷一百四之一百八　高上景霄都天大雷琅书
　　卷一百九之一百一十　混沌玄书
　　卷一百十一之一百十三　帝令宝珠五雷祈祷大法
　　卷一百十四之一百二十　太极都雷隐书
　　卷一百二十一　南宫火府乌阳雷师秘法
　　卷一百二十二之一百二十三　邵阳火车五雷大法
　　卷一百二十四　雷霆火车五雷大法
　　卷一百二十五　九州社令蛮雷大法
　　卷一百二十六之一百二十七　九州社令阳雷大法
　　卷一百二十八　九州社令阳雷祈祷文检
　　卷一百二十九　雷霆箭煞年月枢机
　　卷一百三十　北真水部飞火击雷大法
　　卷一百三十一　石匣水府起风云致雨法
　　卷一百三十二　雷霆祈祷秘诀
　　卷一百三十三之一百三十九　太乙天章霹雳大法
　　卷一百四十之一百四十五　太乙天章霹雳大法
　　卷一百四十六　正一忠孝白捉五雷大法
　　卷一百四十七之一百五十三　洞玄玉枢雷霆大法
　　卷一百五十四之一百五十五　混元六天如意大法
　　卷一百五十六之一百六十三　上清天逢伏魔大法
　　卷一百六十四之一百六十八　上清天蓬伏魔大法
　　卷一百六十九之一百七十　混元飞捉四圣伏魔大法
　　卷一百七十一之一百七十八　上清童初五元素府玉册
　　卷一百七十九之一百八十七　上清五元玉册九灵飞步章奏秘法
　　卷一百八十八之一百九十四　太乙火府五雷祈祷奏告大法
　　卷一百九十五之一百九十七　混元一炁八卦动神天医五雷大法
　　卷一百九十八之二百六　神霄金火天丁奏告炼度大法
　　卷二百七之二百一十　太极丹阳内炼秘旨　太极葛仙公施食法　太极玉阳祭炼符法并文检
　　卷二百一十一　天罡生杀大法
　　卷二百一十二　中皇总制活耀天罡大法
　　卷二百一十三　广灵宣化陈将军秘法
　　卷二百一十四　玉音乾元丹天雷法
　　卷二百一十五　元皇月孛秘法
　　卷二百一十六　九天玄女灶告秘法附三献仪
　　卷二百一十七之二百一十八　紫庭追伐补断大法
　　卷二百一十九　神霄断瘟大法
　　卷二百二十　神霄遣瘟送船仪
　　卷二百二十一　神霄治病诀法
　　卷二百二十二之二百二十六　灵官马元帅秘法
　　卷二百二十七之二百二十八　雷府朱帅考邪大法
　　卷二百二十九之二百三十　上清马陈朱三灵官秘法
　　卷二百三十一　上清正一三景灵官秘法
　　卷二百三十二之二百四十　正一玄坛赵元帅秘法
　　卷二百四十一之二百四十三　雷霆三五火车王灵官秘法
　　卷二百四十四之二百四十五　玉清灵宝无量度人上道
　　卷二百四十六之二百四十八　天心地司殷元帅秘法　地部金官潘将军秘法
　　卷二百四十九之二百五十　天坛玉格
　　卷二百五十一之二百五十二　太上女青天律
　　卷二百五十三　地祇法绪余论
　　卷二百五十四之二百五十六　地祇温元帅大法
　　卷二百五十七之二百五十八　东平张元帅铁毒地雷秘法
　　卷二百五十九之二百六十　馘魔关元帅秘法
　　卷二百六十一　酆都车夏二帅秘法　酆都孟元帅秘法
　　卷二百六十二之二百六十三　酆都考召大法
　　卷二百六十四　酆都黑律牧邪巫法
　　卷二百六十五之二百六十八　酆都黑律灵书
　　道法会元卷之一
　　清微道法枢纽
　　法序
　　雷法其来尚矣。未有如是至简至易至验者也。我祖师紫虚元君，敷弘道妙，发露玄微；陈乾坤造化之源，开雷霆机缄之妙；包罗万汇，总统众灵；泄八卦之幽微，显五行之妙用；寂然不动，感而遂通；夫天地以至虚中生神，至静中生炁。人能虚其心则神见，静其念则炁融。如阳燧取火，方诸召水，磁石吸铁，琥珀拾芥。以炁相召，以类相辅，有如声之应响，影之随形，岂力为之哉。不疾而速，不行而至，不机而中，不神而灵者，诚也。凡炁之在彼，感之在我；应之在彼，行之在我。是以雷霆由我作，神明由我召。感名之机，在此不在彼？人皆神其神，惟圣人则不神所以神。故愒云：莫问灵不灵，莫问验不验，信笔扫将去，莫起一切念。
　　道者，灵通之至真；法者，变化之玄微。道因法以济人，人因法以会道，则变化无穷矣。当知法本真空，性源澄湛；了一心而通万法，则万法无不具於一心；返万法而照一心，则一心无不定於万法。如是，当知道乃法之体，法乃道之用。雷霆者，彰天之威，发道之用者也。明其体用而究其动静，静也得太极之体；动也得太极之用。寂然不动，即道之体，感而遂通，即法之用。如有按图索骏者，孰若不心其心，不迹其迹，无思无为，泰宇既定，真光自发。是故天不言而善应。生生化化之机运於自然中，实当形体谓之天，主宰谓之帝，功用谓之鬼神。雷霆者，乃天之功用也。且夫人身与天地合其体，太极合其变。天地五雷，人本均有。是性无不备矣。
　　道法枢纽#1
　　师曰：#2有道中之道，有道中之法，有法中之法。道中之道者，一念不生，万物俱寂。道中之法者，静则交媾龙虎，动则叱叱#3雷霆。法中之法者，步罡、掐诀、念咒、书符，外此则皆术数。
　　师曰：大道无言，可以神会；妙法无传，可以心受。善行持者，行道不行法；善求师者，师心不师人。又曰：先天而生，生而无形；后天而感，感而有情。寂而感，感而寂。非至人，孰能与於此哉。#4
　　或问：法有先天后天之说者，何耶？师曰：若说先天一也无。道亦强名之耳，何有於法？况一念才动，便属后天，符图咒诀，抑又末耳。
　　师曰：法无存想，存想非真法；无造作，造作为妖法；无叱喝，叱喝为狂法；无祝赞，祝赞为巫。妙合乎阴阳#5，动静、方圆是也。道贯乎三才，天地人物是也。水、火、木、金、土，应之以五行；东、南、中、西、北，运之以五方。天、地、水、火、风、雷、山、泽，配之以八卦。彼#6泥於术数者，凡#7书符时，以某事作用某窍，如是而按造化，如是而应生克，如此起笔，如此冲发，鬼神之机我得之矣。然不知太极未判之先，孰为阴阳？孰为三才？孰为五行？孰为五方？孰为八卦？故有道之士，撒手行持、不拘#8符篆。
　　师曰：古云：画符不知窍#9，反惹鬼神笑；画符若知窍，惊得鬼神叫。今之行持者，不明道法之根源，妄於纸上作用，以为符窍。殊不知此窍非凡窍，乾坤共合成。名为神炁穴，内有坎离精。当於身中而求，不可求於他也。能知此窍#10，即可与言道矣，岂徒法哉。
　　《太上心法序要》云：收为胎息用为窍，道法之中真要妙。漏泄此语#11，子其味之。
