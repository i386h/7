<!-- { "loadSidebar": true } -->
　　歌毕，开目想自身为真人，青龙从肝出左，白虎从肺出右，朱雀从心出前，玄武从肾出后。便以舌柱上腭，存为度仙桥一道，五藏中五色云炁覆之，凝然度身登桥上，直至斗中。便呼年月日时四直功曹使者，在斗中云：今日弟子某，为有某厄难，急切告请。次存四直入斗去，良久，存见一人从斗中出，状如玉女，两手托羊头，名擎羊使者；次见一人左手执剑，手把花盘，名陀罗使者。存此二人乘空而降醮筵。检校精洁。所有供养不精专者，是此二人回报，乃真人不下降。次存见七星皇君，夫人内妃，衣服首饰，存之分明，千乘万骑，威光赫奕，浮空下降。降时，乃显各有异香，紫云入室，乃是七星降临。躬身叩齿，依科告请。切忌僧尼、孝子、妇人、鸡犬秽触，殃祸立至。未请真皇之前，先於坛外安日直土地，先上香关白，仍隔宿启申，关白土地建诚，次日设醮。
　　九皇星真服色
　　第一阳明贪狼星君，九晨玉冠，青羽绯裳，执斗中玄图。
　　第二阴精巨门星君。玄精玉冠，玄羽绯裳，执五色羽节。
　　第三真人禄存星君，飞华宝冠，青羽绯裳，执斗中青箓。
　　第四玄冥文曲星君，玉华宝冠，丹锦绯裳，执元灵之节。
　　第五丹元廉贞星君，七宝飞天冠，白锦绯裳，执青炁之箓。
　　第六北极武曲星君，飞精华冠，紫锦绯裳，执斗中玉策。
　　第七天关破军星君，九玄宝冠，九色锦裳，执挥神之策。
　　第八洞明外辅星君，飞精玄冠，九色凤衣，手执火铃。
　　第九隐光内弼星君，飞天宝冠，九龙之衣，手执帝章。
　　九皇夫人服色
　　第一飞灵华颓云之髻，紫青黄之色衣裙帔，带九灵绶。
　　第二髻如前，飞锦罗裙，凤锦帔带，灵飞紫绶。
　　第三神缨宝冠，绯云明光锦，带六出飞晨之绶。
　　第四七称玉冠，诽罗凤文之，带金真玉光之绶。
　　第五紫晨飞冠，九色之，带神虎玉文。
　　第六玉晨进贤冠，飞青之，带流金火铃。
　　第七飞华颓云之髻，七色夜光云锦之被，带天威灵策。
　　第八颓云之髻，飞罗之喝，带九光之绶。
　　第九七称玉冠，青文锦，带夜光之绶。
　　九晨内妃
　　第一内妃，黄锦帔，丹青飞裙。
　　第二内嫔，青锦帔，绿羽飞裙。
　　第三元母，青锦帔，绣羽裙。
　　第四内妃，紫锦帔，黄羽裙。
　　第五大女，朱锦帔，紫青飞裙。
　　第六中女，朱锦帔，青绣飞裙。
　　第七少女，丹锦帔，青华羽裙。
　　第八左夫人，紫锦帔，绣羽飞裙。
　　第九右夫人，绿锦帔，翠羽诱裙。已上并颓云髻。
　　凡结坛，於斗灯前设净水一大盆，用净巾覆之，勿令犯触。於月建上，以白纸上朱书招真符一道，并书脱厄符一道，安本命所属。在水盆内投符时，令手轻放水面上，直候点灯一宿，来日焚香再拜，看水盆内二符，沉则疾患难治，若水清符浮面上，即无畏矣。书符诵天蓬咒三遍。勑符下时，又念北斗灵灵咒三遍，叩齿九通，投符，以净巾盖之。
　　招真符
　　脱厄符
　　本命脱厄符六道，以朱书，其符咒一如召百灵符。随所属，只用一道投盆中，验以清浊，及书与病人带。
　　子午生人
　　巳未生人
　　辰申生人
　　寅戌生人
　　丑亥生人
　　卯酉生人
　　北斗所管
　　凡醮斗之要，须知有主事之星，通传之神，不得一例乱告。如人间五臣，有奏书之臣，更别有曹局，况天真乎。题拟奏告，本为何事，看是第几星主掌，即总星位奏告，必获感通。若被害之不明，此是遏他之恶，伸己之善，除罪祈恩。子生人，告天之太尉贪狼星君，夫人内妃，管斗争相杀，牢狱之事。灯星暗，即主人多流亡。
　　若阴阳之学，仕宦干禄求名，丑亥生人，告天之上宰巨门星君，夫人内嫔，管宫城屋宅，山林竹木，五谷果实之事。星与灯若暗，主五谷果木贵。
　　若学道求仙，通真达圣，寅戌生人，告天之司空禄存星君，夫人元母，管贫富贵贱，财禄七宝，求谋之事。星与灯暗，即损乏贫下。
　　若人制伏人鬼，诛伐凶邪，卯酉生人，告天之游击文曲星君，夫人内妃，管文儒公卿宰辅，仙人隐士，艺术之事。星与灯暗，主贵人多疾，贬官流移。
　　若益算延年，立功祈福，辰申生人，告天之斗君廉贞星君，夫人大女，管男女贞洁忠良淫乱之事。星与灯暗，主女人灾病，婚嫁不成。
　　若灾滞疾厄，乞申希免，己未生人，告天之太常武曲星君，夫人中女，管武官将帅，戈甲武艺，兵卒。星与灯暗，主武士疾患，不宜兵卒。
　　若天地否极，炁俟不调，午生人，告天之上帝破军星君，夫人少女，管败军失将，众民家业败失。星与灯暗，主兵起灾生。
　　若禳谢众灾，服药求医，告天之玉帝外辅星君夫人。
　　若为民祈福，应告一切，告天之太常内弼星君、夫人。
　　斗笺
　　臣某言，辄沥愚诚，干冒圣聪，罪当万死。窃念微臣凡俗秽质，谬忝仙阶，胎生肉人，滥司至化。顾惟下学，冒领行持。未能修进寸功，妄敢宣行正教。所受词旨，理难抑违，辄於三掠之门，上祈皇极之鉴。臣诚惶诚惧，稽首顿首，谨据某处某生上属某星君，伏为斋意。臣恭依紫庭秘旨，太上真科，就某处严备酌水献花之仪，关点北斗星灯一坛，给付脱厄真符随奏，欲换死籍。皈命星天，丹祷百拜，首谢本人故违谬犯，三业六情，夙债冤愆，阴阳匿恶，千罪万过，誓今已去，改过自新。仰乞圣恩，与之更生，咸希原赦。除错谬之炁，续罄竭之年。凡百灾殃，自兹消灭。伏望北斗天之太尉贪狼星君，列位。特降睿旨，允臣祈告。备陈本人词旨，即降勑命，告下东岳泰山府，酆都合属宫洞三官曹局，主录司命，主灾主病主考一切神灵，特与检举目前片善之功，添展已穷寿算，除落死名，消释恶根，拘收主非主杀之神，放免考对魂魄，使神炁守卫，得满天年。所是本人见病，已见危困，凡世医药不能疗痊，惟祈玄皇正炁，灌注本人五藏百脉之中，斗罡星精，下绛酴筵香茶酒果之内。使本人饮服之后，去徐内外伏连之厄，荡涤表里邪秽之精斥逐病魔，保安患体。务俾某魂神澄正，身命永坚。上广圣慈好生解厄之恩，下副皇民皈命丹诚之祷。臣不知气候，罔明天理，僭越亵渎，罪当万死。更冀哀悯奉道救民，得遂贷宥，臣不胜感德荷恩之至。谨具状以闻，臣死罪死罪，谨言。
　　太岁年　月　日具位臣姓某笺。
　　右斗笺，乃是法内格式。后人用之，当审事情。如其中所术立誓令后改过自新之语，尤不可泛用，须临时随事立意可也。
　　上笺符焚香炉中
　　上章吞服符
　　朱书净水吞服。即大章中吞服符。
　　道法会元卷之一百七十二竟
　　道法会元卷之一百七十三
　　元应太皇府玉册
　　返真篇
　　人精神未期空散，无疾而遽终者，先启斗阙及关地司，以绯线九尺，札桃木三寸於卒死人左手中，以素帛丹篆返真符覆其尸。次於其床下，以瓦盆贮水一斗七升。次用青竹六尺，悬白旛一首，书卒死人年月日时姓名，旛后亦书返真符。师执之。丁罡三步，望癸地，掐紫微诀，歌曰：
　　阴灵来我旛，阳神反汝残。北斗天蓬勑，玄武开阴关。
　　诵七遍，每一遍呼某甲名，以旛召入其尸所。再咒曰：
　　元亨利贞，魂神饭形。五藏万灵，不受死经。回尸返神，永保康宁。急急如北帝勑。
　　引罡炁，剔诀于旛上。未苏，再召如初法。人之祖考未生阳界者，亦可召之。倘非德业虚白，未足与议也。应回尸起死，若非文始之真，未能回骸度人。妙在师心，诚出卒人之家，兼尸魄素无恶逆克对，此三者俱备，必致返真感通矣。
　　返真二咒
　　三部神生，八景已明。吾今召汝，理神还魂。急急如北帝勑。
　　返真符
　　混元追生魂法
　　北斗真元摄，天玄地圣摄，天圣地玄摄，北帝追魂摄，真武将军行法摄，大禁神勑摄。云电北帝摄，九游真圣摄，卫灵神降真摄，天圣地圣摄，六丁六甲收魂摄。
　　右法，治误死、枉死、卒死，但心头稍暖者可治。用黄纸比中指中节，念一十一句咒，写成六甲六丁字，烧灰，男左女右，吹鼻中，令人耳边叫小名。北斗炁，玉皇诀。
　　上道策词
　　上乐之虚，抱玄入白。实妄相融，元真不隔。祥发五华，烟缠九室。
　　六合应三云，八景回二赤。策盖广寒庭，飞神洞濠宅。
　　右此策词，言无韵丽，难测其渊，宗会上经，贯明三道，惟宅心灵宇者可造其微。夫灵钧广推，所以调六炁也。琴心三迭，所以舞胎仙也。是真道以虚静为本，玄白以合和为根。若以至虚合和，则天籁自鸣。若以至静养神，则空歌自奏。乘斯虚静之势，抱玄入白，实妄相融，仙凡之有间哉。凡真既无间隔，则真道日可成矣。未有内无真而致真自来，内无妙而政妙自应也。烟缠九室者，能混万神於九变，则辟非满於泥丸。祥发五华者，能招灏气於三田，则华植於紫户。然后三素之云，蓊郁於六合之宫，八景之神，朗明於二赤之部。遐则九载，迩则三秋，策軿北盖，神飞倒景，啸命千灵，宴谒紫宸。非霄邈之才，真人之俦，何能造其微哉。玄白之道，顿渐有二，精符一妙，功无毫屋。且玄一虚室生白之道，乃知白守黑，求死不得，是也。上道守玄白之法，是知白见黑，忘形坐守者，是也。策内虽载其微，守之者未去显心，则无冀其验。犯之者留意黄赤，则必有其殃。显灏气三素，亦略得明其万一。余皆天真秘禁，不敢轻露。能者见前门庭，其堂室可造矣。
　　青灵真人守玄白之道
　　真人曰：守玄白之道，坐卧任意，存泥丸中有黑炁，心中有白炁，脐中有黄炁如丝，渐渐如云，以覆身，因变成大火烧身，通洞内外。如一自早行，次达于午，便使人长生。犯色立死。
　　云林夫人三素之道
　　夫人曰：仙真之道，以耳目为主。视色则目暗，广忧则耳闭，北病从内而外奔也。非复有他。至半夜，先开目，东向，以手大指背各左右拭目，就耳门，再使两掌交会於顶中，三九过。存目中常有紫青绛三色云炁出目前，此是内按素云，以灌童子。阴咒曰：
　　眼童三云，两目真君。英明注精，开通精神。太玄云仪，蕾买娇翩翩。保制双关，启彻九门。百节应响，朝液真身。上升玉宫，列为上真。
　　咒毕，咽液五十过。久为之，彻视十里。此真仙之道，不独耳目矣。
　　彻视符
　　灏气
