<!-- { "loadSidebar": true } -->
　　雷霆号令，天地清宁。雷霆猛吏，欻火大神。驱雷社令，馘戮邪精。通传报应，考究姓名。雷伯大仙，急降真灵。一如神霄直王律令。
　　遣咒
　　乾曜太乙，欻火之精。驱雷掣电，削伐魔精。飞腾五岳，万总云并。斩神灭鬼，火部中灵。一如真王律令。
　　再遣
　　上帝有敕，雷霆号令。谨敕欻火大神，风伯雨师，雷公电母，邵阳元帅，五方蛮雷使者，雷部管辖，社令雷神，一依吾令。吾夙承道旨，掌握帝符，识任雷霆，专司杀伐，汝遵号令，来佐於吾。凡馘妖魔，汝宜宣力。明彰报应，毋辄故违。速去速来，大展雷威。吾在坛前，卓剑相待。急急如雷祖大帝律令。
　　百变雷符
　　上帝有勑 日月光明 四海龙君食鬼天精 天雷霹霆 奉上帝勑 包罗万象 飞雷仰斗 六诀 前脚奔雷电 后脚起风云 □□□□□□□ 贪巨禄文廉武破 火索万丈烧灭凶群火绳一举收缚邪精 飞雷掣电斩邪灭精 风云电雷雨速降摄
　　召咒
　　唵□喽咤哩魁摄唵哺□神乾咤魁魒摄。
　　遣咒
　　天雷帝火，地雷风火，阳雷神火，阴雷金火，土雷真火，流金火铃。破洞伐庙，馘妖灭精。安镇家宅，匡济生灵。雷符所告，万神咸听。急急疾疾。一如雷祖大帝律令。
　　赤煞雷令符
　　太阳君帝 太阴帝君 五雷使者 九江龙君 手持雷斧万里霹雳 奉上帝敕统摄万灵 二十八宿 前起风起 后轰霹雳 天火地火阴火阳火长生不死火 四方严守令万里付魁罡 一转天地动二转地水风三转霹雳呜四转雷火发五转电雹生六转日月暗七转天地交并八转万鬼千魔皆灭尽九转愿教人道得长生
　　五星霹雳符
　　左眼东霞扶桑宫 右眼西台广寒宫 天圆地方雷居印堂 乾坎艮震巽离坤兑 欻火威光百神之主 一转天地动二转日月明三转动魁罡四转雷公呜五转霹雳发六转山鬼死七转收新一切邪魔赴吾五星都雷真符之下尽皆诛灭 东方蛮雷马郁休南方钻雷郭元京西方蛮雷方仲高北方蛮雷邓拱辰中央蛮雷田元宗速起 左手托天擎火轮右手拽地起风云 心胸浩荡包藏乾坤 左踢五岳天星坠落 右踏昆仑四海停流 上帝敕有扫荡九州如有不顺五岳斩头 开眼出火光腾万丈耀彻 八极人道长生鬼道灭形 阳精阳精飞天火轮日华曜晖荡涤阴云 一条火索烧魔魅一条火索缚精邪 左行风扇吹灭鬼神 右行火扇烧杀鬼精 雷公雷公呼云震风火云急起急出急摄 坎宫水一肾生於肚午子震官木三肝生於心午卯离官火七心生於脾宫土五脾生於肺　中酉外掐诀内运用 五行相生还归六腑五行毕备精神交具变化无数急急如雷公律令敕召横天霸立至
　　敕咒
　　角箕之精，甲乙神灵。扬波鼓舞，云雷速兴。井轸之星，丙丁曜灵。飞火万里，火逐烟生。奎参之精，庚辛之灵。流铃掣电，剑戟交横。斗壁之精，壬癸星灵。涌波激浪，护佑患身。天精之灵，水火之英。霹雳使者，火铃将军。三天力士，＋枫皇君。雷火速起，电雹速奔。飞霜铁斧，队仗纷纭。奸神孽鬼，邪怪妖精。妄求血食，酷害生灵。不分大小，阴敕阳封。群魔游识，尽解雷霆。千千截首，万万蔚形。顺吾者生，逆吾者倾。稍违吾令，如逆上清。一如雷祖大帝律令。
　　役咒
　　赤天之威，电扫风驰。律令大神，手执针锤。游行三界，日月藏辉。星昏斗暗，鬼哭神悲。铁轮叉戟，山岳摧倾。一如雷祖大帝律令。
　　治祟大咒
　　吾与天公除万殃，化体人间作鬼王。身长万丈口齿方，铜牙铁爪飞电光。前驱霹雳后镬汤，迅雷掣电走天罡。草木焦枯尽摧伤，崩岩裂石断桥梁。两目闪烁耀天地，一怒海沸五岳倾。斩妖吞孽灭凶强，摄捉寸斩断灾殃。兴云致雨顷刻间，五方雷电起龙章。吾持神咒莫敢当，魍魉妖精尽灭亡。急急如九天雷祖律令。
　　龙雷破伐符
　　左眼太阳帝君起雷火 右眼太阴皇君起水光 天圆地方雷居印堂 口如沧海吞食凶强 一笔天清二笔地宁三笔人生四笔鬼灭五笔元亨 冑罗星斗腹纳乾坤 左扇烟焰涨天 右扇狂风刮地 左手执雷锤击破昆仑山 左手持雷针摧灭诸魔精 前脚风车轰霹雳 后脚火焰灭妖精 火神助吾威火焰 左翼下助吾飞 右翼下鍗 五雷使者速降九垓上帝有敕鞭龙起雷木神下附霹雳兴摧闪烁电雹神鬼灭灰急急如雷祖律令敕 东西南北中央戊己五方雷火速发速起 天煞地煞至一切精邪悉皆受煞 天神龙水社五雷速起
　　号头
　　磊□。霹雳震电。运炁写入符肚。雷令急行。两手雷局，运雷取炁入符。再念云：天雷呜，神雷呜，龙雷呜，水雷呜，社雷呜，速起速发，急急奉行。
　　右符书毕，再念金光咒三遍，以左手掐午文，右手握雷局，取巽炁吹符。存元帅乘火云而至，与符合形。
　　欻火诛邪符
　　上帝有敕 日月 光明 五雷大将 四海龙君八卦大神 左手擎天天雷霹雳 右手拽地奉上帝敕 六诀 前脚行雷 后脚驱雷 □□□□□□□ 火绳索飞捉火妖魔 飞雷掣电斩鬼灭形急急如雷祖律令
　　召役咒
　　上帝敕命，召役雷神。威雄赫奕，变化通真。闻吾役遣，火急奉行。一如雷祖大帝律令。咒毕，掐玉文，取中天炁吹去。再念密咒：唵□嗏咤哩□摄。
　　遣咒
　　唵哺□□咤嘌□摄。
　　飞电斩鬼符
　　敕咒
　　丹天火云，威震乾坤。上摄天魔，下斩妖氛。飞电烁烁，扬风无停。通真变化，朝谒帝君。一如大赤天帝敕。
　　右符书毕，先出本身火炁呵入符，再取南方火炁入符。一应熏服，悉有应验。
　　驱瘟诰
　　北帝雷霆都司
　　恭奉
　　太上道旨，神霄真王敕命，颁降真符，差委贵职，径下某家，祛斥不祥，保安病体。一如告命，火急奉行。须至指挥者。
　　符。
　　右符谨请
　　中天欻火律令炎帝邓天君，遵承符命，契勘抱患某人，爰从多劫乃至今生，处世居家，求谋作息，未免造诸罪业，岂无结积冤愆，致触天威，冒犯典宪。今者特凭恳祷，用仗解禳。已沐圣恩，许从原赦。行瘟使者。行瘟神王，仰随符命，速与抽去元施寒热某病时瘟毒炁，立往他方，高，飞海外，不许顾恋民居，缠绕生命，酷害良善。如有坛社祠庙奸神滑祟，孽鬼妖精，邪巫魇魅，及诸种类家亲伤亡鬼党，结集妖兵，乘时肆祸，违符逆命，抗拒天兵，於律似难容恕者，仰依例兴雷诛灭，杜绝祸因。速俾所患顿臻安愈，家眷均享康宁。火盗潜消，财谷丰阜。故兹告谕，各宜遵奉。如或违犯三天软旨，照依内台女青玄科律令施行。
　　年　月　日　时告下。　具位　姓　某承诰奉行。
　　祖师三天大法师正一真君。
　　破洞伐庙雷火札
　　北帝雷霆都司
　　今据某处某人於几时以来，被鬼侵害，致患某病，法治弗痊，药医罔效，求神问卜，俱各云是奸神作孽，鬼魅为殃，甚至欺侮天条，拒抗道法，公然肆祸，於律难容。雷司照得前项祸鬼害民得便积罪深深，若不剿除，实为民害。今来备奉神霄真王敕命，仰召役雷神，起发都天雷火，应时前去焚巢毁洞，摄魄追魂，剿戮前项奸凶，馘灭应干妖衅。务俾某冲和顿复，人鬼分离，家眷平安，求谋称遂。上符天信，下副民情。须至符札者。
　　右件符札奉神霄真王勑命，仰本司便宜行移诸部天将雷神，督集岳府掌五瘟府君，直年太岁年王，城隍社令，本境社稷神祇，司命土地等神，应期火速承领符命，起发都天大雷火，前去焚烧毁击应干为祸藏魂寄魄，停妖蔽鬼，聚营结党，奸神恶鬼，生熟妖精，土洪石洞，水穴山窠，淫祠妖社，化作微尘。剿绝邪宗，追还魂命。杜绝祸因，存活病体。仍俾家居吉无不利。上符太上好生，救民功大，符到准敕，风火速行，立垂昭应。谨札。
　　年　月　日时札下。　具位　姓　某　承址奉行。
　　高上神霄玉清真王长生大帝。
　　破洞诛伐铁札诰
　　北帝雷霆都司
　　恭奉
　　道旨，颁降铁札真符，专为抱患某祛除祸鬼，馘灭邪精，俾得人鬼区分，病身顿愈。须至告符者。
　　符。
　　右件诰札奉
　　天符，告下法部将兵，地祇等神，岳渎山川，城隍里社，仰承准符命，焚巢荡穴，安镇宅庭，馘戮奸凶，翦截妖怪，追还魂命，复归本身。大显雷威，不得容隐，违符者死，顺命者生。千千截首，万万翦形。魔魅绝迹，鬼妖灭形。邪精断种，衅隙离身。务俾某顿复冲和，尽蠲故炁。往罪即消於黑简，生名早注於丹书。身命永坚，室家胥庆。上广雷霆之化，以彰利济之功。专俟感通，以为效信。一如告命，风火奉行。谨札。
　　年　月　日　时札下。　具　位　姓　某承诰奉行。
　　高上神霄玉清真王长生大帝。
　　三天风火便宜百变牒
　　司额
　　据某处某投词，於某时日已来，被鬼侵害，得沾病证，祷禳无效，医疗弗瘳。是以具告雷司，求为究治。当司得此，事干利济，难以抑违。若不行移，终难断绝。今来亟发符文，谨请中天欻火律令大神邓伯温，统率蒋、壁、华、雷、陈五方蛮雷使者，雷部管辖，社令雷神，风伯雨师，雷公电母，六丁六甲，神将无鞅数众，径下在患某家，责督里社司命，土地六神，立便契勘本人得病因源，是何鬼祟为祸。即请轰雷掣电，掷火流金，馘灭妖邪，驱除祸害，保安病体，增益年龄。广好生利物之功，施杀鬼安人之令。如有违慢时刻，定行劾奏上闻，一依女青诏书律令施行。须至牒者。
　　符。
　　右件符牒奉
　　上帝敕，策役雷霆欻火神，承天符，疾速行。雷轰电掣飞烟腥，天崩地陷黄河倾。破巢毁穴怒不停，驱起里社猛烈神。震伐妖怪及邪精，追魂摄魄显威灵。升天入地灭妖氛，大彰威勇济生民，救安所患立康宁，符到奉命立便行。如违依准雷霆令，束送酆都碎灭形。卓剑坛翦祈报应，救民功德达天廷。谨牒。
　　年　月　日　时牒。　具位　姓　　某承诰奉行。
　　雷　霆　元　命　真　君，
　　玉枢五雷使相真君，
　　三天大法师正一真君，
　　高上神霄玉清真王长生大帝。
　　降魔伏鬼牒
　　司额
　　今据入意，为某於某年月日得沾某病，合室忧惶，具状皈叩雷坛，求为救治。当司得此，除已上闻帝阙，申牒合属，希恩照应外，合行降魔真符告下者。
　　符。
　　右件符牒奉
