<!-- { "loadSidebar": true } -->
　　箓用黄纸为之，上六星即南斗，符头即太一直讳。与灵宝生天箓略同，但作用稍异。
　　□运处离宫。涂，念咤。中有度人不死之神。
　　□明同日耀。涂，念那中有南极长生之君。
　　□宰御火帝。不涂，般。中有度世司马大神。要虚
　　□禀质阴阳。涂，念：曲。中有好生韩君丈人。
　　□尊佐南极。涂，念：大。中有南上，司命司录，延寿益算，度厄尊神。
　　□陶魂育魄，成胜十方。涂，念：黑。回骸起死，无量度人。
　　涂，念唵吽咤哩七遍。再念死魂受炼，仙化成人。
　　九霄正限宿分真 紫景青碧神琅玉太丹霄上帝敕 火铃火铃金火天丁绯衣仗剑速现真形 火铃炎炽变化八方亡人一见魂度南昌 神霄好生泽及幽泉亡魂一见立便生天 三笔书云急急急
　　神霄金光火铃生天玉箓给付亡故某神魂执证。
　　右奉玉箓，普告三界，昭示万灵，拔度神魂，超登仙界。一如告命
　　年　月　日告行。具录职奉行炼度臣姓某承诰奉行。
　　高上丹霄太清韩王朱陵度命天尊，
　　高上碧霄上清华王束极青华大帝，
　　高上神霄玉清真王南极长生大帝。
　　生天箓作用诀法
　　先期一日，斋沐，入靖室中，以朱砂研为细末用新汲水调之，作用三光讳入内。露过一日一夜，谓之阴阳炼砂。却於次日书造符箓之际，先於大道前至诚焚香，转诵九天生神宝章九过。毕，奏启三宝三师诸天帝真，法箓宗师，诸司帅将，祝告事意。毕，再拜。想侍靖素女立於香上，传达心诚，径至圆盖极高之上，虚皇妙境之天，玉清真王御前敷奏。见真王妙旨，赍捧飞空而降，至於自己所造玉箓之上，觉琼光满天地，玉彩照乾坤。即奏启谢恩而退。再念玉真开度天尊百遍，布炁箓之上，而退。
　　摄召符作用诀法。聚形见前。
　　九霄正限宿分真 □□□□□□□卯酉斗剔出星火速开九幽涂七转
　　真王有敕流金振芒九光焕落利贞无疆急急如神霄真王律令 金火天丁摄召亡都某三魂台光幽精爽灵七魄伏矢雀阴吞贼除秽臭肺尸狗蜚毒急急附旛应召摄女人添七魄洋洋壮巨司千毒草唇老次次曲直
　　右符甩黄纸朱书三道，先以一道烧旛下，次以一道烧灵位，下又一道当空中焚之，吹符灰向鬼户而去。念咒曰：
　　谨请张忠，炎神炎神，火铃火铃。上受霄命，救阴召魂。赤帝之灵，炎精火神。三台流光，地狱开明。摄召一切，童子引魂。有罪即释，有结即分。承此符命，速附灵旛。急急如神霄真王律令。
　　然狱灯符
　　一、灵宝洞真摄。二、太微灵虚摄。
　　三、元上灵朋摄。四、焕丹大元摄。
　　五、神霄洞妙摄。六、清阳玉真摄。
　　七、紫微普台摄。八、玉清龙汉摄。
　　九、元洞玉皇摄。
　　右符书九道，各书此秘咒於符下，迭书，就念涂。
　　道法会元卷之二百二竟
　　道法会元卷之二百三
　　金火天丁摄召仪
　　大圣统天元圣天尊。
　　大圣寻声救苦天尊。
　　大圣朱陵度命天尊。
　　三声宝号彻诸天，普召神霄永乐仙。鸾驭浮空齐降下，九霄甘露布坛前。
　　天丁执牒通幽夜，炎火流铃焕九渊。摄召真魂乘梵至，灵风吹动彩旛旋。
　　和：不可思议功德。
　　伏以香浮玉篆，翠雾轻笼，凤舞鸾翔，金光赫焕。上达虚皇妙境，直冲宝梵仙宫。玉女采丹诚，金童传素篆。以今谨运真香，供养：虚无大道至尊上帝，玉清真王金容玉相天尊、青华大帝太乙教苦天尊，可韩丈人丹霄应化天尊。玄天上帝终劫济苦天尊，南上受炼真人，妙行真人，救苦真人，大慧真人，九华真人，三元三官大帝，北极三圣真君，灵宝五师真君，灵宝教主显佑真君，炼度教主冲应真君、黄箓教主妙济真君，上清黄铁院三佐真人，玉府九司真君，请因教主雷霆火师真君，雷师皓翁真君，玉真教主妙济普化天师林真人，太素大夫侍宸王真人，左元真伯张真人，琼瑶金丽陈真人，左执法君薛真人，六阴柯微他卿卢真人，虚元统化真卿徐真人，火铃仙卿刘真人、神霄历代传振宗师，金火天丁火铃妙帅，火铃主炼仙官，火铃玉册仙官，神霄解罪救苦度魂仙官，九斗阳芒流金火铃大将，解冤释结大将军，火铃童子、女兵，雷吏霄伯，灵官公孙元帅，神霄功曹、素女，冥司急取亡人案典者温元帅，神虎何乔二大元帅，酆都内台杨元帅，酆都行司关元帅，艮宫摄亡丘天丁，三界召魂使者，地府五道将军，溟冷大神，泰山府沿路土地，玄都荚龙驿吏，地府赍简童子，九龙符命使者，法院官将，岳府隍司殟司主宰，三界四直功曹，当境社令土地等神。遥空启奏，恭想鉴观。孝信恭虔，谨陈酌献。
　　伏闻神霄大帝玉清真王，说法霄度天，演炼魂之妙旨，垂光碧玉殿，降摄召之真科真王驾翠盖之车，群圣驭青华之辇。余銮导驾，玉女参舆。齐会群真，大宣要道。玉符颁下，俾幽夜之显光，金简宣行，烛冥途而烜赫。苦魂顿计释，妙教流行。上之相传，师之付度。今则玉音流响，九天之众圣齐临；银烛浮光，十极之千毫交散。莫不精严科式，宣演灵章。摄召斋忱，，谨当宣白。白意。
　　诚悃已宣，高真洞鉴。伏望焕金光於八极，灿玉彩於十方。冥原尽化骞林，幽狱皆成宝苑。天花散乱，甘露霏微。彩旛鼓舞玉鸾翔，翠竹动摇金凤转。芙蓉玉女持旌节，芍药琼娥响玉璈。火铃冲掷八方清，金剑扫横五道净。咏玉音而响亮，扣金磬以清扬。鬼道闻此玉音，释开迷惑，目瞻太清。人道闻此玉音，出离生死，逍遥上清。仙道闻此玉音，不坠下地、常居玉清。
　　火铃光焕天尊。
　　玉凤灵旛舞，金鸾翠竹摇。仙妃垂翠辇，玉女奏仙韶。万籁声沈寂，香风散玉霄。真王垂济度，咸得步仙桥。
　　玉真垂济天尊。
　　玉符颁下，祥光焕散。琼毫万道，明华光照。玉女驭丹霞，见仙韶齐奏，无尽仙魂飞步到。命金火天丁开道宣诏，遣玉容仙女把灵旛来召。
　　志心召请火铃妙帅，金火天丁，掷铃流猛火，飞步降香云。愿闻今召请。秉符执牒召魂来。灵旛舞长夜，悉通开。存至。
　　向伸召请。已沐降临。催召牒文，谨当宣白。向来文牒，已具披陈。妙帅威灵，必垂昭鉴。楮财文牒，用火化焚。
　　化牒　　众宣咒曰：
　　普告三界，无极神乡，泉曲之府，北都罗酆，三官九署，十二河源，上解祖考亿劫种亲，疾除罪簿，落灭恶根，不得拘留，逼合鬼群。
　　元始符命，时刻升迁。北都寒池，部卫形魂。制魔保举、度品南宫。死魂受炼，仙化成人。生身受度，劫劫长存。随劫轮转，与天齐年。永度三途，五苦八难。超凌三界，逍遥上清。
　　伏闻神通变化，斯须而经纬万方，圣化周行，瞬息而往来六合。地狱阳间，仙境云霄，天界玄都，九垒九泉，十方十地，五岳名山之内，三元水国之中，悉
　　遍追寻。附旛显现。玉音妙语，谨为宣扬。讽破酆都咒三遍。
　　法师作用行破狱摄魂之法。
　　阴灵来我旛，阳魂返汝残。北斗天蓬敕。玄武出幽关。一如北斗秘书律令摄。
　　召请天仙女，桃花粹玉容。手持火铃节，足履金莲花。驾驭金光炁，金光瑞炁散。十方真王召，童子引魂来到。和：永离三途苦。
　　志心奉请火铃妙帅金火天丁，惟愿秉神霄之妙旨，摇撼天之帝钟，摄召亡过某台光之灵。伏愿死魂受炼，仙化成人。是夜今时，来临法会。和：受兹超度功德。
　　召请神仙女，殊伦翠玉容。手持火铃节，足履彩莲花。驾驭金光炁，金光瑞炁散。十方真王召，童子引魂来到。和：永离三途苦。
　　志心二请火铃妙帅金火天丁，惟愿秉神霄之玉箓，掷流金之火铃，摄召亡过某幽精之灵。伏愿上登朱陵府，下入开光门。是夜今时，来临法会。和：
　　受今超度功德。
　　召请真仙女，冰姿满月容。手持火铃节，足履碧莲花。驾驭金光炁，金光瑞炁散。十方真王召，童子引魂来到。和：永离三途苦。
　　志心三请火铃妙帅金火天丁，惟愿秉神霄之玉简，耀宝镜以光芒，摄召亡过某爽灵之魂。伏愿超度三界难，径上元始天。是夜今时，来临法会。和：受兹超度功德。
　　向来恭承神霄敕命，三遣金火天丁摄召神魂附旛显现。伏愿羽衣飘转，宝节交横。仙魂隐隐步虚来，真魄飘飘腾梵至。帝钟振动。火铃交飞。瑞风起而玉彩迸辉，祥霞生而金光焕赫。碧桃紫□长生果，玉册金符永乐篇。徐徐移步礼真王，整整衣冠朝大帝。黄华碧沼金光起，玉醴兰台翠雾生，洗浴身心，便悟希夷之道，精专志命，即' 登快乐之天。聆羽众之清音，听高人之妙韵。三礼玉容福增长，一声宝梵销除。有劳同学之至人，齐咏《灵书》之隐语。
　　众宣咒曰：,玃无向育，九日导乾。坤母东覆，形摄上玄。陀罗育邈，眇炁合云。飞天大丑，总监上天。沙陀劫量，龙汉瑛鲜。碧落浮黎，空歌保珍。恶奕无品，洞妙自真。元梵恢漠，幽寂度人。
　　引亡人至沐浴所。
　　太玄神水，全资涤荡恩波；蓬岛真香，自有返魂妙诀。痛念亡灵之久逝，爰修法会以荐扬。欲遂升迁，必资沐浴。身意洁而乐亦在其中矣，衣冠正则俨然望而畏之。沐甘露之沾濡出幽途之昏滞。心神顿悟，瞻三宝以皈依；魂魄超升，觉千愆之雪释。宣扬秘密语，拯济亡过灵。
　　咒水，洒浴所。
　　太玄神水，五行之初。生能浴物，洗新除故。渴饮养命，死苦难遇。若非大慈，何能救度。洁涤朽骸，愿登仙路。
　　焚衣。宣咒：
　　五浊已清，人景吧明。今日受炼，罪灭福生。衣巾鞋履，以饰仪形。汝今冠带，齐登上清。澡身浴德，无复同於光尘；弹冠振衣，必自逞其颜色。既使地根之断绝，将遂天衢之亨通。随我灵旛，上朝金阙。
　　众讽天尊说经教，引至大道前。
　　白朝参文。引魂朝参毕。
　　会朝清明，已睹正乾之御，扬言拜稽，宁无荐震之恭。仰谢玄恩，许容退步。有劳法众，仙音引导。
　　引诣灵席施食。
　　神霄火钤施食仪
　　法事
　　切以追想音容，爰效楚乡之些。依凭道法，幸归月夜之魂。望少为瑶席之留，谨先献龙团之品。香茶奉献，孝－悃披宣。入意。
　　向伸孝悃，已对披宣。伏以金饭玉浆，饵之者陟九清之境；交梨火枣，食之者离五苦之乡。非道力之攸资，岂法桥之可度。切念亡过某奄归逝水，俄历光楼，床加解脱之期，当备馨香之荐。恭命琳宫之侣，宏宣蕊简之文。吟宝偈以加持，演灵章而受记。当愿神识不昧，俨若生存，享此斋功，克臻妙道。
　　法云流润天荒
