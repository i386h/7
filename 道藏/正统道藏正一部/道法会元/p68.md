<!-- { "loadSidebar": true } -->
　　今据某投词，伏为自今月某日以来忽然雷标，深恐上犯天威，曷逃谴责。辛太上开自新之路，令下民知改过之心。是用皈投雷坛，乞为施行。本司得此，依教奉行外，合行备牒，请详前因，速为禀告雷霆主令大神邓天君，正令大神辛天君，行令大神张天君，褊闻雷霆一府二院三司真宰，莫赚判官，九州社令雷神，当季禀今司杀雷君，雷霆考校罪过合部威灵，咸令照应。俯为某详检前生今世姓名，所有故为误犯，不忠不孝，不仁不义，轻慢三光，抛遗五谷，不信因果，恣纵言辞，骂雨诃风，咨寒怨暑。轻忽大道，谄祀邪神，人百己千，欺心昧理，杀生害命，偷掠奸淫，累劫以来无边罪业，以致名书黑簿，魂系阴司，雷部按临，法当诛罚者，咸请体上帝好生之德，悯下民谢过之诚，收录善功，赦原罪犯。即使魂神着体，影怪潜消。
　　雷霆霁杀伐之威，星曜复光亨之运。灾衰洗荡，福庆资扶。家消火盗之虞，身益和平之祉。式彰道化，同赞玄功。须至牒者。右牒上上清神烈阳雷苟神君，阴雷毕神君，请详事理，依应奉行。谨牒。
　　年　　月　　日牒。具位　　姓某押。
　　清微禳火文检品
　　奏九宸
　　具位臣姓某诚惶诚恐，稽首顿首，再拜上言：臣奏据入意。臣领词虔切，恪为奉行。
　　谨遵
　　元降，颁行符章，告闻火部，赦原民过，消弭火灾。未敢自专，须至奏闻者。
　　右臣谨谨具状，再拜上奏
　　九宸圣位同前。恭望
　　天慈，允臣所奏。特颁
　　元始三境伏魔符章，付臣奉行， 
　　敕命三省府院，宣告九霄诸天台绾府阁，行下三官曹局，火部考校合属真司，咸令照应。特为某等广运好生，赦原积罪、回旋劫数，消弥火灾。旨命南方荧惑君火神祝融君，主火阏伯君，火部回禄君，火铃将军，南方火部主火将军，五方飞火掷火谏火大神，掌火大仙，火部判官，丙丁童子，胜光大将，腾光大神，太岁神君，咸令遵奉符章，特运仁慈，冥消厄数。告灾肆赦，哀矜自讼之心；作善降祥，屏斥郁攸之变。潜祛妖异，断绝火殃。比屋连甍，悉安居而乐业；悄灾解厄，处善地以无虞。仰望上天，曲垂下济。干冒天威，臣下情不胜激切俟命之至。谨奏。
　　年　　月　　日具位臣姓某上奏。
　　谨　　　　　　　　遣
　　九天捷疾符使杨杰操捧
　　上　　　　　　　　达
　　笺魏祖引进
　　具位臣姓某顿首再拜上言：臣奏为入意。臣领词虔切，恪为奉行。以今修具奏状一函，敢乞誊奏高上神霄玉清真王九宸上帝陛下。未敢自专，谨具笺状，端拜上奏祖师高元宸照法王清真紫虚元君道前。恭望师慈，允俞所奏，垂怜末学，俯念宗枝，不以他类章奏进达，敢祈速应。或恐奏文谬误，语句无伦，行列不端，不合玄范，就乞哀怜，削治正定。必使上合天心，毋令遣却。请颁敕旨，告下二官曹局，火部真司，咸令照应。特为某等广运好生，赦原积罪。回旋劫数，消弭火灾。次祈旨命南方荧惑君火神祝融君，主火关伯君，火部回禄君，火铃将军，南方火部主火将军，五方飞火掷火谏火大神，掌火大仙，火部判官，丙丁童子，胜光大将，腾光大神，太岁神君，咸令遵奉
　　符章，特运仁慈，冥消厄数。眚灾肆赦，哀矜自讼之心；作善降祥，屏斥郁攸之变。潜祛妖异，断绝火殃。比屋连甍，悉安居而乐业；消灾解厄，处善地以无虞。仰望上天，曲垂下济。干冒威严，臣下情不胜惶惧俟命之至。谨奏。
　　年　月　日具位臣姓某上启。
　　谨　　　　　　　　遣
　　九天捷疾符使杨杰操捧
　　上　　　　　　　　达
　　笺火德三境伏魔心章
　　元始一炁万神雷司
　　今据入意。除已奏笺天阙省府真司，希恩行下，宥过消灾外，合行元降三境伏魔心章告闻者。空五寸篆符。
　　右章上启
　　南方荧惑君火神祝融君，主火关伯君，火部回禄君，火铃将军，南方火部主火将军，五方飞火掷火谏火大神，掌火书金经大仙，火部判官，胜光将军，太岁神君，疾速遵奉符章，特运仁慈，冥消厄数。眚灾肆赦，哀矜自讼之心；作善降祥，屏斥郁攸之变。潜祛妖异，断绝火殃。比屋连甍，悉安居而乐业；消灾解厄，处善地以无虞。
　　伸望
　　真慈，曲垂拯济。一如元降律令。
　　年　　月　　日时告行。
　　谨　　　　　　　　遣
　　九天捷疾符使杨杰宝捧
　　上　　　　　　　　达
　　具位臣姓某承诰奉行。
　　宗师金阙昭凝妙道保仙元君祖，祖师金阙上保清真紫虚元君魏。
　　圆封皮式
　　三境伏魔心章一通告闻　元始一炁万神雷司
　　南方荧惑星君火部神祇　元始一炁万神雷司封
　　赍关
　　元始一炁万神雷司
　　今据某请行奏告禳解火灾事，今具奏状笺状各一函，上诣高元宸照宫呈进。三境伏魔心章一通，告闻南方荧惑君火部等神前。神力，捧达施行。专俟感通。须至关者。
　　右关
　　九天捷疾焚炎杨符使，详事施行。谨关。
　　年　　月　　日关。具位　　姓某押。
　　道法会元卷之五十四竟
　　#1『府开』当作『府阁』。其他文书均作『府阁』。
　　#1『府开』当作『府阁』。其他文书均作『府阁』。
　　道法会元卷之五十五
　　清微治颠邪文检品
　　符牒二雷君
　　元始一炁万神雷司
　　本司今据某投词，伏惟自今月以来忽被妖邪侵侮，弄影现形，隐显不时，盗物惊人，为害非一。举家惶惑，寝处难安。敬用皈投，求为驱治。当司得此，切详幽明异致，人鬼须分，虽以下民积衅稔愆，自隶有司检罚，何应邪魅辄妄为殃。事犯天条，理宜究治。除已启奏上帝师真，请命奉行外，谨遵元降，颁行真符告下者。
　　空五寸篆符。
　　右奉符命谨请
　　上清神烈阴阳苟、毕二大天君，会同九斗阳芒流金火铃大将刘天君，天罗地网章、律二大神，五方天丁力士，十方护法神王，本佩法箓中官将骑吏，疾速分真化炁，奋武扬威，监勒当境所属城隍主者，土主里社正神，本家司命福神，前诣受字之家，上张天罗，下布地网，周匝禁制，把断方维，毋致遁逃，严加扑捉。为害诸类神鬼魍魉妖精，无分大小亲疏，一体牢固拘集，摄赴雷司，依律治罪，馘灭施行。如是本家业债冤亲，醉亡滞魂，就请依理诫谕和释，即便起离。务令人鬼区分，妖邪绝灭。家庭清肃，人物安宁。懋显神功，以彰道化。事干利济，星火奉行。一如玄科律令。
　　年　　月　　日时告下。具位　　姓某承诰奉行。
　　宗师金阙昭凝妙道保仙元君祖，祖师高元宸照法王紫虚元君魏。
　　札司命
　　元始一炁万神雷司
　　本司今据入意。除已委请雷君究治外，切照司命之职，管隶一家，所当捍御，看详前因缘，何有失觉察，纵放外邪为怪。为此合行
　　符命告下者。
　　空五寸篆符。
　　右札付某家司命主者，仰遵元降，疾速会同住禁内外干系土地六神，周匝禁制，把断方维。应有见在为祸诸类神鬼魍魉妖精，无分大小亲疏，一体扑捉拘禁，祗候本差雷神将佐，解付依律究治。如是本人业债冤亲，枉亡滞魄，就仰依理诫谕和释，即便起离。务令人鬼区分，妖邪绝灭。家庭清肃，人物安宁。应有词人大小家眷平日所犯愆非，并体太上宽恩，悉从原宥，许以自新。懋显神功，以彰道化。事干利济，星火奉行。一如玄科律令。
　　年　月　日时告下。具位　　姓某押。
　　宗师金阙昭凝妙道保仙元君祖，祖师金阙上保清真至道元君魏。
　　奏至极上紫皇上道心章
　　具位臣姓某诚惶诚恐，稽首顿首，百拜上言：臣谨奏据入意。臣领词虔切，事干利济。切详幽明异致，人物须分#1。虽以下民积衅稔愆，自隶有司、检罚，何应邪魅辄妄为殃。事犯天条，理宜究治。除已便宜奉行符命，委请雷君，依理诚谕区分外，今则未臻应感，益见猖狂。似此顽骆，岂容肆害。谨遵元降，拜呈紫皇上道心章上闻者。
　　空五寸篆符。
　　右章泄自太虚，流布三界。臣谨谨百拜上奏昊天至尊金阙玉皇上帝玉陛下。恭望天慈，俯垂省览，即赐恩命，降付三省院府，行下九天三界，三官九府，五帝四司，宪治洞天，冥司岱岳，城隍里社，合属攸司，咸令照应。持与某检会宿生今世之姓名，赦除故作误为之罪业。斡旋星运，解释冤憎。超度先亡，区分人鬼。
　　赐降先天道炁雷火金光，差委上清神烈阳雷神君苟留吉，阴雷神君毕宗远，九斗阳芒流金火铃大将刘明，天罗神赵章，地网神律玄，五方天丁力士，十方护法神王，本佩法箓中官将吏兵，疾速分真化炁，奋武扬威，监勒当境所属城隍主者，土主里社正神，本家司命福神，前诣受害之家，上张天罗，下布地网，周匝禁制，把断方维，毋致遁逃，严加扑捉。为害诸类神鬼魍魉妖精，无分大小亲疏，一体牢固拘集，摄赴雷司，依律考治。如是本家业债冤亲，枉亡滞魄，就便依理诚谕和释，即使起离。务令人鬼区分，妖邪绝灭。家庭清肃，人物安宁。患体顿瘳，寿年永固。上广好生之德，式弘大道之恩。臣干冒天威，下情不胜昧死俯伏俟命之至。谨奏。
　　年　月　日具位臣姓某上奏。
　　谨　　　　　　　　　　遣
　　九天捷疾焚炎符使杨杰操捧
　　上　　　　　　　　　　达
　　可漏式
　　昊天金阙玉皇上帝玉陛下具位臣姓某谨内封
　　方函式
　　奏 状 上 诣
　　具位臣姓某谨外封
　　通明天宫进奏
　　奏九宸上三境伏魔心章。
　　具位臣姓某奏为入意。臣领词虔切，理难抑违，除已拜贡紫皇上道心章，奏闻昊天帝陛请恩施行外，恭遵元降，进呈三境伏魔心章上闻者。
　　空五寸篆符。
　　右章泄自太虚，流布三界。臣谨谨再拜上奏神霄九宸上帝御前。恭望天慈，允臣奏恳，即赐恩命，降付省府，宣告九府诸天台馆府阁，行下九天三界。同前结尾。
　　申雷霆九司上冲和妙道心章
　　具位姓某照据入意。领词虔切，理难抑违。除已章奏昊天宸陛，请恩施行外，谨遵元降，拜进冲和妙道心章上闻者。
　　空五寸篆符。
　　右章泄自太一虚，流布三界。谨再拜上启雷霆九司真君圣前。恭望圣慈，允俞所请，即赐保奏宸廷，请降，恩命，告下三界，昭示十方，赦宥某一切罪愆，区分人鬼。旨命上清神烈阳雷神君苟留吉，阴雷神君毕宗远。同前结尾。
　　笺魏元君引进
