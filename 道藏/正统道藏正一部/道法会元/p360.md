<!-- { "loadSidebar": true } -->
　　九天游奕大将军统领游奕神兵上张天罗 第九弼老君变化天星金眉蓬斩鬼无生 仰天大将军天罡助灭邪灵变化千万状斩鬼灭精 四踪五横龙不前行禹步治道蚩尤斩精 覆天大乙助威灵化形十将军太万丈摧破鬼魔营 四踪五横六甲六十丁太乙助我五福神 天黑地黑山黑水黑风黑火黑日煞时煞大煞小煞八黑八煞十六云黑雾黑天煞地煞年煞月煞将军黑煞大神黑戈大神立现威灵 开天门闭地户留人门塞鬼路穿鬼心破鬼肚横金梁坚玉柱 天罡胜光小吉传送从魁河魁登明神后大吉文十二太乙功曹太冲左手轮十二宫自子至亥掐煞转涂之 乾坎艮震巽离坤兑八方大黑摧魔剪祟大神各各入吾符 天罡大圣铁戟金枪下镇此地水断不祥掐辰文直下至艮寅之地 □□□□□□□子午斗 贪巨禄文廉武破午子斗剔入 子辛子惠子真子怜子戊子庚子寅七元流彩鬼道沈沈摄 天界黑地黑墨漆黑鬼道绝界黑水界人道通魔道塞
　　右符，依法书毕，再念逆顺天蓬咒涂之，加罡煞炁入。
　　连天铁障罡式
　　右连天铁障罡二十五步，并须闭炁作怒，丁字举步，双手自子顺轮至亥，复自亥逆轮至子，掐中指中文，五指尽藏，紧捻两拳，召将下符。
　　破秽符凡事先须依式解秽。
　　念净天地咒三遍，却用黄纸书天中大神符於灯上，当空吹去，大声喝云：
　　谨召北阴酆都破秽大将军周□罡，速降坛场。持此符命，为吾先净凶秽，驱逐远方。黑律有制，速现神光。急急如北阴玄天酆都郁绝大帝律令。
　　化符，却存变自身为伏魔使。默咒曰：
　　北帝钦轮，速变吾形。阳生阴顺，化作仙真。急急如北阴玄天酆都郁绝大帝律令。
　　左手斗印，右手剑诀。劈开顶门，存自身为枯木。两手发午诀，想自己身中火发，烧桔木成灰烬。向此吸玄天炁一口吹身，化为北帝伏魔使，服玄色法服，头顶天师冠，足蹑朱履。
　　变神咒
　　北帝真光，酆都宪章。威神变化，物物隆昌。头戴华盖，足蹑魁罡。六甲归左，六丁右防。青龙孟章左列，白虎监兵右傍。朱雀灵光在前，玄武执明后厢。九泉大丑魔王，周维执秉宪章。有敢当吾典制，押送威剑神王。急急如北阴玄天酆都郁绝大帝律令。
　　变神讫，次行净，布罡炁入水中，望东方噀水一口，祝云：
　　一噀东方木摧折。谨请北阴景阳宫大黑天神苟元帅，部领精兵，驻札东界。
　　次向南方噀水一口，祝云：
　　二噀南方火精灭。谨请北阴景阳宫黑雾大神毕元帅，部领精兵，驻札南界。
　　次望西方噀水一口，祝云：
　　三噀西方金刃裂。谨请北阴景阳宫七级田使者，部领精兵，驻札西界。
　　次望北方噀水一口，祝云：
　　四噀北方水枯竭。谨请北阴景阳宫铁冠孙使者，部领精兵，驻札北方。
　　坛上噀水一口，再向坛下噀水一口，祝云：
　　五噀六噀，中央土崩裂。谨请北阴溟泠宫左禁神咤司杀君驻札上方，右禁神咤司伐君驻札下方。
　　次持剑水，这坛行净。咒曰：
　　九阴神水，噀布五方。扫除厌秽，清净坛场。六神把禁，守卫关防。如有干犯法界，押赴威剑神王。急急如北阴玄天酆都郁绝大帝律令。
　　次念净天地咒，周行法界，噀水。又咒曰：
　　四目老翁天元神，天罡八煞扫妖氛。吾目一视山岳倾，吾水一噀遍乾坤。百邪束首群妖绝，众秽荡净山海清。太上巨天天律至，魔神失所归无门。急急如天蓬都元帅律令勑。
　　存坛场内外悉化光明。再念咒曰：
　　坛禁肃清，天将来临。飞斗一掷，冥禁通行。急急如北阴玄天酆都郁绝大帝律令勑。
　　次步北斗罡，向北方亥位翻身，剔起天罡星打去，想地狱门开。
　　咒曰：
　　北帝七星九元将军，下破酆都九垒之宫。魒星一掷，幽将速临。急急如北
　　阴玄天酆都郁绝大帝律令勑。
　　咒毕，次叩印三下，祝曰：
　　一卓天清，二卓地宁，三卓三界万神齐临。
　　存天地肃清，万神拱听。次叩齿三通，祝曰：
　　香腾黑雾，云布九天。五方昏晦，天将临轩。以今焚香，关召直日受事，此间土地，直坛王安卢，见闻今召请，速降坛前疾。
　　存至，次念召土地咒。掐卯文。
　　此间土地，为神最灵。升天直地，出幽入冥。闻吾呼召，速降坛庭。急急如
　　北阴玄天酆都大帝律令勑。
　　存至，次念召功曹咒。掐子文。
　　七政八极，统领四直。天地日月，水火交集。吾召功曹，速临坛侧。急急如北阴玄天酆都大帝律令勑。
　　存至，再念召二直坛咒。掐子亥文。
　　北阴幽酆，溟泠之宫。直坛二将，速降坛中。适伸焚香，关召北阴酆都府左右直坛二功曹，直符土地等神。既已到坛，即仰赍此真香，径诣天蓬都元帅元应太皇府，请召四目老翕天元神君。闻今勑召，速降坛庭。疾。
　　召四目老翁咒卯文
　　天蓬天蓬，万神之宗。有大威神，四目老翁。目视四部，一一皆通。巡游世界，束缚邪宗。有一不顺，押送北酆。忽来倏去，随召奔风。速降速降，大显真功。急急如天蓬玉真寿元真君苍天上帝律令。
　　凡发紫微天蓬奏状，则用四目老黄齐捧。如发酆都北帝，则用九丑大圣赤发魔王韩仪赍捧。如岳府申状，乃属人间，则用温帅。必要随事发遣可也。
　　召九丑魔王咒子文
　　九丑大圣，赤发魔王。群魔畏伏，妖怪潜藏。六通具足，剪馘凶殃。随吾咒召，立降坛场。急准北阴玄天酆都大帝律令勑。
　　如发东岳文字，亦如前法。只召韦岳姚孟四太保，领兵把守四方。存嘉应侯在上，康王在下，温公捧奏。只召温都巡至坛受事，亦可。
　　祝将发遣咒
　　吾奉北帝专令，职掌酆都，制辖魔灵，掌判神鬼。令下急如星火驰逐来临，法布疾若风雷奔腾摄捉听吾呼召，遵我指陈。入地升天，登山赴水。随吾口勑，速去速来。当司今发紧急奏状几方函，有劳神力，捧传径诣。紫微北阙及元应太皇府投进。当愿速登云路。谨防妖秽之侵；所历刚风，宜显神通之力。幸毋迟滞，立俟感通。若有魔鬼所干，摄送北酆考治。一如告命，火急奉行。酒果香茶，普伸奉献。
　　上香献茶酒后，祝曰：
　　遣使之礼，已具敷陈。受命威神，切须摄领。奔云驾雾，直上玄都。追电逐风，俓朝幽阙。关文使引，谨用宣行。表白宣关引。毕，法师祝遣云：向来关引，已具宣行。神听无私，谅回昭鉴。仰依关示，速举云程。天律严明，立垂昭报。疾。
　　法官把剑，捧水直至炉前。再布斗一座如前法，直至其所翻身，发天罡星剔开地狱，想二将奔入。却念咒曰：
　　吾奉紫微诰命，北帝符章。受职玄都，掌权北府。行纠察鬼神之事，专杀伐魔丑之司。今勑某将捧此奏文，速诣某处投进。敢有干符截奉者。依吾咒勑，寸斩身形。急急如郑都大帝律令。
　　次念化财咒，天蓬咒。回步入斗口中立定，卓剑，噀水一口，存雷电轰发，官将符使乘云而去。再炷香谢师而退。
　　道法会元卷之二百六十六竟
　　道法会元卷之二百六十七
　　泰玄酆都黑律仪格
　　玄都大洞观明端靖冲妙真人郑知微编
　　玄都大洞金阙大夫六阴洞微仙卿卢野注
　　婪尝闻天曹重任，无如酆都，冥涂不赦之狱。其官曹乃上古帝王，忠臣义士，其将兵乃操恶凶狂之鬼。赏功罚罪，灭恶诛凶。冥曹禁重，不可进其阶品。当依条令或功及方升。若度师轻易保奏，罪犯非轻。
　　诸法官功不及而轻进职者，名书过籍，死入酆都，无有出期。
　　法官未交法前，度师受词之后，牒将报应分明，始许保盟，奏授失格。轻犯者，流三千里。
　　三阶九品
　　初阶
　　法官初受法职，充太上三五斩邪初真秘箓弟子，酆都总录院右判官，都辖六天宫鬼神公事。
　　法官次受某箓弟子，酆都总录院左判官，参议北阴六天鬼神公事。
　　法官三转某箓，太玄录事，都大判官，通判北阴酆都总录院鬼神公事
　　中阶升入佑圣府
　　法官受中阶，许受北极玄天秘箓弟子，天一真庆宫典者，佑圣府执法大判官，主管北阴酆都鬼神公事。
　　法官升中阶，次受某箓真士，元和迁较府执法真官，提举酆都六天魔灵刑狱公事。
　　法官升中阶上品，可受北极玄天五炁法师，灵应辅教真卿，同知酆都总录院鬼神刑狱公事。
　　上阶
　　法官受上阶初品，可特充北帝黑箓五炁辅教真卿，紫微执法司令，提举酆都六洞刑狱公事。
　　法官受上阶次品，可特充北极伏魔执法大师，玄都辅教真卿，紫微执法副使提点，酆都九狱鬼神公事。
　　法官受上阶极品，可特充北帝伏魔察访大师，玄都上德真卿，紫微执法紏察大使，总管酆都魔灵鬼神，节制六洞兵马事。
　　法官并要法职相宜，与录同体，方可以制伏鬼神。
　　诸将功过条品
　　酆都御史大夫，七日一次巡察天下法官功过，检点吏兵。诸法官，当於每月初五日二十五日天蓬下降日，乃御史奉天蓬命巡察吏兵功过，总投词，将吏承准，有功有过，请御史提举一次。
　　酆都御史，检校将吏，不为从公觉察。法官不可於北帝主帅降日申天蓬元帅，请采察其文，奏达紫微，将御史奏裁。
　　注：夫欲令将，先戒自己。己过如山，安可令将。御史当点检将史功过，将吏当点检兵员功过。法官於北帝主帅降日朝修日坐坛，号令诸将一次，不得失典。如法官号令严明，御史不能铃辖号令，御史当听元帅奏裁。如御史部辖，诸将严明号令，法官始动终怠者，御史考察法官投元帅誓状，申奏元帅，便宜施行。度师知其弟子过而觉察者免。如度师怠心，不行觉察，与弟子同罪。
　　法官几用将吏不应，不得便申元帅，先牒御史觉察。如其三犯不应，可申天蓬。至重者，具前后将吏不听指挥，单状奏闻紫微帝阙。如传受不明，或役使不中节而神力不奉命者非。
　　法官差将吏治祟，因留人家求祭祀者，牒御史，将犯令将吏，打铜槌三百。
　　法官差将远捉神鬼，因而为害平民及与勑封庙神通同受情者，牒送御史，准黑律，打铁火杖八百。
　　法官差将远捉鬼神，违限一时杖一百。因违限伤人命者斩。
　　法官差将远出诛邪，误伤无罪之鬼者，从杖一百。如受情放邪走者，送御史打铁杖八百。如妖邪再回伤无病人命者斩。
　　法官差将传送文字，违一时者，送御史，从杖一百。因夹带庙神通情文字，罪亦如之。如违失文字者，送御史，从铁火杖一百。
　　法官差将，已收受文字，转授神兵及吏，有不听主将差使者，先斩后申御史。
