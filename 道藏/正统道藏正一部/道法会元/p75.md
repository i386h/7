<!-- { "loadSidebar": true } -->
　　凡行五雷大法，申发表章，祈晴请雨，止风祷雪，驱役神鬼，扫除妖气，行符治病，差使符吏，若不申明号令，则将帅不行，吏兵不肃。五雷大法中，若不师受法令，何以驱使鬼神，祈晴祷雪。上则误太上之法，下则误生灵之望。凡欲造令牌，先选吉日，斋沐身心，奏闻上帝，申牒雷霆所属去处。讫，用枣木节，或石榴木，或栢木，余木不可用。长三寸，阔二寸九分，上圆象天，下方象地。於甲乙日采木，庚辛日造，壬癸日黑书，丙丁日朱书上面五雷号令四字。逢丁日，命工斋戒开之。用皂纱袋袋之。取戊子、戊寅、戊辰、戊午、戊申、戊戌，乃六龙会日，於高原或罕人行处祭之。用大雄鸡一只，先择冷地，用竹五竿云五方插之。如无竹，用水亦可。以皂钱不以多少，挂於五方竹上。安冷盏五只，今盘五面，列於五方。用乌蛇一条，如无蛇，以皂纸造蛇一条，以手裂为五段，安在五方皂钱下。却用剑刺鸡冠血滴五方盏内，和酒。法师与雷神为誓，请五方蛮雷，上香，酌酒讫，将祭物埋於祭所太岁方下。焚化皂钱，祝遣雷神讫，收牌袋之，勿令一切人见，顿於法坛中供养。
　　行持下令
　　先存自身为五雷使，次呼青龙孟章居吾左，白虎监兵居吾右，朱雀灵光居吾前，玄武执明居吾后。存四神各执火轮，随方服色，降立左右前后。默咒曰摧山倒岳，覆地翻天。万神齐诺，呼圣集仙。敢有妖魔，奉命不虔。灭以黄钺，斩以镂天。令持在手，永镇吾权。急急如上帝律令敕。随敕字下令一声。
　　次诵开道咒
　　存欻火大神在前，乃法中开道神也。
　　火晶飞乌，凤赀龙鳞。飞符前路，剪除妖氛，敢有妖孽，断宗灭形。神威到处，食鬼吞精。急急如律令。
　　次厉声云：出吾身中呈风骑置吏，驿马上章吏，飞龙骑吏，各二人出，合居前者居吾前，合居后者居吾后，合居左者居吾左，合居右者居吾右。五雷院中掌执传令功曹使者，为吾传香召院中某神，及某处城隍社庙土地正神，各各赴吾坛下，听吾指挥。次念戒神令云：咨尔神众，明听予誓。粤自中古，皇天昭鉴。于我下土，魑魅魍魉，敢有肆威，以乱常典，书不掩迹，流满川源，妄生疫疠，妖孽病民，上清震悼，启佑下民。假我真人，肇播道法，夷厥妖氛，乃人乃物，乃蕃乃息。惟予鲜德，厥法是承。凡予所告，不敢以私。惟恐违天之命。凡予所指不敢以私，惟恐致天之罚。秪畏明威，实始自予。矧尔有众，咸雷霆选中之神，被敕佐予，畴敢荒怠。惟尔坚忠正直，耀厥威灵。乃勇摧山岳，乃变布风云。仗法以行，乃无前旁。畴或援戈以抗遇敌，勉哉以行上听。命令尔毋妄行，毋苟止，毋私忿，毋侵扰，毋遵邪志，毋泄阴机，毋敢不肃尔躬，毋敢不善尔器。反是，其尔躬有戮。呜呼，岂不勉哉。尔众用命，则功不尔蔽。不用命，则罪不汝赦。故诰以陈，汝宜听之毋怠。
　　道法会元卷之五十七竟
　　#1『犬』原作『大』，据上下文义改。
　　#2『未为』，疑当作『永为』。
　　道法会元卷之五十八
　　上清玉枢五雷真文
　　书符
　　夫书符须於坛殿，或摩室轩庭之所，加天罡所在，望空设案，备纸笔墨砚、朱砂净水，合用之具，以烈火焚香，令烟馥郁。却开旗卓剑出印，依法变神。从天门步入中星，握固法诀念睨。左手大指掐丑上一节，名众鬼目，仰面看天，却向支干方吸炁，存三台顶上、七星目前住立。书符罡图于左。
　　步呈咒
　　一步天星回，一步祟恶伏。三步水逆流，四步凶邪灭。五步雷公呜，六步六丁神。七步青龙加太乙，剔起雷火发万里。
　　又咒
　　吾是天目，与天相逐。睛若雷电，光耀八极。彻视表裹，无物不伏。凶恶鬼神，灭吾魁罡之下。急急如祖师五雷上帝律令。
　　敕朱咒曰：
　　阳精朗照，阴鬼当衰。神朱赫赫，光耀太微。我今所化，万恶皆摧。三炁成火，七炁成台。三星俱照，符到速追。急急如律令。
　　咒毕，左手握紫微印印心，右手执
　　笔，存身为天师，念十二时辰、二十
　　八宿、十二月将，北斗名号。次祝笔
　　咒曰：
　　谨请五方猛吏，雷公电母，风伯雨师，五方蛮雷使者，直符功曹，速降威灵，入吾笔法之中，书篆雷符，前去某家救治病患，立获痊安。急急如律令。
　　咒毕，握雷诀，望巽吸炁一口，闭定，依法如式书符。
　　召四神祈雨
　　五月五日，以黄罗一尺二寸，朱书赤鸡、紫鹅二符，诵木郎咒。午时投东北水中，或井内。
　　赤鸡符
　　紫鹅符
　　於冷室设四神位，以香果灯烛茶酒，遥望东北，再拜默召四神。鸡鹅先现，次观神形。遇旱涸之年，则祷之易感。
　　祭四神即四溟神也
　　五雷经云：有四神主掌风雨事。一东南之神，丁文广，人首龟身，号玉雷浩师。二西南之神丁文行，人首龙身，号火光流精。三西北之神丁文达，人首鱼身，号虚精大华。四东北之神丁文惠，人首蛇身，号洞阳幽灵。此四神，太初混沌之时水之精也。大禹治水，令四神镇四角。又云八卦之精。凡祷此神，不可轻易，触之则至大水漂浸洲渚，沈没山川。宜於五月五日，洒扫争室，画四神真像，列争茶酒果，鲜粽钱马，禹步丁罡，掐本师诀，咒曰：金阙降圣，玉帝上符。吾受太上乾元之炁，法天像地，救护群生。命卫护之威灵，将防御之吏兵，疾速赴行。急急如上帝律令。
　　咒毕，化钱送神。法师若能频祭，凡祈祷雨旸，大有感应。
　　五雷朝斗法
　　五雷经云：世间男女能常诵斗阮者，可延寿命，书符咒水，治病驱邪。遇斗见时，望北端简争衣，步七星罡，礼四十九拜，讫。存三台华盖，北斗七元。次想己身左右前后，作五色云炁盖覆。一更朝礼，至三更三点朝毕，再拜。次入今室供养。北斗像前然灯焚香，诵咒曰：斗魁七星，众灵之精。辅弼二相，三台明象。六丁玉女，紫微四时。天罡天元，坎水八玄。四目神仙，金童传言。诵满百遍，七真应现。延寿驱危，斩毒灭妖。祈求任意，保真富贵，自有光明，乾元亨利。急急如北斗太玄律令。
　　若能持诵百遍千遍，灵验非常。
　　七星罡图
　　宜择冷地建坛，法师垂手，各掐丑上鬼目，左脚踏星，右脚踏彻，却入合。次入台，次入真，却入元。双脚立罡上，叩齿，取简朝拜。次咒水，吞七星灵符。令人魂神澄正，道炁日新。兼可治人疾病，功验无比。
　　咒水
　　凡有大疫之年，咒水遍施救济患苦。当设案向巽方，案前置一净瓷，贮新汲井水，以空争盂一只，置在案上。法师上香，依法变神。握诀存想，步七星罡，临瓷所。先左脚入斗，返脚入元。次入太，入帝，入水，入火，入立，入天，至台星，八字立辅弼上。左手握真武诀，指定瓷中，次咒曰：五方太一神精，北帝太华玉浆。随吾真炁，为吾发扬。昆仑流液，翠境妙香。神明一视，万鬼咸藏。急急如北帝律令敕。
　　咒毕，取天罡炁吹入养中。次左手掐天罡诀，右手将冷盂於贫内取水一盂，面巽咒曰：
　　东西南北，天地生死摄。
　　咒诵二三百遍，毕，插天罡诀，取天罡炁，吹入盂中。次左手换天蓬印，念天蓬咒，仍取天罡炁入盂中。次左手雷局，咒曰：
　　神水洋洋，万里精光。五雷布炁，断绝不祥。归脾入胃，透胆穿肠。百病速去，通流膀胱。急急如律令。
　　咒毕，吸巽户青红炁吹入盂中。次取五方正炁入盂中。又面辰念前咒一遍，吸黄炁和雷局吹抛入盂中。却将盂中水倾入翁，存五雷电光，神将史兵，俱入贫中。行神布炁，宜在一心存用。密封贫口，遇有请者，给与之。能治百病。若有祟之病，用桃枝七寸长，槌碎，同法水煎。若有　魇秽之家，给与洒荡解除。
　　咒水罡式
　　遣水祝将
　　法师依法变神，握诀存想步罡，厉声云：本院神将吏兵等众，谛听吾言。今有某请求神水，救治某病，煎药吞符，当令邪精束首，蛊毒灭形，山魈绝迹，百怪落倾，四百四病，苏息安宁。北帝神咒，法令不轻。愿得速痊，神验如圣。急急如律令。
　　咒毕，以剑指请水人家住方，噀水喝云：速去某家救疾。然后收剑归神。
　　遣水罡
　　从天门步起，至土，旋身入斗中。左胸踏火，右踏土。土横火直，如丁字，却指挥行事。
　　咒符
　　凡给符与人，并用南斗诀，或雷局，焚香圣前烟上熏过，默咒曰：无上三天大法师，太上紫微诸灵神。今有某为某病，请符吞服，愿此灵符，威灵莫测。志合天心，吞带镇贴。诛邪斩精。止绝鸟魅，永断踪由。劳疗蛊毒，灭迹除形，病者服之，五脏安宁。急急如上帝律令敕。
　　谨请天雷力士，地雷力士，风雷力士，火雷力士，平天大将军，平地大将军，平魔大将军， 摄魔大将军，流鬼大将军，通天地，运五行，呜锺鼓，远乾坤。天兵地兵神兵水兵鬼兵，各百亿万骑，上张天罗，下布地网。诛鬼妖，捉精邪。吾奉帝敕，火急奉行。
　　以符付请符人，急持到家，以新汲水，令患人面巽方吞下。
　　道法会元卷之五十八竟
　　道法会元卷之五十九
　　上清玉枢五雷真文
　　立狱收邪
　　凡治大妖，山魈五通，树石之精，狐狸邪鬼，华表飞尸，蛊毒痨疰，水怪疫疠，流精扬瓦，盗人物色，迷惑美女，后生男子，僧尼孀妇，思虑动念，飞精托附，狂言妄语，叫笑歌唱，持刀执斧，入水奔火，骂晋狂走，此等之祟，不可寻常治之。宜牒本处城隍，申闻东岳，雷霆官将收捉，立狱於乾亥之地禁治。以炉灰细筛，以验形迹。令灰面光细，八九寸阔，四畔关闭作门。向东南巽方，每用竹一茎长六寸，以皂帛系之，钉在狱心。法师持水仗剑，从东丁步，至狱门，咒曰：天丁地丁，玉女真灵。千和万合，统御神兵。收捕桃宾，赴狱梏辛。吾奉北帝敕命律令，雷师火伯，吞鬼食精。急急如火炎令。
　　法师诵咒二七遍，喝神将收捕鬼祟，封押锁闭狱房。差神将守护，无令泄漏狱情。次咒水，遍屋噀酒，立要祟迹上狱，如法看验，是何鬼祟。方作牒状，解赴东岳，或酆都，乞依法律断遣。仍给符水与息人吞带贴镇，门户仍立香火供养狱中主者，诸将吏兵。次用酒果钱马犒赏神将狱吏。仍具狱如后式：
　　阳明之狱
　　此狱收禁禁山魈之鬼。大迹不过指，小迹如筋头。或如菉豆，并是家先同情。
　　幽台长夜之狱
　　此狱收禁家先幽鬼，蛊毒精怪。
　　风雷火车狱
　　此狱收禁坛社野狐，飞精颠狂之鬼。
　　流火毒蛇狱
　　毒气猛火狱
　　此狱收禁水怪、龙蛇、木石鱼鸡等精。
　　普掠狱大狱二尺八寸，小狱一尺
