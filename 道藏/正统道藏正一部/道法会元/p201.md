<!-- { "loadSidebar": true } -->
　　右臣谨谨画一具状，昧死上奏太一正元雷祖轰天大帝阙下。恭望宸慈，允臣奏请事理，即赐敕命，下所属三界真司，掌隶火部云雨等处，立便依应施行。即使阴炁去除，云开雨止，太阳出现，苏暖万物，救济民命。上彰恩化，下副哀祈。臣干冒天威，下情无任瞻天望圣激切伺恩之至。谨昧死奏闻，伏候敕旨。谨奏。
　　年　月　日具　法　位臣姓某状。
　　贴黄式：
　　臣奏为某处久雨连绵，水泽盈泛，漂浸五谷，祈求晴霁，救苏民命。伏候敕旨。
　　倚黄式：
　　乞颁　敕命，下九天天曹掌劫会，及云雨去处施行。
　　圣后奏状式
　　具法位臣姓某，诚惶诚恐，稽首顿首，再拜上言臣今月某日具奏昊天乞降敕旨，并奏雷轰阙下，请降睿旨下太阳宫，升起阳光，救苏禾谷，并下九天天曹掌劫会罪录真司，原赦万民罪咎，事切。念臣一介凡愚，千载幸会，遭遇明师，传付大法。臣受法之初，列九祖为誓，佐助道化，济物利人。谨据某人投词，伏为自某月以来连绵阴雨，水泽盈泛，漂浸五谷，民心惶惶，投臣丐为祈求晴霁事，臣遂於某日具奏天阙，乞开晴霁，保全五谷，苏救万民，至今未蒙感应。臣仰惟大道，旷古救人，欲望慈悲，即赐命驾，特诣轰庭，解释万民所积罪愆，颁降恩赦，升起阳光，苏救五谷。臣不避雷斧之诛，须至奏闻者。
　　右臣谨谨录状，上奏掌法圣母元君阙下。臣恭望睿慈，允臣所奏，即乞过宫，上诣轰庭，为万民哀请，特赐原赦恶业罪障，得免饥饿逃亡之厄。仍乞敕下九天曹局掌劫会真司照应，并下太阳罗计都星宫，遵依符命，立便开晴，收敛阴炁，升起阳光，救苏民物。臣干冒宸威，诚惶诚恐，稽首顿首，再拜谨具奏闻，伏候昭报。谨状。
　　年　月　日具　法　位臣姓某状。
　　申祖天师
　　具法位姓某
　　照对昨遇明师，传付大法，登坛告盟之日，誓以佐助道化，济物利人。谨据某人投词，伏为今岁某月以来，久雨连绵，水泽盈泛，漂浸五谷，民心忧惶，投某丐为祈求晴霁事。某领词迫切，不敢抑违。谨取某月日就某处建坛祈晴，救苏禾谷，以全民命。尚虑下民积造罪愆，致遭劫会，仰惟大道好生，旷古救人，除已具奏三天，及雷祖大帝阙下，乞赐原赦某处士庶男女种种欺罔冒犯无边之罪，仍乞敕旨，下太阳罗计都星宫，开云现日，遵依施行。所有雷霆风雨阴晴，实隶天省主行，须至申闻者。
　　右某谨具状，拜申祖师三天扶教辅元大法天师正一冲玄神化静应显佑真君圣前。恭望圣慈，允今所申，特降圣旨，下雷霆火部所属灵司，扫退阴霾，升阳暖物，庶使五谷成熟，下民不致饥饿，实出生成。干冒圣威，下情无任惶惧之至。谨具申闻。谨状。
　　年　月　日具　法　位　姓某状。
　　南方赤天火光震杀雷帝
　　具法位姓某
　　照对某同前入意。并批发太一祈晴真令符檄，督发南方火铃火部，阏伯雷火将军，欻火律令大神，都天火车大元帅，合干威神，同禀律令，扫退阴云，大开晴霁外，所有火部号令，实隶帝君主行，须至申闻者。
　　右某谨具状，上申南方赤天火光震煞雷帝圣前。伏望圣慈，允今所申，特降圣旨，下南方火铃大将军，火部阏伯雷公将军，欻火大神，掷火扫云使者，太阳下邓化将军，同共扫除阴翳，止雨停风，普现阳光，救苏禾谷。上体太上好生之德，下副万民哀吁之诚。照前结。
　　太阳申状
　　同前意。乞赐赦原某处士庶男女种种欺罔冒犯无边之罪，仍乞敕旨下三界真司，依应施行外，须至申闻者。
　　右某谨具状，上申日宫太阳炎光帝君圣前。伏望圣慈，允今所申，特降圣旨，廓开阴翳，昭现阳光。全百谷於秋成，救万民之岁计。同前结。
　　罗计申状
　　右某谨具状上申　神首隐曜罗星君，神尾暗曜计都星君圣前。伏望圣慈，允今所申，早赐指挥，收敛阴炁，止雨散云，大放阳光，救苏万物。上体太上好生之德，下副士庶一反吁之诚。同前结。
　　雷祖阙下引进状天枢院引进状同此式。
　　具法位姓某
　　照对，本司今据某投词，伏为自某月某日以来久雨不止，水泽盈泛，漂浸五谷，丐为祈求晴霁事，谨取某月某日就某处建坛，今为拜发奏状一函，上诣雷祖大帝阙下通奏，须至申闻者。
　　右某谨具状，上申雷祖大帝阙下引进仙官圣前。伏望
　　圣慈，允今所申，不候天下章奏文字类聚，早为通奏，取旨颁降施行。如常结。
　　火铃牒
　　司　牒　南方火铃大将宋将军
　　照对，本司据某人入意。须至专牒者。
　　牒候到，请详前事理，遵依九天太一雷令，贴同太阳下邓化将军，并雷霆欻火
　　元帅，南方都天火车大元帅，掷火扫云使者，高步火城，扫退阴炁，升阳开霁，成就丰年。有功之日，列言帝庭。雷令尊严，立待昭报。谨牒。
　　年　月　日　时牒。具法　位　姓　押。
　　主雷欻火邓元帅牒
　　牒至，请详前事件，遵依九天太一雷令，贴同南方火铃大将军，都天火车大元帅，火部阏伯，雷部将军，掷火扫云使者，太阳下邓化将军，同共高步火城，扫退阴翳，开云现日，暖物利人。有功之日，列言帝庭。如违，定依黄神律令。立待昭报。谨牒。
　　谢晴奏昊天雷祖状
　　具法位臣姓某诚惶诚恐，稽首顿首再拜上言：臣刍草微生，遭逢大法，仰籍大道赐受法职，金书玉篆秘法灵文，道重人轻，夙怀忧惧，常思立功补过，济物利人。昨据某人投词，伏为自某月以来，久雨连绵，水泽盈泛，漂浸五谷，民心忧惶，投臣丐求晴霁事。臣详词迫切，不敢抑违。谨取某月某日为始，就某处恭依太一祈晴法式，奏闻天阙，备申主雷诸司，批发九天太一真令，移牒火府威灵，扫除阴翳，开放肠光，仰沐天恩，俯从人欲，五谷有成熟之望，万民无饥馑之忧。臣辄敢冒渎三天，乞赐推赏。所有太一十大星帅，都天飞翼雷公大将军，火部阏伯大将军，欻火律令大神，飞烈七十二将，南方火铃宋将军，诸司帅将，一切威灵，今次祈晴，委有劳绩，伏乞并依三天玉格，内有功者，重加迁职，以为效信。更乞赦臣冒渎之罪，副臣哀恳之诚，降以正真生炁，入臣身中，俾臣行持道法，香火兴隆，凡有祷祈，悉臻感应。身中清吉，横逆不生。凡在玄门，悉依道荫。须至奏闻者。
　　右臣谨谨录状，上奏帝位。臣恭望天慈，允臣奏请，乞颁救旨，下三天都省，合属真司，照应今来所奏言功事理。乞依玉格，重加迁赏施行。臣干冒天威。照前奏结。
　　三省申状
　　具法位姓某
　　照对，昨据某人入意。除已具奏三天金阙，雷祖帝阙，乞降敕命施行外，须至申闻者。
　　右某谨具状，上申三省圣位。恭望圣慈，允令所申，特赐敷奏今来所乞事理，请颁敕命，将前件官将重加迁赏。仍乞告命太一雷霆诸司官将，常切随司护卫，后有召役，立获感通。庶使道化兴行，神功昭着。干冒圣威。照申状结。
　　祈雪行遣
　　碧玉奏状
　　具法位臣姓某
　　照对，本司据某州某人投词，伏为入冬以来，全无瑞雪，暖燠非时，以致万民多生灾疾，兼虑来岁必有蝗虫侵食禾稻，民心忧惶，投臣丐为祈求瑞雪，涤除沴气，迎导祯祥事。臣详词迫切，不敢抑违。合为告行太一翻雨致雪真符，督发雨部云部风部雪部合干威神，同禀律令奉行，须至奏闻者。
　　右臣谨谨录状，上奏太一碧玉内院大天帝圣前。臣恭望圣慈，允臣所奏，特赐圣旨，下碧玉内院，太一雷司，照应施行。遍某州县，大布彤云，兴风作雪，消除疫厉，镇压虫蝗。召和气以致丰年，溥玄恩而彰道化。臣干冒宸严。照前奏状结。
　　太一四真人申状
　　右某谨具状，上申太一月阴月华真人，太一散风散雨真人圣前。恭望圣慈，允令所申，特赐慈悲，以太一碧玉白莲真水，付左右二仙龙王，变化瑞雪瑶华，遍於所掌地分，消镇疫厉，杜绝虫蝗，滋润地脉，感召丰年。如蒙慈感，大地沾恩。照前申结。
　　瑞光仙师负风大神
　　云阵使者雨师大神牒
　　右牒请详前项事理，遵依太一雷令，贴同风雨云雷部合干威神龙王，速兴云阵，撒风致雨，变雪降祥，遍布四郊，以慰民望。有功之日，列言帝庭。急速奉行，伫伺昭报。谨牒。
　　左右二仙龙王牒，并同前式。
　　发奏申引
　　司#1
　　本司今发为民祈雪文字，须至发付者。
　　一、奏状一函，上诣太一碧玉内院。
　　一、申状一函，上诣太一四真人门下。
　　一、公牒一角，至瑞光仙师负风大神前下。
　　一、公牒一角，至左右二仙龙王前下。
　　一、告行太一翻雨致雪真符一道。
　　右引付雷司当日直符神吏功曹使者，准此立便承领上件申牒，飞上太一宫诸处投进。云路之上，不得时刻住滞损拆。如有违慢，定依玄章律令施行。仍仰催督雨雪风部报应，一例言功，以为效信。故引。
　　年　月　日　时引。具　法　位　姓　押。
　　驱蝗行遗
　　札本境
　　司
　　照应本司系准轰天敕命，掌握雷霆，专天章号令之权，主太一专司之职，驱除妖孽，荡灭邪精，使万民安业，五谷丰登。本司据词切，原虫蝗害民，皆是当坊庙貌社令土地等，招诱不正之炁，容庇在乡，变化为虫，食害禾稼，有伤民食。照得本乡庙貌社令土地神祇，安受居民祭祀，自合保护一乡田畴禾稼，岂得招诱虫蝗，侵害田禾，岂不有违太上好生恤民之德，天律不容。本司未欲遽然差发雷帅前去逐一追究，今仰汝等遵依九天玄章符命，火急不移时刻，同所差天将吏兵，将见今虫蝗逐一尽行追遣前去，不许容在本乡侵害禾稼。如有小庙山神，伤亡木下等鬼，辄敢妄有埋魇咒诅在内为害，并仰一并和释遣逐，不许有违符命。如或不从今来符命，定行差拨雷帅前去剿除，逐一收捉，解送黄神烈露台，依伶令施行，断无轻恕。符到遵守，火急奉行。须至札者。
　　右札本境社令之神，准此。
　　年　月　日　时札下。具　法　位　姓　押。
　　引式
　　司
　　近据入意。本司看详虫蝗害稼，实本境庙神社令下邪等，招诱不正之炁，变化为虫，侵食禾稼，实为生民之害。在当职掌握天令，合与施行。除依式批篆九天玄章符命，札下本乡当境庙貌社令土地等神遵守遣逐外，合行差将监勒遣逐，须至差引者。
