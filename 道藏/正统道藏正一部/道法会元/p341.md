<!-- { "loadSidebar": true } -->
　　诸风伯正月一日及常月十五日不得放风有碍上真朝现。违者，杖一百。
　　诸风伯犯罪，律所不载者，仰法官原情定罪。
　　雨师
　　诸雨师不得勑命而降雨者，处死。
　　诸雨师奉勑旨行雨过时者，杖一百。
　　诸雨师行雨损害生民苗稼者，徒四年。
　　诸雨师遇上真仙官法师出入不扫洒者，处斩。不净醮筵者，加一等。
　　诸雨师久不承勑命而天旱，法官有追召放雨者，须得往所管系诸司取禀，方得放雨。违者，针决充替。及不取禀而行雨，及承受文牒而不起，故意违戾者，分形。
　　诸雨师降雨而不旱方降者，杖一百。
　　诸雨师行雨损害生民花果树木者，杖一百。
　　诸雨师，被法官道士申章进表，降大雨者，处斩。故意者，分形。
　　诸雨师行雨而不遍满天下，及暴雨而害物者，针决充替。
　　诸雨师遇上真朝现而放雨者，处斩。故意者，分形。
　　诸雨师每月日午一时须得止雨，若承受得勑旨下，须稍稍行。违者，杖一百。
　　诸雨师行雨，须得经三河方得放雨。违者，杖一百。
　　诸雨师行雨破生民市易，并灌湿生民者，杖一百。伤人者，偿命。
　　诸雨师犯罪，而条律所不载者，原情定罪。
　　道法会元卷之二百五十一竟
　　#1『罪』下二字磨灭不清。依下文『罪重者不过一百日夜』例，似应为『轻者』二字。
　　道法会元卷之二百五十二
　　太上混洞赤文女青诏书天律
　　神吏符使
　　诸神吏符使既受勑命法官驱使，无故而杂科坐者，处斩。
　　诸神吏符使受牒及指挥前往捉神鬼及治病驱邪，不依所限时刻者，杖一百。过三时者，针决，流三千里。昼夜，处斩。治病驱邪而不用心者，处斩。
　　诸神吏符使追捉鬼神而不尽类者，徒三年。
　　诸神吏符使前往擒祟而受赂者，处斩。
　　诸神吏符使被呼召而应对迟缓者，处斩。
　　诸神吏符使无故胁迫鬼神者，杖一百。邪神淫鬼者，勿论。
　　诸神吏符使故意放祟逃窜者，以鬼罪罪之。
　　诸神吏符使前往治病而返加祸者，处斩。
　　诸神吏符使被差镇守他人屋宇而不去者，处斩。去而放祟克害人者，针决，流七千里。邪祟伤人者，分形。
　　诸神一吏符使相争斗者，杖一百。词曲说者，流一千里。斗死者，偿命。
　　诸神吏符使考问鬼神情罪，而以人情者，杖八十，再三犯者，流七百里。
　　诸神吏符使不得指挥而妄受民间财物享祀者，处斩。
　　诸神吏符使差使守镇他人屋宇而返兴祸者，处斩。
　　诸神吏符使遇法官出入而不随行者，处斩。
　　诸神吏符使，法官到处而放鬼伺候法官，及探行司公事者，针决，流九千里。故意希求财物引至令来者，一例分形。
　　诸神吏符使遇法官申章进表，而不如法具朝服，并各处斩，从别关请。
　　诸神吏符使遇法官所在处设醮而不整肃者，流三千里。无据而登坛者，处斩。
　　诸神吏符使狱官而放鬼令走窜者，处斩。
　　诸神吏符使承受指挥，依所限时刻昭报，如或法官未有寤寐，即於本司
　　左右四相处申说。违者，处斩。
　　诸神吏符使高声对法官及设辞应对，并各依抗法律断罪。
　　诸神吏符使拒逆正法者，分形。
　　诸神吏符使，遣符勑水而不在旁祇候者，所差官将及当直神将符使，并各针决，降入北院卑下窠坐。如是差官司已行下指挥而神吏符使故违者，处斩。
　　诸神吏符使遇法官牒上写不候印者，须火急奉行，不得以常日为例。违者，处斩。
　　诸神吏符使，早晚两衙，及月一日十五日，须得列班唱喏。南院自列斑居左，北院自列班居右，不得差。违者，弹劾处斩。
　　诸神吏符使遇法官须要严备狱器在前。违者，处斩。
　　诸神吏符使遇法官飞斗而神吏倒持者，降入下班。
　　诸神吏符使遇法官下罩法，而网罗不坚密者，处斩。因而鬼神逃窜者，分形。或违时刻者，分形处斩。
　　诸神吏符使见法官以巾顶指前，或以丁立，或以直视者，须得非法勘鬼神，及严备器械违者，针决，降入北院卑下窠坐差役。
　　诸神吏符使不得指挥而妄相唤其窠坐，处斩。
　　诸神吏符使被呼召而交相应对，或当直神吏而不在法官傍，而乱替应对者，并各处斩。
　　诸神吏符使勘断鬼神情罪，无论轻重，限三日案具，回申法官。违者，徒三年。公案不具，并不带随行取禀者，处斩。有疑难先得取禀，不待临时藉口。
　　诸神吏符使勘断鬼神情罪，只得失入，不得从轻。违者，针决，降入卑小窠坐。故意从轻者，处斩。因而乞觅财物而务欲推托从轻者，分形。
　　诸神吏符使妄有放留鬼神而不取禀者，杖一百。乞觅财物者，处斩。
　　诸神吏符使勘断鬼神而公案内令坐原赦者，处斩。仙官符使者，法官律定，审订而行，不得妄与原赦，如是果经天地原赦者，原定情罪。若赦前赦后并犯者，加一等。知赦而故意犯者，不赦。
　　诸神吏符使勘断山魈木客者，公案内下法须得加一等。违者，徒九年。
　　诸鬼神非用此律，但依常律。
　　诸神吏符使伺候法官出入，而行司妄放鬼神入行司者，处斩。诸神吏符使差出或参随法官出入，见山魑木客而不即时擒者，以邪神魔鬼之罪罪之。
　　诸神吏符使神差擒龙伏虎，而放令克害生民者，分形。
　　诸神吏符使妄示外神吏正法及行司事者，处斩。
　　诸神吏符使被差访问邪神魔鬼克害生民，而不具实申者，针决，流二千里。受财赂而不具实者，分形。
　　诸神吏符使被法官出入，有城隍社令沿路土地等不迎送，而不申举者，针决，降入吏兵行伍窠坐。
　　诸神吏符使承受指挥前往他人家擒祟而妄起动人先祖者，杖一百。乞觅钱物者，处斩。
　　诸神吏符使知法官有灾而不能解者，徒三年。伺候法官爨隙而为灾，反斗头聚议法官者，处斩。
　　诸神吏符使侮文弄法，高下其手者，处斩。受鬼神情嘱而诺者，分形。
　　诸神吏符使转官迁职而不申谢者，针决，降入北院卑小差使，令其引重至远。
　　诸神吏符使被呼召吞食魔鬼邪神而不尽其妖炁者，杖一百。不为人吞收病炁者，同。
　　诸神吏符使被差放火镕铁流灌鬼神而不即具备者，杖一百，再三呼召而不备者，抗法律断。
　　诸神吏符使被差为病人回骸起死，拘留魂魄，而不火急宣力者，处斩。故意妄兴艰难者，分形。
　　诸神吏符使见法官身中三尸作病，九虫为殃，仰即诛治。逆者，流四千里。
　　诸神吏符使被法官申章奏表投状天曹，而故炁遏截，不解时即擒缚，送至天狱者，处斩。
　　诸神吏符使被五岳四渎仙官正神具状，经行司称论事件，而不即时昭报法官者，针决。
　　诸神吏符使五岳四渎名山大川正神仙官申贺，法官报启奏书并躬亲诣谒，而不即时通报及昭报者，准前罪。
　　诸神吏符使被差寻骸骨精魅，而不依所在之处报应者，依弄法条治罪。
　　诸神吏符使勘断鬼神，而非其职分妄有论诉者，徒六年。是其职分而泄与非职分者，并各处斩。
　　诸神吏符使若遇法官尽差他处屯驻者，须得验认法官花押印记，及询问法官信任之神，方得前往。违者，并各降三官。承受文字者，斩。
　　诸神吏符使虽被天牒差往它处屯驻，常日随卫精兵一千人，铁罩铁城，不得离去。违者徒九年，首领分形。
　　诸神吏符使参随法官拜进表章，各於天门外祇候，不得分散行伍。违者，各降一官。首领者处斩。
　　诸神吏符使遇法官差使申奏文状关牒，沿路开拆，住滞时刻，揩磨污损者，处斩。
　　诸神吏符使天地赦日不得考打狱内鬼神及追捉事件。违者，处斩。木客山魈者非。
　　诸神吏符使见上天差官采访民间善恶及探法官所为，不得呈其恶簿。违者，徒七年。
　　诸神吏符使若听为犯非法律及律所不载者，仰法官量其轻重断罪。
　　生民
　　诸生民毁谤正法，背正向邪者，诛五代，见身万事不遂，父母妻子咸受其殃，身没之后，送下酆都，万劫不原。
　　诸生民恃势毁法官道士，克害良民者，减寿。已甚者，灭身，殃及九祖。
　　诸生民以正为邪，以邪为正，谩骂法官，如此之人，身没之后，考入酆都，七祖九先咸蒙其祸，己身见在必多殃咎。如佩箓者，加二等。已甚者，校勘多寡增罚。
　　诸生民，经文符篆所在之处腥言秽语者，徒二年。
　　诸生民茹荤饮酒对上真者，徒六年。知而故犯者，加一等。
　　诸生民病苦求觅符水而心不至诚者，徒二年。
　　诸生民妄效法官步履星斗者，徒二年。履具人星者，减寿三年。法官道士加一等。
　　诸生民狡猾为害於人者，九祖咸殃，身谢之后，沦没阴司，万劫不原。法官道士，见灭其身。
　　诸生民建斋醮反不至诚者，徒三年。
　　诸生民恃势毁坏寺观，毁僧骂道，侵害良民者，臧寿。已甚者，灭身，殃及七祖。
　　诸生民将经书文字秘诀符篆入秽污之处者，徒二年。行法官道士加一等。
　　诸生民咒诅天地日月，裸露三光，呵风指雨，怨咎天地者，徒九年。法官道士加一等。
　　诸生民以灶下火烧香。对北小遗，破人持戒者，徒三年。法官道士加一等。
　　诸生民妄祀神鬼及不干杞典神鬼，徒三年。
　　诸生民不奏名姓传受秘法，而盗视灵文者，徒三年。
　　诸生民不行正法，於家内盗藏秘法者，徒二年。
　　诸生民怨望君相，不孝二亲，不友兄弟，不信师友，不睦夫妇，不恤贫穷及憎凌辱者，徒七年。甚者，灭身。
　　仙官
　　诸仙官失职者，降二等，除名，责下凡世七十年。
　　诸仙官遇法官统制差使违时刻者，徒三年。
　　诸仙官恃其官品尊崇，权柄至重，妄行威福者，责降凡世，除名仙籍。损一人者，偿命。
　　诸仙官遇下方申奏，不能即时通违者，降三官，责凡世四十八年。
　　诸仙官不听法官驱使者，依鬼神抗法律治罪断。
　　诸仙官未奉勑旨妄行世间巡察者，徒三年。得勅旨而巡察违时刻者，责下凡世三百二十年，五生五死。及巡察而妄奏事者，处死。
　　诸仙官按察诸曹及行法官不当者，以罪罪之。失入轻者，责阴司判官。
　　诸仙官朝奏失仪者，徒七年，降七官。如官不及七品者，责阴司诸王。
　　诸仙官巡察下方，妄有漏泄天机一分者，处斩。
　　诸仙官下降监察斋醮者，仰有善恶即时申奏，不尽者，徒四年。
　　诸仙官虽及九品官见行司官不回避者，徒一年。申奏而回避者，加一等。若八品以下者加二等。若高声抵对及不伏者，仰依神吏抗法条断罪。
