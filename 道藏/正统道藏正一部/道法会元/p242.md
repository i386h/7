<!-- { "loadSidebar": true } -->
　　元始太真，五灵高尊。太帝皓映，洞朗八门。五老告命，无幽不闻。上御九天，中制酆山。下镇河海，十二泉源。八威神咒，灵策玉文。召龙负水，收炁聚云。束魔送鬼，扫荡妖群。万精摧落，所铢无蠲。月月五星，北斗七元。诸天诸地，诸水诸山。玉京所部，真灵天神。仙王游宴，五帝仗旛。天丁前驱，金虎后奔。镢天猛兽，罗备四门。所呼立至，所召立前，赤书溪落，风火无间。摄录应命，金龙驿传。急准元始上帝敕。
　　右掐玉文，取天门炁吹布香炉上。
　　天帝伏魔上坛飞斗建罡咒
　　谨召三十二天飞斗飞魁建罡大将军吴暹，火急部带五方星辰，一切神仙诸灵官众，各布星罡，大罗无极明星暗曜，普降真辉。大周沙界，细列微尘。不得慢易，水急奉行。吾呼止方建罡飞魁吴暹大将军，震宫建罡混一赵明大将军，兑官建罡倒护王真大将军，离宫建罡喷床韩烟大将军，坎宫建罡卷涛何济大将军，中央建罡普宁孔应大将军，立至。疾疾。急奉至真洞真无极元穷北极紫微大帝敕，急急如律令摄。
　　右咒，双手掐太清诀，至上清印上一剔，便过玉清诀上掐定。存想神将，每方各出一神，黄巾红面金甲，至于坛。望上取炁一口，吹布香炉上。
　　四将方位
　　崔居肝，东方。卢，居心，南方。邓，居肺，西方。窦，居肾，北方。
　　发上坛密咒
　　天宝玉清，中中。大洞尊神。普召周天，黑曜明星。煞文。洞玄含明，中下。九炁纷纭。中上。乾元坤母，百二十君。罗列星斗，上合九宸。鬼无逃隐，魔见销镕。三罡五斗，任吾指陈。急奉浩劫之祖无上元始天王敕，急急如律令摄。
　　右法，存自身为真君，星斗自天下落辉光万道，鬼无所藏，向北一吸咽之。
　　伏魔第一飞斗罡大咒
　　飞玄紫炁凝神罡，帝维飞斗总万神。空中郁勃结自然，上有楞层十二传。
　　玉楼峨峨耀景云，流精紫阙带金轩。琼堂炜烁绕八骞，中出青金九灵仙。
　　丹皇真老号精延，飞玄羽宸婴冠。手执玉节握灵旛，五色命魔对帝尊。
　　持把符箓当星罡，咀日嚼月嗡星精。离罗吐辉跨五云，内充外溢绛府欣。
　　金光焕焕形正圆，从罡入斗色纯纯，唯有开明耀帝铃，日伍月仗北元精，
　　刻见华盖领仙君。紫炁左回与斗连，历度周天八金门，正是北帝集万神。
　　有名秘隐加精勤，披形密思每令分。妙景成会得妙文，三年当审保长存。
　　九年乘空致羽裾，凤衣俯仰升龙山，凤衣轻翔谒王宸。急奉三清上帝敕，
　　北极大帝令。
　　右法，左手自子轮至亥，渐渐历转丑文勒上，至玉文掐定。望天门一炁一吸一吹剔此罡。步至飞斗九星之上，默念此咒，能捉天上一切不顺星煞，驱雷呼风召雨，莫敢不顺，诛魅斩蜃，由此而使。
　　天帝伏魔第二飞斗蹑虚罡大咒
　　罡飞十极，星布周天。明星烁烁，暗曜含烟。阳通百六，阴匝九千。飞步紫炁，接秘丹田。收捉邪魔，摄赴北烟。急奉北极紫微大帝律令敕。
　　右步至飞步第十二星上，念咒诵毕，飞斗诀，丑卯申丑子亥，戌上剔出，用北炁吹之。能捉飞天走地播土扬尘之祟。
　　第三飞斗飞云斩魔大咒
　　飞云斩魔，运斗飞星。光连太玄，恢恢漠漠。普摄妖魔，焕赫洞阳。浮景玉光，扫除不祥。吾奉北极紫微大帝敕，急急如律令。
　　右法，步至十七星，念咒，以左手飞斗飞云诀，玉文、离文、煞文，剔向北方，一炁吹之。
　　第四飞斗变罡擒魔大咒
　　混元一炁，普散万天。乾坤交布，日月并明。吾召明星□，暗曜□□□□，部带吏兵急至。急奉北极紫微大帝律令敕。
　　右法步至飞斗二十三星，念咒，左煞文，向北一炁吹之。
　　第五飞斗瀹罡大咒
　　玉清上清，北帝星精。东苍西素，南丹北冥。中黄帝座，飞斗坠明。上通九天，下入九泉。魁罡已成，万真齐听。子漠子江□□摄。急奉北极星主律令敕。
　　右法，步至二十九星，念咒，以双手午文入煞文，及中指中文。一剔，向北取炁吹入。能捉三界一切邪魔，上收不顺之星，中动五岳，下召北阴。
　　中坛天斗天罡咒
　　天宝上清，离文。天斗□真。玉文。上召星斗，煞文。下呼岳神。五雷猛吏，辰文。随罡布辰。捕非擒逆，吊缚分明。星罗斗附，不得久停。急奉至圣洞真无极无穷北极紫微大帝律令敕。
　　右法，存想五方五斗星光自天而下，辉芒十极，及念发罡咒同用。
　　中坛天斗是大咒
　　天斗天罡，统辖众魔。真阳开化，梵炁流光。自一之三，何道不生。五方星精，任吾跨灵，收魔摄鬼，瞬息附身。吾呼吉又鸠叉大力将军，百二十真君急至。急奉北极大帝律令敕。
　　右法，步至第六星上，念咒，左手煞文，取煞炁，望北一吹。再掐煞文，至巳剔出。能收伏一切不正邪魔。
　　下坛魁斗魁歪咒
　　太清有敕，丑文。北帝统真。丑文。高玄运动，子文。驾景飞空。四圣八丁，随罡逐星。煞文。闻呼即至，遇咒速临。万咒万应，急降通灵。同捕邪鬼，不得稽停。急奉北极紫微大帝律令敕。
　　下坛魁斗魁罡大咒
　　天帝有敕，万神咸听。星分八卦，斗布九宫。星真天将，速赴坛中。五岳佐助，六丁逞威。神武炜灿，大神临轩。九天九地，任我通连。四圣四将，随我驱迁。飞捉万怪，斩馘千妖。急奉三天上帝敕四大真君令疾。
　　右法步至第六星念咒，以左手掐中文子亥，至大煞文，吸北炁吹入。
　　黑罩咒
　　四天闭塞，八面黑风。上彻天河黑泽，下至九垒重阴。黑风霹雳，黑雾奔腾。黑罗黑网，黑索黑铃。黑戈黑甲，黑马吏兵。吾行黑罩，捉住冤魂。邪愁祟惨，鬼哭神吟。谨请北方真武真君，黑煞元帅，大黑天神，骑黑龙，跨黑虎，磨黑旗，擂黑鼓，黑炁混凝，大逞威狞。无论高下，不问家亲。掀瓦掷瓦，撒土扬尘。冥冥神道，默默鬼门。视之不见，听之不闻。千里墨黑，万里昏沉。急奉北极紫微大帝普天黑罩黑捉摄。
　　右想黑罩大神王，披黑衣，黄巾，手提黑罗黑网，以法遣用。
　　下罩法咒
　　太赤真炁，烈火飞空。炎炎火罩，无极无穷。烈雷掣电，不管西东。星斗罩下，洞照六宫。急奉三清上帝玉皇上帝律令敕。
　　右法，双手五指相叉撒去，想星火炎炎，黑炁漫空。
　　召咒
　　臣今恭奉三清上帝北极大帝敕，召□□□□□□□斗君，□□□□□□斗君，唵□□啰君，啼□□啰君，延禄保生君，金木水火土五星君，罗计炁孛四曜君，角亢氏房心尾箕七宿君，斗牛女虚危室壁七宿君，奎娄胃昴毕觜参七宿君，井鬼柳星张翼轸七宿君，鼠牛蛇兔君，虎龙羊马君，鸡猴猪犬君，明暗吉凶君，风火五雷，敕速离宫，闻吾召请，持符奉行。急急敕，急急敕疾。
　　敕召天星，太阳余精。真炁一降，冤魂不停。上列星斗，下布五神。急急降下，急急降灵。吾奉三清上帝敕，北极大帝律令。
　　又咒
　　谨请北斗七星中斗大君，南斗六司君，太阳君，太阴君，三台君，金木水火土五星君，月孛紫炁君，罗计都君，二十八宿君，十二宫神君，三百六十五躔度星，黄黑二道吉凶星斗君，谨召五岳五光君，本院神将，流金火铃大将军，普到吾前，听候法令施行。
　　四圣收摄六天妖魔宝箓
　　北极紫微大帝中文 □□□□□□□辰戌 钦至全收漆墨墨子午 太阳□啰君卯 太阴□啰君酉 三台延禄保生君上中下 金木水火土五星君五方入 罗计孛四曜君 角亢氐房心尾箕东 斗牛女虚危室壁北奎娄冑昴毕觜参西 井鬼柳星张翼轸南 子午卯酉中央 辰戌丑未中央 上帝有敕诛摄魔精 追捉六天妖魔疾速现真形
　　敕咒
　　天星众真，驱魔摄精。裂碎山岳，摧灭妖凶。流烁炎火，烧断邪门。馘剪大丑，海沸山崩。急奉三清上帝敕，北极大帝律令。午文，火炁。
　　右符用黄罗一丈二尺朱书，金钱焚化。
　　缚六天妖魔符
　　谨召流金火铃大将赵玄吉 手执大火索 □□□□ 妖魔速灭缚现真形
　　右符用黄纸朱书十八道，同前符焚化。
　　催捉妖魔符未应，用此催。
　　玄元始三立召三台 七星布列荡秽除氛 唵□□啰君摄卯文 唵□□啰君追酉文 唵吽哒哩星□中文 状魔邪凶六洞魔君 敕速赴坛显现真急疾
　　敕咒
　　北帝有敕速召天星。驱遣五岳，掌领天兵。收擒魔孽，缚至坛庭。持符一到，火急奉行。一如三清上帝敕紫微大帝律令摄。
　　又催捉符
　　玉清玉帝敕 上清上帝敕 太清大帝敕 玉皇上帝敕 中斗星君三台星君十一列曜星君二十八宿星君十二宫神星君 敕煞状魔敕灭邪党不得稽停承符疾往一如律令 谨召流金火铃大将军赵玄吉摄缚来急急敕
　　敕遣咒
　　谨请大帅赵玄吉，持符速摄妖魔至。□□□□□□□摄。吾奉火帝律令敕。午文，火炁。
　　北帝收捕精灵诸魈法猫犬狸虎猿猴猪羊狐名为九大魈。
　　净口咒
　　北帝灵君，吐炁成云。今吾净口，持诵真言。急奉紫微大帝敕。
　　变神咒
　　北帝真灵，速变我神。泥丸一化，正真助神。急奉紫微大帝敕。
　　罩法咒
　　天罩地罩，北斗真君罩。徧天烈火，满地深渊。上张天罗，下布地网。应于精魈，不得走透。犯吾神咒者。付吾罩法下受死，不得动作。急奉北极大帝敕罩疾。
　　总召咒
　　北帝伏魔，敕召四真。琼魁元帅，三六将军。明元垚乞，三五将军。二十八宿，十二宫神。天丁将吏，雷电霄云。闻吾呼召，疾速降临。收捉为祸，讨捕害精。速追速灭，听令奉行。急奉北极大帝律令敕。
　　琼魁正帅，总领大神。明元副帅，部领天兵。垚君左神，部领雄兵。乞君右神，部领威兵。天丁天丁。雷电霄云。吞魔食鬼，剪截魈精。闻呼速到，急速降临。助吾正道，急急奉行。
　　收捕精灵诸魁凶恶大祟宝箓
　　北帝敕召琼魁正帅总领大神急急奉行 北帝敕召明元副帅部领天兵前驱急急奉行疾 北帝敕召垚君左神部领雄兵后捉急疾 北帝敕召乞君右神部领威兵馘斩急疾
　　敕咒
　　紫微帝君、叱怒妖精。馘煞灭鬼，收摄邪灵。背缚脑鞫，速来附身。急奉北极大帝律令敕。
　　捉大祟颤捉咒
　　太灵太真，收摄邪精。塞冰怙栗，黑炁雾云。谨请撼岳将军潘永，一撼山岳动，二撼精魈灭，三撼摄邪附体，疾疾通说。急应急灵，急急圣。五口奉北极大帝律令敕。
　　又咒
　　救召圣真，馘摄魔精。驱邪入体，急应急声。吾奉北极大帝律令敕。
　　收捉鬼神并远捕宝箓
