<!-- { "loadSidebar": true } -->
　　九天上仙，道炁长生。神室太景，寝映朱琼。逸宅丹元，受事玉清。十转九回，七混五成。神辉共耀，振策黄庭。道达三变，镇神含灵。玉帝散惠，隐羽玄经。千真倾轮，五星命真。披珠巾羽，森列帝庭。左命神虎，右佩金兵。九天径戌，焕掷火铃，灭魔破妖，摄邪挟精。风火赫震，六天摧倾。豁落北酆，九魔寒冰。逆道者诛，顺道者生。上帝有令，勅卫神兵。敢有干试，以付六丁。有妖即戮，有毒即刑。保神守卫，摄邪斩精。六天以诛，威震万灵。保神驱秽，霄朗三清。万真受事，俱会帝庭。玄震洞和，七星辉明。神风散魔，道场肃清。仁惠荡鬼，玉帝祝生。九天垂命，摄真驭灵。奉请皇命，仙道克成。
　　鸣法鼓二十四通。
　　无上玄元太上道君，召出臣身中三五功曹。左右官使者，侍香金童，传言散花玉女，五帝直符直日香官，各三十二人出，出者严装。关启玄坛天帝神君，当召此间土地里域真官正神。以今奉为入意。祈恩玉阙，进拜朱章，愿得玉清道炁灵宝妙光下降，流入臣等身中，即使紫精郁勃，玉阙开明，五老辅根，万帝摄真，体圆珠映，乘景骖宸，金光焕赫，御炁上清。令臣所启，速达径御太上无极大道无形无名虚无自然金阙至尊玉陛下。
　　各称法位。
　　具位臣某，与临坛官众等，谨同诚上启：虚无自然元始天尊妙无上帝，太平金阙前圣虚皇玉宸大道君，太平金阙后圣万变混沌玄元老君，玄都玉京上帝高真，万天上帝，东华上相木公青童大道君，九灵太真金母丹皇大道君，太上丈人，九炁丈人，上相丈人，青龙宫太一玄生帝君，凰凰阁诸天司命，道德众尊，少昊金楼太上主师君，天曹门下四司君，玄冥宫太真门下太一灵妃君，太阳炎光郁明上真道君，太阴皇华素曜圣后元君，南辰六阙上真道君，北极九府上真道君，三元三官大帝君，五灵五老天帝君，玄中大法师，三天大法师，玉清上相，大罗无极神公，泰玄上相，天机上相，天机内相，天枢使相，天枢左相，天枢右相，天曹诸司真君，天曹门下上章典者引进仙官，上章词表灵官，上章二十四真人，三天门下上仙道化真君，上灵定志真君，上神护正真君，十方至真飞天神王，五岳真君，东岳上卿司命真君，太平下教二十四真人，南极紫真大帝，玉宸圣后，金阙上保检仙司命东华道君，金阙大夫东华领真上清仙君，正一嗣师、系师、女师真君，王赵二玄真人，三洞三乘经箓法中上圣高真，神仙将吏，流传至教经籍度师，得道真人，太岁尊神，土地主执，三界官属，一切威灵。
　　臣闻绿霞八浮，琼羽翼金华之邃，紫烟九素，云珠联玉映之崇。曜流日於郁罗，蔼飞霄於劫仞。清微高拱，俨天宝而焕圆华，碧落空凝，湛神辉而腾秀朗。皆无无上真之境，廓玄玄中证之微。惟祖炁之凝精，分三华谷，瞻神光之胤粹，联九泥城。玉京象天晨金霄之奇，琼阙列洞阳元景之妙。玄峰澄寂，运八纬以云升，丹室虚灵，昭七经而日焕。非内非外，无形无名。臣以禀炁太无，流形妙有。刊玄图於西禁，帝渥罗敷；定紫策於东华，师恩郁勃。寄影烟林之邃密，栖心云汉之飞翔。结节流披，玉蕊嚼空青之宝；精神泰定，金华全虚白之珍。流珠期焕於经声，鸣玉敢敷於道炁。缅惟下教，盍翼上乘。金石初忱，快睹三天之圣日；丹青终誓，宜弘九地之真风。今有某为某事拜某章、上扣紫虚，下殚丹个。苍苍正色，帝关罗虎豹之严；渺渺大罗，天陛肃龙鸾之卫。茂八骞而飞云蓊蔼，华三秀而祥雾玲珑。徒心企於鸿厘，曷面敷於龙御。仰冀玄尊锡庆，上圣流恩，焕黄道以周回，敞玄关而洞朗。流铃振响，摄浩炁於霄衢；仗旛卫严，扫罡风於云露。令臣神光洞焕，焚炁弥罗。步金霞而芝玉凝真，灵虚参混；乘琼烟而黍珠入妙，定慧双圆。飞豁落於灵台，睹玄丹於华盖。臣无任瞻天望圣激切恳祈之至。谨言。
　　重呜法鼓二十四通，简阅吏兵行事。
　　谨出臣身中玉门紫户三十九阙上真灵官，三部八景二十四真，五体真官，丹元真人，上清虚无自然左右领仙玉郎，飞仙玉虚侍郎，各二十四人出；五帝五色元皇太真，飞龙功曹，上元功曹，飞行功曹，各二十四人出；玉虚飞仙使者，太仙使者，神仙使者，各二十四人出；玉虚金童玉女，飞行金童玉女，八节直言直事，各二十四人出；某治建节监功大将军，前部效功后部效杀驿庭令，驿庭丞，四部监功谒者，上仙上灵二官直使，正一功曹，左右官使者，阴阳神决吏，科车赤符吏，罡风骑置吏，驿马上章吏，飞龙骑吏，各二人出。出者严装显服，冠带垂缨，整其威仪。领仙玉郎，冠飞玄玉冠，衣九色龙文虎衣，执命魔灵旛立左；玉虚侍郎，冠元晨玉冠，衣五色飞仙羽衣，执九色灵旛立右；飞龙功曹，冠九德通天之冠，衣九色凤衣，腰带虎书，执召神之符，在上；飞仙功曹，冠九德通天之冠，衣五色羽衣，腰带金铃，执摄煞之律，在下；飞仙使者，冠飞天玉冠，衣五色斑文之衣，手执金符，建节在前；神仙使者，冠朱阳玉冠，衣九光飞仙之衣，手执玉版，持幢在后；玄黄太真功曹使者，冠带羽服，金真凤章，豁落七元，执玉案对立臣前；正一功曹，弁朱阳之帻，冠通天之冠，衣皂纹单衣，腰带龙头之剑，捧持谒簿，二官使者，弁玄阴之帻，冠九德之冠，衣绛章单衣，腰带虎符，赍持玉版，建节持幢，立臣前后。狼吏虎贲，察奸勾骑，都官仆射，天绉甲卒，天丁力士，治正执正吏，收神食神吏，收鬼食鬼吏，收炁食炁吏，收毒食毒吏，收邪食邪吏，收精食精吏，治中主簿，治中校尉，云中督吏，干佐小吏，金光童子，典章从官，通章舍人，行章童子，元台小吏，玄都力士，九光玉伯，高车司马，通章小吏，承章令吏，通章书佐，部章督邮，典录功曹，典录小吏，呈章从事，奏章从事，校章从事，定章从事，刺章从事，印章从事，赍章从事，太初直符直事，太无直符直事，太素直符直事，太真直符直事，太玄直符直事，太一直符直事，虚无直符直事，五帝直符直事，四直直符直事，五行直符直事，六律直符直事，七政直符直事，八卦直符直事，九宫直符直事，四部监章从事，进章凤凰骑，上章云龙骑，言章风发骑，御章神龙骑，奏章飞龙飞虎骑，某靖侍靖仙官，玉童玉女，灵官，功曹，诸省府院司通进仙官神吏，一时严装，罗列卤簿，屯驻围绕，受臣词语。分别关启：玄坛土地，四面真官，三洞威神，三宝官属，三五功曹，左右官使者，侍香金童，传言玉女，五帝直符直日香官，左右龙虎君，侍卫灵官，三天承章典者，三天飞章灵官，三天通章玉女，扶章素女，三天承受玉女，三十二天承受玉女、三天上奏灵官，诸天传奏灵官，左右绣衣使者，十方飞天使者，传言奏事飞龙骑吏，在时受事应感仙灵，道上二玄三元四始甲子诸官君将吏，并乘玉舆绿辕云軿，琼轮羽盖飞虬之乘，飞行紫虚，上登三天之上，金阙玉殿，琼房丹室，为臣同诚上启太上无形无名虚无自然至真大道，无上玄尊金阙玉陛下。臣以昌运欣逢，庆基宿挺。神凝九室，睹三炁以珠联，云蔼三宫，罗九真而璧合。御震灵之宝座，佩景耀之神锋。林壑怡神，樊笼息影。爰念乾坤化育，盍证质於玄功；经纬生成，宜恢弘於洪范。学真宴坐，翊教经行。凡有皈投，所宜敷告。今为某人某事拜某章，祈三天之惠泽，宏九地之慈恩。臣谨依元降九灵飞步秘典，誊笺饬函，依科操进。伏望功曹使者，受事仙灵，洞鉴翘勤，对臣料理，务契玄格，上诣金门。龙刀瑶环，金鱼玉雁，舒镇洞案，请省章文。
　　宣章。
　　谨上请十方无极飞天神王，九天尚父天蓬大元帅，九天翊佐天猷副元帅，九天上辅黑煞大元帅，九天游奕玄武大元帅，三天阳精门左上仙蔽身大将军，洞华门右上灵隐形大将军，正阳门中上神藏形大将军，左门钱将军，右门李将军，押军陈将军，其咢磷索二大天丁，天门守御诸神，刚风上吏。
　　谨上请三天门下上官典者，引进仙官，上章词表灵官，上章帝妙真人，上善真人，执旛真人，明月真人，白华真人，韩老真人，龙骑真人，陀罗真人，善达真人，洞观真人，救苦真人，流光真人，白一真人，黄华真人，白慧真人，洞安真人，丞相真人，上将真人，北都真人，相如真人，小游真人，吕吕真人，九光真人，定国真人，青帝庆寿功曹，白帝纪善功曹，赤帝注生功曹，黑帝元命功曹，黄帝中治功曹，甲子促炁功曹，甲戌治病功曹，甲申直事功曹，甲午正一功曹，甲辰中部功曹，甲寅四部功曹，四直玉文功曹，运神会道功曹，承受典吏。
　　谨上请五方五炁镇章大将，按章灵官，十二且奏章灵官，奏章大将，十二呈章灵官，点检进章灵官，三界传奏功曹，报应呈章灵官，通章从事。玉清总召三界内外金阙上佐发放九天御史大夫，天枢院发放司主吏佐吏，流金火铃大将，九天云路正一功曹，开天符命使者，九天通章使者，通进仙吏。
　　谨上请上清灵飞太玄玉女，青腰玉女，拜精玉女，绛宫玉女，太素玉女，黄素玉女，顺炁玉女，捉月玉女，开心玉女，寄房玉女，得喜玉女，曹泽玉女，金晨玉女，太华玉女，玉清妙华金童，紫光玉女，神府绣衣玉童，绣衣玉女，诸天五色玉童，绣衣玉女，洞天洞玄洞灵飞行侍香玉童，散花玉女，灵官仙吏。
　　谨上请玉清八威治魔都统，神慧杀鬼都伯史，总领鬼兵三天大元帅，九天尚父，执麾左领神王，执幢右领大神，鼓楼后部力士，执节前引天丁，辟邪狮子穷奇麒麟天马大神，命魔仗旛大帅，玉清掷火万里大将军，玉清流铃八冲大将军，金钹前戮大神，巨天后刑大将，玉清屠割使者，风火征伐大将军，剪截鬼秽大神，明检鬼营大将，金马驿程大神，列言上清录事灵虚辨魔护道仙灵官吏。
