<!-- { "loadSidebar": true } -->
　　天一生水阳渐萌掐子文取北入 水灌注震宫惊行掐卯文取东入 木神生火火炬交燃掐午文取南入 南阳入土灰烬烟燃辰戌丑未四方入 土凝结金聚锋芒掐酉文取西入 天地定位山泽通画乾坤二卦於上取乾坤二入 雷风相搏水火激扬 黄赤二道围绕纵横掐巳午 头戴八溟紫发如云 日月星辰三光弩目 鼻动乾坤 齿排八卦 手执斧钻斩馘妖精 身胸高大 足踏昆仑 雨腋飞火 烧鬼穷源 □星插首 □翁边扶 □星随转 □星绕缠 □星右动 □芒相逢 □星拼挹 辅弼下迁 天门左转五星度躔 地户加转六星文运 东斗灌注景阳遐宣。晴用：五星相克。雨用：五星相生。叩齿四通，开天门，左手掐戌亥，闭地户，掐辰巳。留人门，掐未申。塞鬼路。掐丑寅。自寅卯辰巳午未申酉。□戌。□亥。□子。□兑。□煞。□卯。□掐定。贪自辰。巨卯。禄煞。文离。廉坤。武酉。破戌掐定念。
　　开天门咒
　　天门四开，黄道正平。罡风骑吏，金马驿呈。敢有拒逆，化作微尘。急急如律令。
　　咒毕，以目光先书此符，想成金光冲上。
　　咒曰：
　　乾元亨利贞小兆臣某奏开天门。
　　祝毕，闭目存天门开，太上金阙紫清圣境金楼玉殿，红光紫雾，青云青炁，晃耀两阶，遥见百宝红光万道。兆即面奏昊天，恍若得旨，差朱衣灵官传奉勑旨下降。良久，二朱衣灵官捧一朱红牌，上书： 金书四字，立天门上。法师再自戌亥子丑寅卯辰掐定。
　　破地户咒
　　玉枢神罡，奉教真王。破地召雷，诛斩凶殃。五雷元帅，速赴坛场。关起五部，大降威光。注我身形，书篆天章。役使雷神，祈晴云：阴魅祈雨云：旱魃消亡。急急如雷霆帝君风火律令。
　　咒毕，以目光向东南方画一巽卦，就以剑诀一劈，急以左手剔辰巳午诀出，想破地户，雷神拥出，吸北炁一口吹之。
　　念元帅心咒
　　九天明离神，心光勑捉摄。唵吻叶霹雳吽吽速降娑诃呼风亚口叉勑。
　　自卯辰离坤兑子为局。存欻火从巽户出。法师涌雷海中，雷口出青红二炁，驾雷路，至巽宫接元帅下降。遥见天门二朱衣灵官捧勑旨，欻火拱手听令。法师曰：吾奉天命，急速呼传。
　　伯温奉命天火亘天 伯温中动风云散开 伯温下威雷火交燃 天罡所指霹雳无边
　　右吸罡气一口吹符，云：吾今请求晴霁，立要太阳满天。想元帅入符。
　　急急奉昊天玉皇上帝紫虚元君令
　　法师以笔就於胸运日月星，念：
　　日字咒
　　阳晶阳晶，飞罡火轮。日华辉耀，荡涤阴云。火车火车，雷令之家。鞭挞猛马，速降丹霞。阳神朱明，速召火鸦。急急如雷火令。
　　月字咒
　　金轮玉回，天云散开。紫微降勑，淫雨清埃。海伯风师，雷火阴摧。阳晶赫赫，火轮常推。紫微降勑，丙鬼勺寅回。急急如玉清紫微太上火轮律令。
　　星字咒
　　日中火光月中灵，大明朗耀金刚精。
　　日中太华高阳明，魁星玉辅天元庭。
　　火轮太宝元中宾，猛兽天妖荧惑星。
　　火上太乙元君平，火光大圣金童君。
　　太极大帝皓凶神，流金掷火奉劫行。
　　急急如律令。
　　下书龟符
　　龟出火焰烧杀凶邪天火丑地火煞雷火午出
　　雷威才震便惊人亨勋滑辣救敬至卯上出笔就以两手关启五雷
　　天雷隐隐，卯上三转。神雷轰轰。午。龙雷作水，酉文。水雷波翻。子文。社令雷火，中文。霹雳交横兑上。神机一发，午文。斩伐邪精。丑文。上帝勑下，寅文。火急奉行。贪至破，魁至魒成局。
　　遣咒
　　天火雷神，地火雷神，阴火雷神，阳火雷神，五雷降临。上帝勑下，勑汝大震，天地惊昏。
　　念咒毕，以两手局，存欻火合形，急吸打入符中，喝：疾。再以都天雷公咒勑符，用太玄合同印，以朱书用地印印地户上。
　　祈雨咒
　　天一生水，阳炁渐萌，水炁灌注，震宫惊行。木神生火，火炬交燃，南阳入土，灰烬烟燃。土炁凝结，金聚锋芒。天地定位，山泽炁刚。雷风相搏，水火激扬。黄赤二道，围绕纵横。日月星光，头戴八溟。三光努目，鼻动乾坤。齿排八卦，手执锤尖。身胸高大，足踏昆仑。两腋飞火，烧鬼穷源。魁星插首，鬼勺翕边扶，鬼雚星随转，鬼行光绕缠。鬼毕宿右动，辅芒相逢。魒星拱抱，辅弼下迁。天门左转，五星度踱。地户右转，六星交连。东斗灌注，景阳遐宣，五星相生。吾奉天命，急速呼传。
　　伯温奉命五雷震天 伯温中动风云拥前 伯温下威雷火交燃天罡所指霹雳无边
　　法师存魁星日月之光，吸活曜天罡炁一口猛吹符，云：吾今救某方旱，立要雨泽盈川。想元帅入符中。
　　急急奉昊天玉皇上帝紫虚元君令
　　法师以笔就於胸运雷震威雨涂月。
　　风字咒
　　都天雷公呼云唵□□□□勑火帝摄。寅上转笔。振风唵叽□飞灭风师摄。巳上转笔。青雷赤炁，洞按九宫。赤雷白炁，上游上穹，白雷黑炁，北游玄酆。黑雷黄炁，太极玄克。黄雷青炁，变满虚空。周天雷火，炎炎赤风。何神不伏，何鬼不从。北灵黑雳，九丑紫童。风伯雨师，袪雷饮虹。神符一到，旱魃无踪。急急如火令。
　　雷字咒
　　太一皓师雷火精，结阴聚阳守雷城。
　　阏伯风火澄渊庭，作风兴雹起幽灵。
　　飘渚太华命公宾，上帝有勑急速行。
　　收阳降雨顷刻生，袪龙掣电出玄泓。
　　我今奉命急急行，帝勑令命召君名。
　　敢有拒逆罪不轻，急急一如玉玺行。
　　电字咒
　　护明元妃素华金，天英斗魁玄灵神。
　　太乙玄君统水兵，蓬莱使者都水霆。
　　弱水莹彻无纤凝，总摄河渎归四溟。
　　四溟之神天一精，行车运水开天城。
　　太阴寒水九坎垧，中有幽玄洞阳灵。
　　玉雷皓师迅发声，巨乘太华天马程。
　　流晶郁光奔火铃，黑云叆叇海炁升。
　　下澍百川雨如绳，肤寸之泽沟浍盈。
　　雨师元隶罗喉星，持命速达箕毕星。
　　鱼龙横天鬣翅兴，奔涛鼓浪喷长鲸。
　　鳞甲毫窍百万倾，赤龙潜伏腾光英。
　　玉杖击碎瑠璃瓶，云潮遍注群物生。
　　火铃将军准太上律令勑。
　　祈雪祈雨同
　　伯温奉命瑞雪遍天 伯温中动风云拥前 伯温下威雷火交燃 天罡指处霹雳无边
　　右吸天罡炁一口，闭火门开水穴弹入云：吾今祈祷瑞雪，立要遍满山川。
　　急急奉昊天玉皇上帝紫虚元君令
　　符胸中书月华瑞光四字雪涂星。
　　月字咒
　　东灵上相，瑞光之家。化生和气，遍满中华。六合袪疠，皓气无涯。五谷受精，草木成葩。阴风冻海，凤觜银牙。大逞神威，布满瑶花。急急如雷霆律令。
　　华字咒
　　飞天欻火，斡运东灵。上相仙卿，瑞光聚凝。罡风翦水，变化琼瑛。六合袪疠，百谷受精。威光正纪，天地肃清。真王敷化，神变土京。急急如雷霆律令。
　　瑞光字咒
　　灵龟之神威严凝，结聚木郎并四溟。
　　作团坚透真光明，朔风阵起同云兴。
　　东灵瑞光真王生，将水翦作碎花冰。
　　交加密布东阳城，玉龙碧公神气清。
　　阎浮凛凛骨泠泠，上帝勑下无容情。
　　瑞云密布谁能蒸，急急如朔帝律令。
　　破庙伐恶祈雨同
　　符形胸中书霹雳火光四字，口念云：吾今奉帝勑命摧破妖庙，立要凶恶灭形。火铃宫中，烜赫交通。五方五雷，降光行风。天威四镇，万恶灭踪。雷 震 零，轰勋滑辣救敬勑。急急如雷霆律令。煞涂火。
　　雳字咒
　　天雷力士，玉清有勑。恶逆之鬼，速付霹雳，鸣雷鼓城，混电恶轰。魔明赫猛烈煞石崩，雷司主者，准勑奉行。急急如雷令。
　　火字咒
　　雷霆雷霆，斩煞邪精。风火电光，毁妖灭形。天火红，地大赤。吾使雷公动霹雳。急急如雷火令。
　　土雷符
　　背符书前符背
　　一转天地动二转日月明三转动魁罡四转雷公鸣五转平雳发六转山鬼死七转收斩一切邪得赴吾都符 日中大神名向中出 都天雷公至洞按九宫 赤雷白北都玄酆 黑雷黄至何鬼不从 违我者死至九丑紫童 风伯下师廆雷饮虹太一有命万鬼无踪 急急如雷霆都司律令 太阳太阴日月朗明金木水火土镇五行罗计字辉耀古今
　　太极之印统召万灵，又曰天灵神宾之章
　　元始祖炁关度天人
　　飞符上谒随印冲升
　　道法会元卷之一百一十八竟
　　道法会元卷之一百一十九
　　太极都雷隐书
　　内功服炼雷炁诀
　　火师曰：凡受五雷大法，非上品仙官之职，遇此玄机，内则修炼自己还丹，外则馘邪治病。鬼神闻之，奔走千里。呼吸之间，雷神立至，听令而行。预於惊蛰之前，更衣净室，存斗，坐卧候雷电声至，速即作法，闪目诵咒了，取雷炁纳於元宫。念服雷炁咒：
　　吾受五雷正炁，雷霆威声。纳则治身保命，吐则治病除邪。神炁万道，灌我胃华。太上律令，猛吏银牙。急急如律令。
　　再咒
　　吾受雷公之炁，电母之威。除身中众毒，同得活形。听吾役使，五行之将，六甲之兵。斩除百病，驱出万精。急急如律令。
　　一声纳在胆，二声纳在肝，三声纳在肺，四声纳在心，五声纳在脾，六声纳在丹田中。电光收在目中。
　　以两手掐五雷局，面巽方坐，以鼻吸青炁一口，吐浊炁一口。次定心往来九息。便以两手握雷局，闭炁，想雷炁似火在自己丹田中转九九八十一次，便缩尾闾穴，使肾炁逆上昆仑，使二道赤炁光朝泥丸宫，复归丹田中住。勿得开口。次以两手从肾堂摩运如火，五五之数而止。想真炁上玉京山上丹田，运下雷池，赶起火龙，降雨下神室，降元阳宫升降止。此归神室而住。
　　心咒
　　青帝之巾，掐震，取东方青炁九口入肝。赤帝之帻。掐离，取南方赤炁三口入心。白帝之衣，掐兑，取西方白炁七口入肺。黑帝之勒。掐坎，取北方黑炁五口入肾。黄帝之孙，大煞文，取中央黄炁一口入脾。太昊之职。来自无夷，去向无域。出为风雷，动为霹雳。呼吸五藏中炁五口，吹布五方。火急奔驰，雷火烜赫。目作电光。又使真炁二道，上下往来，五雷斡运五次。再念：兴云驾雾，摧山挫石。如行持起雷发雾，接念：日月交蚀，阴阳返侧。社令推车，岳灵捉摄。鬼哭神愁，天昏地黑。五方真炁，聚而为一。如自作用念：自己真炁，昼夜往来。四大都皈，元宫中住。如行持煞伐：金木水火，土星为极。阴阳之神，生煞万物。吾奉玉帝勑召雷神某。召汝变化，汝急运动。飞砂走石，万里急急。
　　诀法
