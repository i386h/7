<!-- { "loadSidebar": true } -->
　　奔星缚邪符
　　唬串吽。墨涂上圈。
　　六合咒密念三五徧涂符
　　天合地合，人合鬼合，龙合怪合。六合缠绵，龙鬼不前。奔星使者，缚送九泉。急急如伏魔上相真君律令。
　　苟毕二帅治邪符治祟镇贴用
　　上台一黄祛却不祥中台二白护身镇宅下台三青斩邪灭精摄 亨轰滑辣究竟软逆来雷声才震便惊人顺去 莱茹翌宿速煞摄密念南斗讳涂 藓屠轸宿速煞摄密念北斗讳涂 开天门留人门塞鬼路闭地户穿鬼心破鬼肚 一转天地动二转日转缚鬼魂五转真炁降月明三转精神爽四急急如雷祖律今摄 吾奉玉皇天帝上帝紫微律令 乾宫太上交爻发生 金木水火布列四方上居中宫万象辉光镇贴相生杀代相兢 雷车震动嘻肝存使者入，火车炎天呵心存苟元帅入，火车涌天吹肾存毕元帅入，轰轰霹雳震动乾坤急急如雷霆帝君律令敕摄敕摄 晶含犹□苟獬摄左涂晶含犹□毕狻摄右涂 坎中中满水火颠倒运五行相虚离生成唵吽吽□捉娑诃摄 魔明烈杀黑猛恶轰焜电五大雷神速降速降疾速降急急如雷祖大帝律令
　　右符书毕，却於三车上作一圆圈，内书一 字，略入事意。毕，密念役遣咒涂。再书一 字号，赶起取煞炁吹入。再念：吞魔食鬼三官敕，五帝行急急摄。
　　役遣咒召役改换用
　　大帝曾有令，二帅是吾神。大黑天神，黑雾大神，苟毕二帅，来到坛庭。兴车倒岳，擒捉妖精。声如雷雷，白捉震惊。诛魔伐恶，变雨化晴。拖天拽地，轰雷斗霆。上天至金阙，下地入阴冥。阳间并水府役使几曾停。汝乃天之精，吾乃地之灵。以吾之真炁，合汝之真精。交姤丙壬，倾山倒岳，覆地翻天。闻吾呼召，役遣，火急降临。奉行。吞魔食鬼，扫荡妖氛。三官敕，五帝行。天煞神，地煞神，天煞地煞捉鬼神。铁杖金锤轰霹雳，飞游三界捉邪精。吾今宣召雷门将，疾速神威现汝形。役遣改云：吾今役使雷门将，速捉天下不正神。急急如伏魔上相李真君律令。
　　苟帅火车符
　　上台一黄袂却不祥中台二白护身大赐镇宅下台三青斩邪灭精台星到处威灵 水火二将捉缚鬼神火光万令丈烧灭邪精急准太阳帝君摄 吾奉紫微大帝敕苏屠苟懈速降摄 谨请陈留将军捉灭孙张四大邪精摄 吾奉紫微大帝敕唵吽吽雷火敕煞摄玉皇诰一遍涂 开天门闭地户留人门塞鬼路穿鬼心破鬼肚 左脚塞海雷火奔发烧灭魔群右脚山岳摧崩火光万丈烧灭邪精摄 轰霹雳雷火摄轰天灭精邪雷火摄 □□□□□□天罡炁入 黑煞黑索黑令黑炁混凝杀灭瘟癀苟獬通灵黑铃速摄九天霹雳火令摄掐午取南方赤炁合心炁呵入
　　毕帅火车符
　　上台一黄祛却不祥中台二白护身大赐镇宅下台三青去病除精台星到处威灵 吾奉紫微大帝敕唵苏屠毕狻速降摄 天蓬将天猷缚鬼将翊圣捉鬼枷鬼将佑圣拷鬼将 吾奉玉皇上帝敕煞摄敕唵吽吽雷令玉皇诰一遍涂 黑雾大神速降摄 左眼开光照光雷 八极右眼开电生 六诀 左足一举驱邪鬼右足随后起风雷 天雷速发地雷速兴龙雷速起水雷速轰水车轰轰雷震摄密念此一安七炁徧就涂转 □□□□□□□取北方黑炁合自已肾炁吹入符
　　帝雷符
　　玉清敕命荡涤妖氛 上清敕命剪灭妖邪 太清敕命祛除鬼精 玉皇有敕斩灭邪精 紫微降敕食鬼吞精 天皇降敕返死回生 天大将枷蓬鬼收瘟 天猷大将统摄雷神 翊圣将军四将通名 佑圣灭鬼天帝严命真君生人黑雾黑灵 天雷地雷 水雷 阳雷 火雷 雷公电母风伯雨帅 开天门闭地户留心破人门塞鬼路穿鬼鬼肚 东王公西王母南朱凤北玄武自死急急如四壁难逃鬼自迷一切邪精皆风火雷令摄 天地日月星辰风云雷电雨摄五岳四渎山川社稷摄先取天罡炁一口呵入以炓以聻字盖次取大煞炁一口吹入字盖
　　右符书毕，取罡煞炁入后，却用后咒涂。
　　黑煞黑灵，黑炁腾腾。火铃火令，火光万寻。天煞地煞，黑煞将军。八煞大将，火急奉行。唵吽吽畔畔，雷火电火。水雷阳雷霹雳摄。亨轰滑辣究竟摄。戍辰斗剔。雷声才震便惊人。辰戌斗剔。急急如九天雷祖大帝律令。
　　天皇符
　　敕喝咒存身为雷祖大帝
　　吾知汝名，吾知汝姓。吾为汝兄，汝为吾弟。汝若不至，风刀考身。吾失汝意，九祖幽冥。吾叫汝名，天下知名。雷中夜叉。云中乌鸦，汝若不至，骂汝九祖。雷一雷二雷三雷四雷五。雷鬼大将，当中夜叉。雷鬼雷鬼，速至速至。吾奉雷祖大帝律令。
　　祈雪咒并作用
　　严严冷冷，冰冻邪精。速降天龙，运动真炁，扬扬九垒。南风扬扬，北风飘飘。急急如东灵上相律令。
　　东灵上相，瑞光之家。凝金聚玉，琼瑶天花。主豁火厉，扫精灭邪。慈仁救物，应时无差。愿降瑞雪，遍满中华。一如雷霆律令。
　　金精太极，玉华散辉。驱雷走电，风火氲氤。皓师火令，降瑞太虚。太清太极，上真敕令，号令不停。急急如雷霆律令。
　　凡用符，存前仍字号，限三日报应。存虚空万丈罡风严冻。上存雪山一座，风吹散雪花。如自己肾水灭却心火，作成冰冻，取东北炁吹嘘，空中雪散，却便北风飘下。
　　祈晴咒
　　火铃火铃，火部尊神，冲开五方，收雾卷云。浊炁入地，清炁上升。火光万丈，烧灭邪精。急急如雷火律令。
　　凡作用加书，仍发字号，想太阳火珠，心中有太阳夕太阳之内有一欻火，心中有一个相会，火车卷云咒同念。呵南方火炁於四方，更书勾雷符在瓦上，停雨开晴，念咒：
　　火车火车，雷令之家。三五为帅，晃光无涯。掣火万里，能掠云霞。辅佐上帝，耀目银牙。豁落水玲，迅速无差。伯温奉命，立待旸华。急急速速，如南方火德真君律令。
　　道法会元卷之九十二竟
　　道法会元卷之九十三
　　雷霆三要一炁火雷使者法
　　主法
　　吴天至尊玉皇上帝。
　　将班
　　天罡大圣主雷真君马自奴，
　　披红发，红面三目，着月下白道服，右手仗火剑，左手执火印，铣足踏火车。
　　河魁大圣节度真君董万春
　　红发，青面獠牙，鬼相，头戴缨络，项悬十二骷髅，左手执戟，红带黄裹肚，虎皮汗袴，跣足踏水轮。
　　主雷欻火律令大神邓燮，
　　朱发，天丁冠，蓝身，肉角，凤觜银牙，两翅，两脚鹰爪，绿风带黄裙，左手执钻，右手执锤，跨苍龙，身迸烈火。
　　雷霆猛吏都督辛忠义，
　　青发青面，红眉青须，戴牛耳幞头，红衬衫，左手抱五雷籍，右手执火笔，着皂靴。
　　先天一炁火雷飞捷使者旸谷神君张珏，
　　欻火相，三目两翅，青身赤体，左手执召雷旗，右手执斧，腰带碧玉牌，一面金字。
　　雷公电母，风伯雨师，五方蛮雷使者，合部雷神。
　　召法
　　入坛，三净，启圣变神，召功曹土地至。存西方有一天宫，朱牌金字，扁曰：太一碧玉宫，中有斗美妇人坐。次念召咒：
　　道祖一炁，大梵飞腾，清华景明，与道
　　合真。急急如元始上帝律令。
　　次用剑诀向西方虚书 号，左手酉文剔此号入宫中，妇人见而吞之，不觉吐出成一人，妇人见之而怒，即裸身披发仗剑斩之，左手提人头，右手执剑，飞入北斗第五星中。次念咒：
　　玉帝真形，玉文。勑命雷车。玉文。天雷黑咤，亥文。地雷烈咤。己文。人雷轰咤，申文。鬼雷□咤。寅文。紫微奉命，玉文。玉帝真形。午文。急急如元始祖劫上帝律令。
　　右咒毕，想北斗第五星中帝车使者下降，右手剑说虚书 ，午文一剔去车上，与使者合形，先存有一使者在香上，次存车上使者下合为一，吸入身中祖宫，混合，呵心炁出香上。存现，念务猷收咒，再念誓咒：
　　三天使者，速现威神。佐助主帅，兴雷伐神。与吾设誓，百和炉焚，立降左右，助吾威灵。稍违此约，天邢及身。汝违吾戒，永堕迷津。受命上帝、走雾兴云。甲戊降日，录罪奏陈。灭汝九祖，永不利贞。急奉元降律令。
　　唵吽吽乾夷勑。兑卦统雄兵，艮宫鬼门。离宫驾火轮，北海涌波津。人门撼地轴，震雷霹雳轰。狂风摧山岳，使者出天庭。太虚真，太灵真，吾奉紫微君，劫召雷部神，疾速乘飞云，如康民。急急如太上清都律。急召先天一炁使者旸谷张神君速降。
　　右召毕，想使者到坛，随事役遣，念遣咒：
　　颛顼昌意岌龆齓乱疾。喉音念一气七徧。次念：唯唯逸。紧。释提亘恩。慢。
　　用法
　　凡有人投坛祈祷，领词押字批判讫，次书旗。先焚香，一净无尘，却书旗上星斗圈子了，又放下笔，静定，星斗金光。却念唯唯逸咒，书星中字。次书上三字，天罡河魁，邓辛帅。次第书之。想帝驾金光，雷神森列於旗上。却静定，念运雷经熏勑。次择坛场，向正午立坛。用石灰画坛，子午文。东西一丈阔。下层画八卦，乾上留路入，午上一水缸。次择时，於先一时下四刻出旗，念净天地咒，天蓬咒，绕坛三匝口召功曹，启师白意，然后立旗於坛外，离坛丈二三许，当日煞方上。用桩一个，要三尺六寸长，二寸大。先於所限时辰前一时下四刻，将斧桩於煞方，念昴飞碧轰赫奕震离兑咒。系喉音念。将旗桩画地。念前九字，一字一画，成泰卦了，阳日先左足，阴日先右足。存斧桩为雷斧锲，於泰卦四画上钉，念九字，一字一斧，三徧摇动，三徧打下。如未稳，再念再打。安旗竿缚占桩畔，一字一展，开了，尽一声喝：张珏疾。再念三天使者咒、九字咒撼动。次存五岳五帝形相，随各方服色，四渎之神，并羊耳幞头，在旗下迎接雷神风雨。或存九字在旗下金光色，亦妙。
　　祭天罡河魁
　　先备香茶酒果，祭仪齐备，凝神静念，依法召请存降，白意祭献如法。
　　道香一炷，十方肃静。法鼓三通，万神咸听。谨炷真香，虔诚启请天罡大圣主雷真君，河魁大圣节度真君，下赴法坛，受今供养。存降。唵吽吽喗咤哒哩娑诃。一炁七徧。适伸启请，想沐来临。今有祈雨事意，恭对敷宣。白意。据词难抑，依法立坛祈祷，特赐指挥本部雷神使者张珏，定限於某日某时前来行坛，大施雨泽。今有净酒，谨陈初献。
　　至三献已毕、次刺中指血入酒中。对面向上下三噀。毕，次呼二圣讳名喝呼云。
　　天罡大圣主雷真君马自奴。
　　河魁大圣节制真君董万春。
　　存水炁上腾，冲射天罡。天罡大怒，以火炁下射河魁。法官觉背热，急谢河魁云：某自受法以来，誓愿佐天宣化，济物利人，祷雨祈晴，除邪辅正。千愆万罪，望赐赦除。大赐感通，以彰道化。次三拜，再回头谢天罡如前。焚天罡黄牒毕，当坛正立，召使者，焚牒役遣。对北斗坐作用。
