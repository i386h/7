<!-- { "loadSidebar": true } -->
　　一忝高悬，俨万真之朝会；二仪交焕，合五气以混凝。大开冶炼之门，先辟真元之路。谨请上清龙天飞元摄魂徐符使，神虎追摄等官，导引众魂，诣前受戒。
　　香林定想天尊。
　　诸仙子等，自旷大劫来，恣纵尘情，障迷本性，如梦弗觉，升坠无停，今奉天尊道旨，昭示因果，部析玄微，使汝开明，不致迷惑。各宜洗心悔悟，谛听无哗。羽众同音，宣扬智慧：
　　智慧生戒根，真道戒为主。三宝由是兴，高仙所崇受。泛此不死舟，倏忽济大有。当此说戒时，诸天皆稽首。
　　常传真戒天尊。
　　原夫无极之真，至道之精，混成之妙，湛寂虚灵。自一元肇判，三景开明，天地得之以真位，品物得之以流形。最灵者人，受中曰性。该具众理，主宰一身。即所谓不壤真空，本来面目是也。初无今古，何有死生。有死生者，特一炁之聚散耳。聚则形成而住，散则形壤而空。宙#1其曩劫，一念有差，遂致展转沦入胎、卯、湿、化，托生受形。假地炁以成骨肉齿爪毛发，假水炁以成涕唾气血精津，假火炁以成热温，假风气以成运动。形既假合，自性附形。在眼能视，贪欲色尘。在耳能听，贪欲音声。在鼻能嗅，贪欲馨香。在舌能食，贪欲滋味。在身能动，贪欲营为。在意思虑触法迷真。於是六尘既入於六根，六欲因之而炽盛。不悟色声香气之过乎耳目鼻孔，浑若空花，滋味过三寸舌，入喉下咽，又成何物。劳心苦意，妄想胡为，自昧本来，认苦为乐，一旦无常到来，不知地水火风之形即时败壤，而根尘染习之业，旷劫未忘。遂致考掠之形，囚牢之境，辛酸万状，一一现前。长夜漫漫，执为怜悯。惟我祖师，上体生恩恢弘，正教嘉被，我等绍袭真宗，为诸仙魂开明道要。汝等有缘，际遇飧听法音，政好回头，各各猛省。昔为根尘引诱，以假为真，认贼为子，因有许多烦恼，轮回生死，冤亲业累，报对无停。今既知四大形体各已壤空，六欲根尘俱为幻化，譬如病眼妄见空花，实无所有。有不灭者，唯自性法身耳。谛观法身，本来无象。非臭味声色之可拟，非见闻学识之可量。大则囊括宇宙，小则入於毫芒。昧者如隔千里，出入无常。悟者不离当处，便到家乡。尔诸仙魂，能自悟否。观一切有作必竟空。忘则一切善恶都莫思量，正恁么时独露堂堂。下静。
　　天地不能包裹，日月难耀其光。妙用纵横在我收放，尚何死生业累之有哉。先达云：人若不为形所累，眼前便是大罗天。信斯言也。尔诸仙魂，果能究竟至此，即得永度三涂五苦八难，超浚三界，逍遥上清矣。倘由未彻，当为宣传归戒，付汝佩持。归奉真宗，克臻妙果，汝等一心，归依三宝。
　　归依元始法王至真天宝，
　　归依玉宸道君至真灵宝，
　　归依道德高尊至真神宝。
　　九真戒曰：
　　一者克勤，忠於君主。二者敬让，孝养父母。三者不杀，慈救众生。四者不淫，正身处物。五者不盗，推义损己。六者不瞋，凶怒凌人。七者不诈，谄贼害善。八者不骄，傲忽至真。九者不二，奉戒专一。
　　九真戒者，宣告亡灵，奉戒专心，克臻妙果。如上归戒皆太上留传，人天仰赖。故学道而不奉戒，如济川之无舟楫，安能到於彼岸。果能诸恶不作，众善奉行，则戒法抑将焉用。乃至善恶俱泯，空有两忘，冥合洞虚，永脱轮转矣。咨尔魂识，勉旃勉旃。开度符文，遂一告给。
　　宣生天箓　功德牒
　　符箓宣传，灵仪佩奉。尚虑汝等乍离冥漠，久隔阳光，未复真元，曷超仙界。惟空洞生神之旨，明圣胎返本之方，七诵重关开，颇类丹砂之七返；九转景灵备，正如金液之九还。闻之者离苦登真，悟之者超凡入圣。在坛法众，特为宣扬。法部仙灵，引魂受炼。
　　南宫开炼天尊。
　　师行水火炼度之法。
　　寂寂至无宗，虚峙劫仞阿。豁落洞玄文，谁测此幽遐。一入大乘路，孰计年劫多。不生亦不灭，欲生因莲花。超凌三界途，慈心解世罗。真人无上德，世世为仙家。
　　九天生神天尊。
　　师存九天委炁护度众魂。
　　讽生神章，告水火正炼诸符
　　众魂悉已受炼，宛如玉婴，足履莲花，便当超度。
　　登真度命天尊。
　　奉白：诸仙子等，陶魂铸魄，功已毕於九还；度命登真，道乃归於一致。自此升矣，汝往钦哉。
　　谨请
　　龙天飞元摄魂徐符使，同流金火铃威雷大将刘天君，神虎追摄官众，护送仙魂生天得道。升度符诰，听令奉行。
　　宣生真符诰　表白引亡辞谢辞谢三境高尊十华上圣。
　　和：当愿众魂径上南宫，生天得道。
　　辞谢三霄主教炼度高真。
　　和：当愿众魂径上南宫，生天得道。
　　辞谢演法师真诸司官将应感真灵。
　　和：当愿众魂径上南宫，生天得道。
　　辞谢已毕，稳步层霄。效职官君，护魂升度。
　　送亡焚燎
　　师行升度法，众魂乘光上朝丹极，升入无形，师解座。
　　回谢
　　具职臣某，焚香归谢虚皇大道妙有高真，启教宗师应感列圣。臣适来为某恭依科法炼度云周，仰荷高真俯垂洞鉴，尚虑臣学不至道，体未洞真，行持或戾於科规，存念罔臻於微妙，尚冀哀怜凡昧，开宥愆辜。庶俾亡者生天，斋主获福，嘉被臣等，学道得道，求仙得仙，上资宗亲，下及幽滞，尽未来际，一切众生，普上法桥，无有障碍。干冒威严，臣下情不胜昭谢之至。谨言。
　　讽虚皇神咒经，回谢将吏
　　积功成圣天尊。
　　仰惟上清神烈苟毕二雷君，玉清左右王赵二将军，流金火铃大将军，龙天飞元摄魂徐符使，天医功曹，从官符吏，神虎追摄将吏，炼度合干神员，本佩法箓诸司官属，城隍社令效职等神，鉴今炼度周圆，仰凭法众，讽诵虚皇神咒妙经，特伸归谢。所冀回星罡於天上，撒池沼於坛前。护送幽冥，均谐超度。回向功德，愿积功成圣进仙阶。和：进仙阶。
　　向来
　　道法会元卷之三十三竟
　　#1『宙』疑『由』之误。 
　　道法会元卷之三十四
　　清微龙天通明内炼秘旨
　　凡几行炼度，首初具录诚意上闻慈尊，琼书上诸师，家书申祖元君，备牒城隍，专差徐符使追摄。当行炼之时，先夕再备公牒一道，朱批摄魂符於年月之左，用印佥押讫。次日清早，发遣关告催追。然后静坐，默启三境慈尊师帅，请降恩光，书拂符箓。收起。次随意诵经号，不拘多少。回向惟在至诚。此日必当简节俗事，寡欲清心。行坐之间，默持太乙慈尊号。务要纯一，以致感通。候日暮，於闲静处，或法靖中，望空设一卓，左置香炉，右置水盂，前顿饭盒，师正坐，从容详缓，行炼度法。默念：
　　净口业咒
　　绮妄谄谗兼两舌，悖辞诟诋恣凌人。
　　愿谈道德改前愆，语合天心口灵圣。
　　净身业咒
　　杀盗淫邪污行免，慈廉正直可通神。
　　是为清净自然身，四兽百灵长拥护。
　　序心业咒
　　道境清明无秽净，贪慎痴昧日妖邪。
　　澄心灭念等虚空，是即大罗无色界。
　　荡秽咒
　　琳琅振响，十方肃清。河海静默，山岳吞烟。万灵振伏，招集群仙。天无氛秽，地绝妖尘。冥慧洞清，大量玄玄。
　　内外坛场皆成金光净界，师飞三台盖头，南斗于前，北斗于后，魒指艮户。然后凝神定息，物我两忘，密祝功曹云：
　　亶育奕钦。唵喼叻哪吽吽咤哩摄。谨请直日传奏功曹使者，当境土地里社正神，传此信香，通诚达悃。请降三境慈尊宗师真宰，关集诸司将吏，效职威灵，俯赐光临，鉴今祭炼。功曹使者，速去速来。伫俟昭报。
　　存功曹土地承命而去。次念慈尊号，及救苦经。存三境慈尊诸天梵炁下映兆身。敛息规中，默运金光透出顶门，上接霄汉，监度众真，浮空而至，法中将吏洋洋左右。次上香默启。
　　称职臣某，稽首皈命，志心上告
　　虚无自然元始天尊，玉宸道君灵宝天尊，太上老君道德天尊，南极长生大帝统天元圣天尊，东极青华大帝太一救苦天尊，九天可韩丈人，朱陵度命天尊，十方救苦天尊，真人童子诸天帝尊，日君月后，北斗南辰，五星列宿，万象高真，清微宗主真元妙化上帝太初天君，紫宸太华天帝上清玄一三真君，三元三官大帝，法主四圣真君，祖师三天教主正一天师显佑真君，高元宸照法王清真紫虚元君，太极左宫仙公冲应孚佑真君，九州都仙太史高明大使真君，正一嗣师系师女师真君，太和依玄元君，灵妙和凝元君，灵光圣母元君，元上侍宸金阙昭凝妙道保仙元君，琼室洞清郭元君，福和耀真傅元君，龙光道明姚元君，紫英玉惠高元君，洞阳上宰清虚华真人，青城山通慧朱真人，云山保一李真人，眉山混隐南真人，丹山雷渊黄真人，西山真息熊真人，泰智冲和彭真人，洞渊尘外曾真人，浚仪元阳赵真人，清微，灵宝、道德、正一诸派历代宗师仙众，南昌上下宫，南陵枢府，朱陵火府，灵宝大法司，上清黄箓院，东极善政院，聚魂五总府，诸司真宰，三界内外应感仙灵，咸赐恩光，开明长夜，摄魂制魄，监真度生。再伸礼请
　　九斗阳芒流金火铃大将威雷浮光刘天君，上清神烈阴阳苟毕二雷君，玉清主水火王赵二将军，水火二司炼度官属，天医监生合干神员，神虎何乔二大圣，三部使者，七真玉女，承差龙天飞元摄魂徐符使，三元五道追摄等神，本佩法箓诸司官将，城隍祀典社令之神，云集行坛，各共乃职。仰凭二宝慈尊慧力，摄化法食，周遍十方，降流道炁祥光，医炼河沙鬼众，俾沾道渥，各证生方。
　　次结五岳印，请降三境慈尊慧光，下照幽关。师内运神光，烁开鬼尸，仍取鬼炁，吹布于前，诸类幽魂乘光而至，退摄官将部领序列坛前。
　　谨请承差龙天飞元摄魂徐符使，神虎何乔二大圣，三使者，七玉女，追摄等官，火速引领十方无极世界一切魔灵道、人伦道、地岳道，饿鬼道、畜生道诸类男女孤魂，劫亡苦爽，及宿今负恩负义负命负财冤债仇怨囚徒，山川竹木水石精灵，坛社祠庙鬼神等众，悉承道力，来赴灵场。各令涤虑洗心，和冤释对。
　　念想执迷，结成冤对。想灭念灭，冤对亦无。次默念：
　　天尊慈悯九夜沈魂，递相执对，不悟摄因。摄因本无，妄想非真。凝神清净，冤对停轮。
　　众魂省悟，恩怨两忘。次密召官将医治曰：
　　谨请天医大圣，六职治官，治病功曹，掌药仙吏，飞行变化，布炁分真，医疗众魂，荡除垢秽。
　　天医仙灵效职，委注道炁攻疗。师内运五行真元正炁，遍布魂爽，次密咒曰：
　　喨□呢□啼哩娑诃。
