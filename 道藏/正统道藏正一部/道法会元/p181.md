<!-- { "loadSidebar": true } -->
　　玄甲摧党使者黎希元，披发，戒额，口吐黑炁，手执金书。
　　遁戍交飞天甲使者李深，披发，戒额，口吐炁，执雷戈。
　　九天都魔使者赵公明，斩巫。
　　九天悬刀使者田文呷，斩巫。
　　九天吹火使者田文广，斩巫。
　　九天列驱使者田文清，斩巫。
　　九天奔煞一表日擎天使者徐基，交脚幞头，红抹额，青衣仙带，一手托日，一手执月。
　　九天掌善簿直判官朱雄，朱衣，铁帽，执雷簿。
　　九天掌恶簿横判官金烈，朱衣，铁帽，执雷簿。
　　九天喝令使者江思，交脚幞头，黑衣，执黄旗，上有令字。
　　九天摄电摄龙使者周齐，交脚幞头，黄抹额，白衣，执电印二个。
　　九天奇杀黄头使者卢□，交脚幞头，紫抹额，黄衣，执铁鞭。
　　九天摧符破庙击树使者朱□，天丁冠，红衣，执大斧。
　　九天露雹使者马计，天丁冠，黄衣，叉手。
　　九天风雹使者宋祈元，天丁冠，红衣，叉手。
　　九天雨雹使者陈华夫，天丁冠，皂衣，叉手。
　　九天雪雹使者余国宝，天丁冠，白衣，叉手。
　　九天执雷叫天使者黄天佑，金冠，黄衣，执小斧。
　　九天行雨摧令使者孟显，金冠，皂衣，雷公形，执锡杖盂。
　　九天睁目将军万安，金甲，三目，四手，各有执色。
　　九天折木使者田元宗，面青发红，执大斧。
　　九天莫错使者荏巨寄切通，天丁冠，黄衣，仗剑。
　　第六开天始炁雷府，神霄判府天尊主之。在东南之隅，有一司，名曰霆司，其中有分司列局，乃太乙雷司所隶。世人多有行此司者。若无太乙统之，其风雨雷电之在中，盖无太乙之令，无统摄也。所以五雷者，地雷，龙雷，水雷，社令雷，太乙阳雷，即天雷也。学者得太乙而统之雷霆，尽善矣。震击雷司，又属五老丈人天帝君主之。
　　魁罡斩鬼使者王天佑，天丁冠，鬼面，裹黄包巾，束带，绿靴，执斧。
　　天计主斗玄灵五雷使者严广，鬼面，虎头獠牙，头上虎皮，红抱，铁甲，束带，绿靴，一手枪，一手火轮。南面召之。
　　都烈河魁使者柳章卿，天丁相，三牙须，头盔铁甲，绿靴，仗剑。
　　天毒小游大煞使者李道明，鬼面，红发披头，绿花袍，金束带，绿靴，双手仗剑。
　　威天持罗使者苏峻，面黑，红发，铁冠，白花袍，金带。绿靴，双刀。
　　悬煞烈斗使者吴，面黑红发。黄包巾，眼红，铁掩心甲，白花抱，束带。
　　都天翻煞铁毒霹雳使者赵公明，红鬼面，三眼，黑发披头，金甲红抱，束带，皂靴，四手执帝锺#2剑、火车、铁斧。面东南召之。
　　已上七使者，郭真人批云：平生所喜用之。故出差此七使者，极有灵验，今付后学，役使有咒。
　　九天奔星听命使者李仲清，金冠，红衣，一边善相，一边恶相。
　　五雷都督判官辛汉臣，绿衣铁帽，执笔传。
　　九天驱火霹雳使者田朴，雷公相，青衣，手抛下霹雳。
　　天雷部主者，卷云冠，朱衣履，执简。
　　地雷部主者，青衣；
　　龙雷部主者，绿衣；
　　水雷部主者，紫衣；
　　社令雷主者，皂衣；,
　　五雷直符赵公明，赵子庭，于子成，张元伯。
　　并撩云刀。
　　太乙六府大帅
　　第一府苏明达，第二府谢宝常，第三府宇文盖，第四府关仲源，第五府路兼时，第六府吴镇天。
　　并欻火相，通天冠，皂衣黄禒，绿带，朱履，执霹雳瓶。
　　赵雄，太清都总管。通天冠，朱衣，绿带，皂履，执大斧。
　　传度说
　　粤自太乙之书流传於世，不可轻泄，则风刀夜台，立受考责，秘密则大法不行，妖邪横肆。应传此大法者，宜先择道材法器，有德至诚，言行信直之士。弟子先具誓状投师，一心皈命，五体投诚。师当子细审察，或顺试之，以退其道心。凡人情所不堪受者，举一试之，方见其心。弟子退而愈来，逆而愈受。古人事师衣不解带。弟子以心合天，以心向师，自然内外魔退，神色不变。昔汉天师七试於赵真人，不以为难，勤心事师、终得符图之妙。故古有云：弟子择师易，师择弟子难。择师易者，见师灵验而求传，择弟子难者，以人心不可度，始终如一者鲜。轻师怨道者，多暂信久偷，背负盟言，曾不畏三官鼓笔，五帝列言，身受毒刑，死入黄泉，万劫不原。与其如此，若再三详察端的，又当具飞令，卜之於天，天从令，下雷霆风雨雹相应，於造印之时，人事顺流，魔障不生，此乃天与也。若天不从，号符不下，雷霆风雨电雹不应，是天不从也。其可强传。人心必生欺罔，脱赚秘书，切宜慎之。
　　太乙卷
　　太乙黄神烈露台符誓天章
　　本贯某处某人入意，投诣天章司主法真官某君门下，传受雷府将帅列罡诀目，斩馘秽乌蓬翅虹蜺，祈求雨泽，祈晴致雪，斩伐邪庙，降伏凶恶鬼神，得法之后，不敢出示一切，妄传无道，恐师背本。日后行持，不敢违阙，三年之后，有功於民，方传后贤。如心念稍萌返逆，违背大道师资盟言，本部雷神裂尸散形。符誓已明，所有星帅雷师将帅，并蓬莱水部，天下龙神，三界万灵，十方圣众，依准轰令，分明列劵，为日后符劵者。
　　迭书於后符上
　　青城有旨，传付於弟子某，系本坛第几真传嗣弟准　号符 付下者。
　　第一号六章合同天章玉检，诸天保举，立誓依律，诸司将佐天神雷神分别之复，各执色着职，不许混杂，一如券令。
　　右天章玉检，诸天保举，立誓依律。诸司将佐天神雷神分别之后，各执色着职，不许混杂，一如券令。按天地掌雷霆烈露真券，付弟子收，今依黄神告行者。
　　凡传法之士，告盟天地，请号符了，至夜备科仪，分环破券，用黄绢朱书，按天地六号付弟子收执，永为身宝。两头分写，背后太乙黄神烈露台符誓天章。起用红印一面，雷公将形印於上。
　　道法会元卷之一百三十三竟
　　＃1依前东南西北方大元帅例，『在』字上宜加『甲袍下』。
　　＃2 『锺』当作『钟』。
　　道法会元卷之一百三十四
　　太乙真雷霹雳大法
　　九天太一二十六真令
　　太一会将令，
　　太一霹雳流星令，
　　十八煞催雨令，
　　太一驱雷致雨令，
　　太一都天游奕令，
　　太一霹雳伐庙坛令，
　　太一五星横烈令，
　　太一律天烈号天章摧伐坛庙树木令，
　　太一申明玄号令，
　　太一二十八宿催雨令，
　　太一王皇三降行雨令，
　　太一九天倒海奔雨令，
　　太一诛斩业龙不行雨令，
　　太一遮闭太阳令，
　　太一十神翻雨令，
　　太一九天降雨龙令，
　　太一九天斩虹截雨令，
　　太一九天止风布雨令，
　　太一九天火铃翻晴令，
　　太一烈雹破凶杀令斩虹用，
　　太一九天收斩邪瘟大疫令，
　　太一九天收伏游师巫现令，
　　太一开通云路扫荡妖精令发章奏用，
　　太一都一雷令皂纸朱书。
　　太乙天章佐国祈求飞罡大令
　　太一止洪水冲漂万姓屋宇令，
　　太一止分野火灾肆害烧人屋宇令，
　　太一止地动不祥等事令，
　　太一息干戈战争涂炭生灵令，
　　太一征讨盗贼窃发杀害生灵令，
　　太一止奸伐叛天令，
　　太一翻天覆地号召三界令，
　　太一提日携月调和阴阳令，
　　太一移潭会龙移海掣雨令谓当境无龙神，
　　太一驱火引日致晴伏阴令，
　　太一驱罗计牧擒逆天妖星令，
　　太一驱火孛撼灵烧霹邪神令，
　　太一回雷收电点将复坛令，
　　太一霹雳搜龙震威倾雨令，
　　太一流星兴雷掣电杀伐令，
　　太一移星换宿运化八方令疫毒流行用，
　　太一会将令
　　太一天章阳雷霹雳专司令
　　照得本司昨准度师具奏帝阙，拨度太一六府六司将佐，及诸天诸地、五岳四渎、城隍社令，三界万灵，并听雷轰符令所召。如召不至，并依黄神令。欲取某月某日某时干就某处。关召后项将佐赴坛听令者。
　　某将。逐一列名。
　　□灵阴精，禄存□灵。飞腾北斗，□□流行。□飞万里，将赴帝庭， 天地震惊。承吾令召，速赴真形。下救众生，立到坛前， 受天禹经。太白混方，搜神撼鬼。火铃飞起，神传六英。太一命雷，诸将齐临。分营列阵，听候旨陈。敢有不至，拒逆吾今。如逆雷轰。
　　太一会将令。
　　方号并用青纸印临时贴上喝令使者江思。
　　右令批付九天雷司，只今依令上所批，关召前件将佐，依限前来。如有一名不到，有误行持，并依黄神雷令。急急如律奉行。
　　年　月　日时批行。具　法　位　　　　姓押。
　　度　师　法　衔　　姓。
　　九天掌雷采访使应元保运真君在天。
　　太一霹雳流星令
　　太一天章阳雷霹雳专司令
　　照应本司昨据某处某人入意。去后经三次行持，不谓上件邪鬼，全不畏惧雷轰大法，犹更抗拒。为上件邪鬼已曾奏闻，请降天令，未蒙昭格，合行兴起霹雳，诛绝邪源。照得上件邪鬼系在某处存泊，作害兴妖，当於本处战伐，以明大法，普救众生。今准令下，大帝有敕，太一命雷神通操恶，大降威灵，吐云兴雾，掣电轰雷。 乾罗答那，洞罡太玄。腾天倒地，散步乾坤。助吾道法，速动雷霆 。玉虚洞灵，落阴撼雷。风伯清道，石裂山摧。太微摄命，万神咸听。霹雳发声，都天号啖。求摽民顽阎世冲，阏伯正行某处，限今月某日某时。□□。
　　太一霹雳流星令。
　　上入心号
　　天光火光，万丈悬天。霹雳交阳，水火击搏。诸天恶杀，听我令行。驱摄霹雳，鬼死雷下。朱君佩印 ，太一阳雷。飞天馘迹，吾使雷公阎世冲，驱动霹雳天火，烘赤金笔玉辂，执符黄道，翻车行令 。
　　右批付都天霹雳十大星帅某，同六府雷帅，以及太乙飞翼雷公，火部阏伯，流星火铃催令喝令霹雳杀伐威神，莫错使者，太一雷兵照令依限，大兴风云雷电霹雳，剿伐前件逆天害人鬼贼，务在明彰报应。如令急急奉行。
　　年　月　日　时批行。具　法　位　姓押。
　　度　师　法　衔　姓。
　　九天掌雷采访使应元保运真君在天。
　　十八煞催雨令
　　太一天章阳雷霹雳专司令
　　照应本司昨尝具奏帝阙，为某州府县某处，自某月某旬断雨至今，禾苗将槁，遍祷山川神祠，未见感应，陈乞施行。本司职任雷霆，理宜救济。随事施行。今依九天玄章律令批行。
　　。莫兮切。
