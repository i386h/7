<!-- { "loadSidebar": true } -->
　　#6『干胃』，宜作『干冒』。干冒师严，文检中习语。
　　#7『上』疑漏缺，据上下文补。
　　道法会元卷之四十四
　　清微禳疫文检
　　奏通明天宫上紫皇上道心章
　　具位臣姓某诚惶诚恐，稽首顿首，百拜
　　上奏臣谨奏为入意。臣领词虔切，理难抑违，谨为依法宣行符檄，委请雷君，告谕殟司，依仪救解外，切惟
　　太上科条垂世，职在宣扬；见生民疫疠为灾，义当拯济。不量愚贱，冒为奉行。第惭功行之卑微，莫使鬼神之宾伏，非干
　　恩贶，曷遂昭通。今则未敢自专，恭奉
　　元降，拜进紫皇上道心章奏闻者。
　　空五寸篆符。
　　右章泄自太虚，流布三界。臣谨谨志心端肃。再拜上奏
　　昊天金阙玉皇大天尊玄穹高上帝玉陛下。
　　恭望天慈，俯垂省览，赐降
　　洞真天赦，付臣奉行。伏丐
　　敕旨，降付三省府院，宣告天京地府，斗极星垣，五帝三官，四司九府，水国阳曹，岱岳殟宪，城隍里社，合属攸司，成令照应。上体宽恩，下矜民瘼。开赦某及一家大小人眷，宿世今生，所犯一切罪恶，咸从原宥，许以自新。斡运星躔，消除厄难，超苏禄马，升化冤亲。旨命上清神烈阳雷神君苟留吉，上清神化阴雷神君毕宗远，青玄地祇上将温琼，地司猛吏殷郊，一合监同当处城隍里社正神，本家司命主者，即时下集某家，宣布天赦宝章，告谕今年岁分行化某王五殟使者，十二月建，二十四炁，七十二候鬼神，当今行化南北使臣，仰体好生，矜宥民过。若某等所犯天殟地殟二十五殟，或因罪恶所积，天谴加临，或冢讼征呼，尸气染惹，或盟诅咒誓之所招，或债探负偿之所致，并仰上遵天命，一一赦除。已患者即使痊安，未患者不相传染。收殟摄毒，各返攸司。务令所患立安，家庭清肃，眷缘安泰，福庆来臻。上弘大道之恩，昭显清微之化。臣冒犯天威，下情不胜昧死俯伏俟命之至。谨奏。
　　年　　月　　日具位臣姓某上奏。
　　谨　　　　　　　　　　遣
　　九天捷疾焚炎符使杨杰操捧
　　上　　　　　　　　　　达
　　可漏式
　　昊天金阙玉皇大天尊玄穹高上帝玉陛下具位臣某谨内封
　　方函式
　　奏　状　上　诣
　　具位臣姓某谨外封
　　通明天宫进奏
　　奏九宸
　　具位臣姓某诚惶诚恐，稽首顿首，百拜
　　上言：臣谨奏据入意。臣领词虔切，理难抑违。除已章奏
　　玉帝御阙，希恩照应外，谨遵
　　元降，进呈三境伏魔心章上闻者。
　　空五寸篆符。
　　右章泄自太虚，流布三界。臣谨谨再拜上奏神霄九宸上帝陛下。恭望
　　天慈，允臣所奏，特降诏赦，付臣奉行。伏丐
　　敕旨，付省府，宣告九霄诸天台馆府阁，普告天京地府。同前结尾。
　　奏九司
　　具位姓某
　　照据入意。领词虔切，理难抑违。除已章奏昊天金阙、九宸玉陛，希恩照应外，谨遵元降，进拜三境伏魔心章上闻者。
　　空五寸篆符。
　　右章泄自太虚，流布三界。谨谨志心，上启
　　雷霆九司真君圣前。恭望
　　圣慈，允俞所请，即赐保奏宸廷，请降恩命，宣行三界，昭示十方，赦宥罪愆，驱除殟疫。旨命上清神烈阳雷神君苟留吉，阴雷神君毕宗远。同前给尾。
　　笺魏祖
　　具位臣姓某再拜
　　上言：臣笺据入意。臣领词虔切，理难抑违。今修具章奏二方函，敢乞
　　师慈，转闻泰玄都省三位真君，特赐誊奏
　　昊天金阙玉皇大天尊玄穹高上帝玉陛下，高上神霄玉清真王九宸上帝陛下。未敢自专，谨具笺状，端拜上奏
　　祖师高元宸照法王清真紫虚元君道前。恭望师慈，俯念宗枝，元俞所请。或恐奏笺谬误，语句无伦，行列不端，不合玄范，就乞哀怜，削治正定。必使上合天心，毋令谴却。仍丐不以他类章奏进达，敢祈速应。请颁
　　敕旨，降付三省。同前结尾。
　　家书上宗师
　　具位嗣振小孙某即日稽首再拜，书上宗师金阙昭凝妙道保仙元君幕下。某草芥微生，雷霆小吏。上叨接引，护侍班行。夙夜兢惶，无由补报。某今据入意。除已章奏
　　昊天宸陛，祖师玄省，请恩施行外，重念某德薄任重，过着功微，不足以感召真灵，斡旋造化，非资启迪，曷遂显扬。谨具家书上闻，伏丐师慈，俯念宗枝，垂怜后学，即赐转闻师省，及清微开基历代师真，保奏帝廷，请颁
　　敕旨。宣谕上清神烈阳雷神君苟留吉，神化阴雷神君毕宗远，同前列将。冒渎
　　师严，伏冀原宥。不备。
　　年　月　日具位姓某再拜书上。
　　谨　　　　　　　　　　遣
　　九天捷疾焚炎符使杨杰操捧
　　上　　　　　　　　　　达
　　可漏方函同前
　　申天符
　　具位姓某
　　今据入意。符。领词虔切，理难仰违。除已章奏天阙首府，请降元始洞真天赦宝章，赦宥患入罪业，及申牒三界合属外，须至申闻者。
　　右谨具状上申
　　天符都夭总管金釜元帅圣前。恭望
　　圣慈，允今所申。体太上之好生，奉天尊之遗命。叮咛部属，检阅簿书所是，见患某宿世今生，阴诛阳过，名隶上天之考，合从殟府之刑，特轸慈悲，权从释免。即赐圣旨，抽回今年岁分已差出行化使臣，各各起离某家，收摄殟灾，敛除毒气。使见患者即时获愈，朱患者#1不复相传。沴气消除，休祥茂至。生民咸跻於仁寿，一世保合於太和。上弘大道之恩，昭显清微之化。干冒
　　威严，某下情不胜惶悚之至。谨状。
　　年　　月　　日具位姓某状申。
　　檄城隍
　　元始一炁万神雷司
　　大司#2恭准
　　元降道旨，玉符所至，万神奉行。今据入意。除已具奏天阙，笺申省府，请降元始洞真天赦宝章，赦宥患人罪业，及申牒三界真司，合属去处外，合行元降符檄。
　　空五寸篆符。
　　右符檄某府城隍主者，请照验，速为指挥贵司官典，照刷见患某三生七世阳过阴愆，一切罪目，即时分豁，俟候天赦到来，并从释免。昭一勘见患某家行化使臣，就便移文抽回，各归所治，使已患者即得平安，未患者不相传染。收殟摄毒，降福来祥。裸斯民拘#3囿於泰和，冀万物咸消於疵疠。上广清微之化，式弘大道之恩。事干利济，不得稽违。星火奉行，一如玄科律令。
　　年　　月　　日时告下。具位　　臣姓某承　诰奉行。
　　宗师金阙昭凝妙道保仙元君祖，
　　祖师金阙上保高元宸照法王魏。
　　檄土主
　　元始一炁万神雷司
　　恭准
　　元降道旨，玉符所至，万神奉行。今据入意。除已具奏天阙，笺申省府，请降元始洞真天赦宝章，赦宥患人罪业，及申牒三界合属外，恰行元降符檄告下者。
　　空五寸篆符。
　　右符檄某处某庙主者，请照验，速为指挥贵司官典，照刷见患某三生七世，阳过阴愆，一切罪目，即时分豁，俟候天赦到来，并从释免。仍请神司统领合属文武部属神祇，的於某日前来患家，同心协力，和谕行化使臣，收摄殟灾，各归所治。就请部送神舟，远离本境。使殟风永息，道炁长存。生民均囿於太和，万物咸消於庇疠。上广清微之化，式弘
　　大道之恩。事干利济，不得稽违。星火奉行，一如玄科律令。同前结尾。
　　开天符诰
　　元始一炁开天通三界玉符
　　恭准
　　元降道旨，符文所至，三界咸遵，万神侍卫，奏入天门。
　　空一寸篆符。
　　右谨上请
　　天阙掌关诸君、三界主者，准此证应，毋得稽滞，速达帝廷，立俟昭报。一如律今#4。
　　年　　　月　　　日时告下。
　　谨　　　　　　　　　　遣
　　九天捷疾焚炎符使杨杰操捧
　　上　　　　　　　　　　达
　　具位　　臣姓某承　诰奉行。
　　宗师金阙昭凝妙道保仙元君祖。
　　递牒
　　元始一炁万神雷司
　　本司今据入意。当司得此，事干利济，今具紫皇上道心章、三境伏魔心章各一通，笺状一方函，谨上诣
　　高元宸照宫请进。
　　三境伏魔心章一通，上诣
　　雷霆九司真君圣前请进。
　　家书一通，上诣
　　金阙昭凝妙道保仙元君幕下请进。
　　申状付方函，上诣
　　天符都天总管金容元帅大帝圣前进申。
　　符檄二道，前诣
　　某府城隍主者前、土主某庙主者前投落。
　　元始一炁开天通三界玉符一道，告闻天阙掌关诸君，三界．主者前请进。专仗神威，速为传达，守待恩命，下颁施行。凡历云程，严加防护。若有妖邪遏截者，就便摄赴有司，依律究治，以明天宪。就烦告会法箓中诸司官将，一合下降，承奉符牒，随同前去患家，扫荡究治施行。事干利济，难比泛常，星火奉行、立俟昭报。须至牒者。
　　右牒请
　　九天捷疾焚炎杨符使详事施行。谨牒。
　　年　　月　　日时牒。具位　　姓某。
　　司命札
　　元始一炁万神雷司
　　当司今据入意。合行元降符札告下者。
　　空五寸篆符。
　　右符札下某家司命主者，仰照验，速为检会某平日所犯罪因，俟候天赦到来，并与释免，迎同本司差来雷神将吏及惶社兵马，於本家内外墙篱乃户井灶厕壁之中，草木果菜衣服器甩之内，搜括内外殃祥之鬼，来受祭遣之后，各返攸司，犁庭扫穴，拔木除根，不得妄有纤毫遗漏余毒不尽。务令一家良贱，俱保平安。和气熏蒸，凶灾浮尽。土广好生之德，下副恳祷之诚。一如元降律令。
　　年　　　月　　　日札。具位　　　　　姓某。
　　牒二雷君
　　元始一炁万神雷司
　　本司恭准
　　元降道旨，玉符所至，雷霆奉行。今据入意。当司得此，除已具奏天阙，笺申省府，请降元始洞真天赦宝章，赦宥患人罪业，及申牒三界合属外，合行元降玉符告下者。
　　空五寸篆符。
　　右符谨请
