<!-- { "loadSidebar": true } -->
　　雷神昂藏，万里威光。扫荡妖孽，驱却不祥。上帝有敕，上现吾傍。毁洞洞崩裂，诛鬼鬼灭亡。追魂魂复体，救病病安康。对天曾欿血，立誓救灾殃。一如玉皇上帝律令敕。
　　敕咒
　　五方雷神，我知其名。呼之即至，迅电鞭霆。铁面使者，赫奕威灵。救民疾苦，剪截魔精，随声应感，万神咸听。部领雷部，火车火铃，六丁六甲，雷将雷兵。威神万变，安心莫惊。誓愿救民，代天奉行。大彰显化，元亨利贞。急急如玉皇上帝律令敕。
　　百变誓章
　　三界猛吏，欻火大神。轩辕治世，卫有将军。五月戊午升入南宫。火令之神，变化乾坤。霹雳大震，欻火飞升。玉帝有敕，命佐雷霆。骑龙披雾，身挂黄神。戊己巡历，丙丁游行。清茶净水，桃香上焚。书吾真篆，录吾真形。请吾焚化，吾即降临。统领雷部，火车火铃，火头力士，六甲六丁，洞渊黑煞，雷将雷兵。巡绕三界，从吾降升。乾河竭海，掷火流金。焚击火车，霹雳大轰。破洞伐庙，馘妖减精。追魂摄魄，显赫威灵。手执斧钻，铁面铜睛。解冤释结，咒诅脱清。驱瘟断疫，剪截魔灵。救民疾苦，病患和平。生理兴王，万事昌荣。齐吾造化，玉帝书名。三官五府，列位高真。吾於左右，侍卫祗迎。妄告吾誓，雷火自焚。汝负吾誓，天制及身。风刀拷体，六天剪形。对天欿血，毋忘誓盟。急急如雷祖大帝律令敕。
　　通济誓章
　　雷霆猛将欻火神，黄帝之时为将军。战死蚩尤立功勋，玉皇敕命主雷霆。羽翅双飞烈火迸，牙如利剑炎燥焚。两目烁火耀天地，一怒海沸山摧倾。火车霹雳震凶逆，木石成粉铁为尘。破窠梼穴击妖怪，焚堂毁庙馘邪神。痨疗伏尸并故炁，瘟广疫毒并区分。解冤释结无牵执，禳官散讼度灾迍。录吾真像声吾号，焚吾符篆化吾形。随吾应声无阻得，汝亦安心莫惕惊。誓愿救民诸厄难，化形三界济生灵。恶鬼奸神莫敢干，努目一视万邪倾。一如玉皇上帝敕，雷祖大帝令。
　　敕遣咒
　　上帝敕命，雷祖告盟。中天欻火，律令大神。徧身流火，万丈蓝身。炁冲云阵，声震雷霆。手执斧钻，呼集天兵。上下交接，足踏火输。水火纵横，魁罡真人。除灾力士，降魔将军。解分咒诅，度厄消迍。官符解散，祸害离身。瘟癀痨疗，复连家亲，山岩洞谷，恶鬼强神，神胎鬼孕，化作微尘。行神布炁，远遍乾坤。发号施令，助国救民。大彰赫奕，广显威灵。帝敕在手，万里横行。立垂报应，风火无停。一如玉清真王律令。
　　制魔神咒
　　元始化生，五雷威神。开天辟地，降伏威星。猛火万队，夜叉千草。四头八臂，巨口金睛。高天万丈，吞魔食精。呼吸风雨，叱叱雷霆。雷公霹雳，电母流金。风雷鼓动，天地冥昏。诛龙斩怪，日月无停。天神拱手，地祇奉迎。九天乾象，日月星辰。飞天神王，一一咸听。九地坤维，泉曲幽冥。北都罗酆，洞渊四溟。地司水府，明检鬼营。常行正道，养育群生。敢有作祸，恼害生灵。符命所召，雷霆奉行。诛斩焚烧，化作微尘。诸天遥唱，神功日升。威制三界，役使万灵。真灵护佑，与道合真。急急如上帝律令。
　　九天都召破魔神咒
　　九天九炁，百万天兵。上总天魔，下察幽冥。千神拱手，万魔导形。吞星食月，三界之尊。口吐猛火，流金火铃。雷风电雨，刀剑纷纭。神通护卫，家宅蕃荣。魔无干犯，鬼绝妖精，瘟消遁，坛禁肃清。五雷神将，安镇宅庭。玉皇敕命，不得容情。急急如律令。
　　五雷都康咒
　　阴灵阴灵，天昏地惊。神通广大，吞日食星。三清炁满，五帝清灵。总领三界，提点潘霆。九州社令，役使万灵。五湖四海，＋二溪真。山川分野，名山洞天。泉源地府，九地九灵。上朝金阙，下救凡民。三天之下，五岳大神，四渎水府，一一呼名。当雷者死，顺雷者生。玉皇正炁，炼度雷霆。除邪斩妖，救护群生。一如玉皇上帝律令敕。
　　五雷威猛神咒
　　诸天雷神，三界之尊。威动上帝，诛斩凶群。天上地下，北都幽冥。降伏魔怪，追摄幽魂。三界奉命，敢有不遵。五雷猛吏，霹雳风奔。魔王束首，鬼妖灭形。护持法救，救济生民。天真保举，地祇奉迎。一如上帝律令。
　　威明神咒
　　威明大神，上帝雷神。前有焰火，后拥天兵。风雷雨雹，霹雳交轰。逢妖斩馘，遇鬼一灭形。雷公电母，风伯雨师。玉皇敕命，不得留停。一如玉皇上帝律令。
　　霹雳大神咒
　　三元九老，玄元始分。天兵万亿，收捉魔精。威神万队，夜叉千群。吞妖食孽，部领万神。玉帝敕命，救护生民。邪精束首，人道长生。急急如玉皇上帝律令敕。
　　摧生五雷罡咒
　　一步天雷起，二步地水风，三步雷霆震，四步霹雳通乃五步驱役五雷使者前馘厌蛊，后驱孽龙。神灵神灵，上达天廷。五雷风伯，雷电奔腾。雷罡踢起，万鬼灭形。破洞伐庙，馘妖灭精。阴阳交媾，十月满盈。当令分娩，何用稽停。诛组襁褓，荡灭血精。厌耗妖怪，产育魔灵。血湖硖石，殄扫无停。神胎鬼孕，立要区分。前生父母，咸即离身。冤家解散，咒诅消停。速生顺生，胎衣俱生。横逆利顺，如水流倾。良时吉日，星耀长庚。十月满足，何为不生。司命右门，太乙在庭。品命定算，万神咸听。九天上帝，赐与吉祥。往禄定算，速下命章。己生未生，早获生成。父甲母乙，男女利益。债负不牵，冤雠两释。解分胎结，驱却凶殃。救民产厄，子母荣昌。六丁六甲，火首金刚。霹雳吏兵，威剑神王。掷火万里，电扫八荒。阳光阳光，扫荡凶殃。顺雷者生，逆雷者亡。急急如雷祖大帝律令。
　　大喝一声：效火横天霸，疾速兴雷，助吾与某氏解分阴阳，冤家咒诅，神胎鬼孕，前生父母，执吝胎结，随手解分。吉日良时，速生顺生，胎衣俱生。利顺如水，不得稽停。疾速仍步前五雷罡作用，持斧击破阴阳碗，翻身赐倒瓦罇中墨水，存身飞过九江。
　　救产役遣咒
　　天令灵，地令明。雷罡起，欻火兴。霹雳发，火云生。雷轰煞，电光横。天地震，役天丁。解胎结，馘血精。诛襁褓，解牵缠。产身即分娩，子母获双全。急急应吾口，急急应吾声。稍违吾口敕，有如逆上清。急急如雷祖大帝律令。
　　封山破洞祛邪秘要
　　召咒
　　五雷使者，电光火云。风伯驱殟，雨师令行。伐庙破洞，馘邪灭精。诛斩妖魅，救护皇民。有求皆应，无愿不成。誓盟歃血，代天奉行。急急如九天雷祖大帝律令。
　　步罡念咒毕，大喝一声，念云：欻火横天霸疾速兴雷报应摄。
　　封山破洞伐庙雷火符
　　上台一黄驱却不祥中台二白护身镇宅下台三青斩邪减精台星到处大赐通灵 唵嚩□啰喗□哩娑诃掐卯文取太阴炁呵入 唵嚩□啰□啰娑婆萨诃掐酉取太阴炁吹入 吾奉玉皇上帝敕中指中文 上清九老仙都君卯文 九天采访使者酉文 南方荧惑神君午文 北方辰门君子文 五雷神君辰文 天火雷神子文 地火雷神巳文 五雷神临雷局 雷火烈摄震动八方午文 天火地火三昧真火子巳寅 天火奋兴午文 震动雷霆午文 火云速布午文 左转风轮巳右轮火轮午 上帝有敕不得久停玉文 火山万里寅文 火云布炁八龙飞奔午文 烧除鬼贼化作微尘寅文 上帝有勑火急奉行掐玉文取煞炁
　　敕遣
　　神霄真王敕，召都天雷火大将军朱胜光，流金火神大将军，发起都天大雷火，飞火，欻火，电火，三昧真火。午文。掷火万里。霹雳火精，众雷烈火，火驼火象，火鸦火雕，火龙火马，火狮火犬，火獬豸，火麒麟，吐火万丈，绕遍乾坤。飞雷走电，喧轰震击，闪烁霹雳，立便统率诸部雷将雷兵，天将天兵，斗将斗兵，岳将岳兵，神将神兵，特为抱患某人前去某处，焚烧为祸侵害生民性命某祠某神鬼，及藏魂蔽鬼巢穴，化作土壤，不留纤尘。追魂复体，俾获安和。否极泰来，福祥臻集。事干利济，毋得稽停。一如律令。
　　雷火伐邪符
　　雷祖敕令蛮雷发声震动天地扫荡妖精 阳雷助动统领三兵追摄邪鬼殄灭魔精 太阳雷公太阴雷公兴云吐雾收捉邪殃 青帝雷公往来如风翼星雷公轸星雷公箕星雷公毕星雷公霹雳喧轰馘灭邪凶雷公速发电母速兴风伯速起雨师速行 天炁下降地炁上腾上张天罗下布地网 大施威力震动赫声鬼迹魅灭人道长生 飞火雷起闪电雷轰霹雳一震扫灭妖氛 天雷震天地雷震地收捉邪魔罪不容赦急急如律令
　　右符掐玉诀，取巽炁入。或烧於病房内，用前咒勑遣。
　　欻火五雷符
　　左为日君　右为月君 天圆地方雷居雷堂 欻火真形 霹雳粉碎 乾坎艮震巽离坤兑 五方蛮雷速起 拖天拽地手擎火云
　　胸襟浩荡包罗万象 飞雷仰斗星分虚实 左扇五岳天星坠落 右扇昆丘四海停流 左起风雷 右轰霹雳 一条火索烧魔鬼一条火索缚精邪 上帝有敕扫荡九州 字入 天煞地煞年煞月煞日煞时煞一切无道鬼神尽皆受煞 天雷速发神雷速发龙雷速发水雷速发社雷速发蛮雷速发 火轮风急 天地通赤 化鬼为灰炼鬼为汁 上帝律令 万鬼皆灭 急急火律令火律令 天火发地火发雷火发三昧真火发 □□□□□□□ 五雷号令
　　书符向巽方，呵火炁，接师吸入符中。次存祖炁入符，剔斗裹符。左寅午斗，右子午斗，二斗交封。
　　右符书毕，用都天大雷火咒内外作用。勑遣咒云：
　　律令大神，风火之尊。双膊巨翅，飞游乾坤。斩妖吞孽，缚鬼收魂。致雨倏忽，作晴顷分。撒风扇火，作雨屯云。持上帝勑，主火雷君。霹雳一发，万里声闻。雷公电母。黑暗云奔。随咒随令，威耀天门。一如都天大雷祖大帝律令。
　　都雷秘诀
　　天雷隐隐，地雷轰轰。龙雷作水，水雷波翻。社令雷火，霹雳纵横。寅卯辰巽。雷公电母，中中。执符奉行。坤申。吾在坛前，卯兑。立伺报应。子煞文，戌局。
　　降魔符
　　左眼日君　右眼月君 天圆地方雷居雷堂 开口吐火万里奔忙吞魔食鬼妖邪不容 乾坎艮震巽离坤兑 太一帝君太一元君 东方蛮雷使者速起五方同 胸襟浩荡包罗万象 六诀书脐上 左脚行离 右脚行巽 手擎火车 镢天卓地邪灭精 左扇五岳天星坠落 右扇昆仑河海停流 精电雷轰霹霆 炎火形神默赫 神雷电火烧灭鬼群三字书腹内 八字书身 开眼火光照耀天地 天雷号令速起神雷号令速起龙水社雷速起五方蛮雷速起 昊天敕令火急奉
　　双手握雷局，掩耳作雷声，闪两目作电光，激肾水黑炁喷出为黑云，风雨奔随。存勇猛雷神无鞅数众雷兵，腾云而去。左足一顿於地，高喝一声：疾速报应。运雷发去。或前五雷罡发遣，随事百变。
　　敕咒
