<!-- { "loadSidebar": true } -->
　　玄者，众妙之精微；机者，雷霆枢要。关窍括例，捷疾无多，非道以为异义。而天罡乃节制北斗之首领，白虎乃凶恶之神，皆领指挥。
　　星在南方为火曜，燥火推移即凶兆。
　　攘来一处射一方，顷刻天威破祆庙。
　　星日马，乃南方火德星变现燥火星，又为流火，凶星煞也。依法推寻，操火、奇罗、月孛、天里与雷霆白虎及箭射同宫，则依时显应，动霹雳焚祆庙矣。
　　剑尖高处有真文，画成水火开雷城。
　　开城便有翼宿度，好把此符先便轮。
　　玉关深处休劳攘，帝星到处空抚掌。
　　东西南北只虚声，寅申已亥小小响。
　　辰戌相加丑未临，方见雷霆煞声旺。
　　片言说破此天机，一握不盈含万象。
　　玉关者，中宫也，名曰绛宫。雷霆白虎到中宫，则入关矣，不可动雷行事。又推帝星坐雷门雷路上，不可动，恐难报应，宁免动人抚掌笑耶。但推日加时，先寻天罡是时到何宫分，到子午卯酉而灵应，宜祭之。寅申已亥小应。辰戌丑未有报应，行事疾速。
　　太乙元君定雷神出入游方截法
　　大凡祷雨祈晴，降雪呼风，驱邪伐恶，行持之际，项刘当日雷神所游方位，考校去处方。可书符作法，诵咒步罡截之，密尔感应。且如后学之士，虽知道法而不知禁方，凡有行持，动辄申奏，致报应所有稽运，以此虚负心力。今具雷神出游方位截法于后。
　　六甲日，雷神忠坤入乾如登坛行事，财立巽宫，望震宫召之。仍书符於当年太岁方上。或钱冯公文并向震宫烧符，召之立应。
　　六乙日，雷神在南极火炼宫中，考勘五逆十恶罪福，系大雷神司录桉校量。如行持文牒、欻火符，及清微之符，或用诸家符篆焚钱纸香炉上召之，立至。
　　六丙日，雷神游坤兑宫，入艮。如行持，可书符烧之，立庚辛上召之，立应。
　　六丁日，雷神游离宫入坎。如行持，烧牒钱马在艮上，立月建方上召之，有应。
　　六戊日，雷神会合五岳百司、三元九府曹宫於开阳上宫异灵景内，攒掠世人罪福功过轻重，削人福禄，促人寿算。并不可行持烧香祈祷。
　　六己日，雷神朝金阙，进罡世人罪福之籍。如行持，当奏雷祖，牒雷神天府，皆向震方烧之，却对天门乾方召之，立应。
　　六庚日，雷神游甲入癸。如行持，备牒向地户上烧符牒钱纸，立酉方望卯宫召之，次有应验。
　　六辛日；雷神在三司案局，与都录宫金土水三神共同考较虫蝗、雨部、天下鬼神功过罪福。可以午时发公文，戌时对天门步罡烧符召之。
　　六壬日，雷神游四方。其日应有祈祷、杀伐破庙、治病一应事理，皆可行之。
　　六癸日，雷神出入震方。如行持，向丙上召之，烧公文钱纸於地户上，立应。
　　勘合真机
　　奇
　　晨候阳精细用心，日光主旱紫为霖。
　　看他碧色将寒冻，傍有浓云一日阴。
　　气灌阳光阳失色，云凝不动雨将临。
　　教君仔细详推看，此诀应当直万金。
　　偶
　　阴精有晕白如昏，将见云兴雨意凝。
　　绿色必寒丹必旱，色青虹现雾溟溟。
　　斗
　　北斗口中生白云，霎时飞上掩杓星。
　　来朝后日甘霖降，契合天机妙法灵。
　　云
　　白云扫尽遍长空，将起号天刮地风。
　　更有逆风云走急，地蒸磉润雨来踪。
　　白炁经天卯酉时，时临子午雨淋漓。
　　或然子午时中见，卯酉甘霖我预知。
　　天河
　　天河有炁似蛇行，来日云凝阴雾生。
　　云炁或如堵度过，三朝之内雨如倾。
　　晨奇
　　晓日傍生五色霞，今朝风雨必无差。
　　夕阳五色交辉照，来日晴空绝点瑕。
　　晨望
　　侵晨高处试凝眸，一朵浓云似黑头。
　　直到此方滋此地，斜飞他处润他州。
　　虎煞
　　要识何方有雨来，虎云起处莫疑猜。
　　何堪撒手行持去，顷刻之中霹雳雷。
　　明机
　　天文地煞总须知，混合三才看化机。
　　若向一途穷妙理，天时人事恐相违。
　　达理
　　阳极阴生理甚明，古云热极财风生。
　　天机地煞将符合，叱吃雷神许汝灵。
　　炁候
　　池鱼拨刺乌翻飞，体倦神昏思若痴。
　　游炁满天凝复散，散而复聚雨来时。
　　三合
　　申子辰，寅午戌，亥卯未，己酉丑。
　　四冲
　　子午卯酉，寅申己亥，辰戌丑未。
　　号令歌
　　雷霆挂榜在天边，口受心传几万年。
　　不与凡夫门礼义，认得真时是活仙。
　　黑云叆叇朝昏见，电光闪烁雨连绵。
　　若居八表观高下？四方上下亦如然。
　　朝乾暮巽日当天，虽有云容观早晚。
　　太阳过顶亦徒占，若还平日方为定。
　　午时将末未时先，乌堵吐火成群队。
　　对天相应风云会，翌日淋淋雨不开，
　　至晚阴霾方可退。烟笼宝鼎见阳光，
　　蒙蒙晚雨徧山冈。赤炁徧天烦烈日，
　　白虹贯斗雨为伤。要知雷霆声紧慢，
　　早晚从教子细详。白云伴斗雷声小，
　　白云没斗雨浪浪。白炁漫天方有雨，
　　白羊过海雨商羊。赤鹦紫鹅雷电起，
　　黑云对应两相妨。火云对应水为灾，
　　天炁阴霾雾不开。青烟笼火归西上，
　　东西相应雾云霾。火云相应三日后，
　　黑云骤雨来。忽然云旋起高空，
　　必定来朝主暴风。云旋小时风亦小，
　　旋大震怒撼山峰。云台突兀到天心，
　　对天相应雨如倾。更看东南西北上，
　　若还不应半阴晴。金沙布地人难识，
　　风雨相交不须诘。忽然有虹接天涯，
　　依旧山头现红日。若是平分三日淋，
　　太阳散彩雨为霖。若还微露江波涨，
　　黑云相应雾沈沈。若是火云相对照，
　　依然红日现天心。太阳露足看高低，
　　忽然平顶亦齐眉。若还平顶太阳现，
　　齐眉平定出蛟螭。青烟迭障雾沈沈，
　　浓淡须教认得真。淡烟无脚阳光现，
　　浓烟有脚雨为淫。云垂四野忽然来，
　　若垂三向不为灾。或有大风或虹现，
　　翌朝依旧又天开。乌猪度河三五只，
　　三更雨至无差错。若还一个过天河，
　　半日阴晴难定夺。黑云之内起鱼鳞，
　　俄然雷电雨盈庭。若是火云鳞甲现，
　　黑云定卷大天晴。圣人传此泄天机，
　　定之时刻莫差持。传者秘传莫轻泄，
　　天机难使俗人知。
　　道法会元卷之七十八竟
　　道法会元卷之七十九
　　雷霆契勘
　　天干起例
　　且如甲巳月，将燥火入中宫。自中五顺飞乾六丙乙，兑七水潦，艮八紫炁，离九血刃。却自坎一太阳、坤二月孛、震三金水、巽四台将。就中四局工者，乃兑丁巳酉丑、离壬寅午戌、坎癸申子辰、震庚亥卯未，此为四局是也。
　　十二宫永定星辰
　　太阳，木。月孛，火。金水，水。台将，土。天罡，金。土溽，属土。
　　奇罗，木。燥火，火。丙乙，火。水潦。水。紫炁，木。血刃。属金。
　　雷霆合炁诗括
　　手把天心子细推，土罡相会便兴雷。
　　就中恶曜推血刃，暴风疾雨如倒崖。
　　月孛那堪逢水潦，先雷后雨满天来。
　　金水若须逢水潦，兴雷致雨莫疑猜。
　　凡动雷，年月日时下到遇震庚亥卯未上，乃雷路与五行相战，方可动雷，大验也。又云：正月紫炁在寅，二月水潦遇卯，即为之有炁也。
　　雷霆晴雨括
　　天晴雷雨炁何求，五子元中子细搜。
　　五行旺相须来应，无黑终当雨自收。
　　主晴：月孛、太阳，奇罗，丙乙，燥火。
　　主雨：水潦，金水，天呈，血刃，月孛，紫炁。
　　主雷：台将，血刃，土褥，月孛，天罡。
　　主风：丙乙。
　　四隅谓纳甲
　　乾甲，坤乙，艮丙，巽辛，戊己属土，在中宫。
　　起日星例即十二支也
　　丑上元来是刃星，星移逆顺两三辰。
　　假如午日寻方道，便把奇罗入内行。
　　丑日，血刃。子日，太阳。亥日，月孛。
　　戌日，金水。酉日，台将。申日，天罡。
　　未日，土溽。午日，奇罗。巳日，燥火。
　　辰日，丙乙。卯日，水僚。寅日。紫炁。
　　推求余日，仿此，顺飞九宫。
　　六甲日布天干六己日同
　　中宫燥火。兑，丁巳酉丑。水潦。离，壬寅午戌。血刃。坎，癸申子辰。太阳。震，庚亥卯未。金水。纳甲：乾，丙乙。巽，台将。坤，月孛。艮，紫炁。
　　甲子日布地支其日溽罡会，宜动雷。
　　中太阳兑，丁巳酉丑。金水。离，壬寅午戌。天罡。坎，癸申子辰。土溽。震，庚亥卯未。燥火。
　　甲寅日布地支
　　中紫炁。兑，丁巳酉丑。太阳。离，壬寅午戌。金水。坎，癸申子辰。台将。震，庚亥卯未。土溽。
　　甲辰日布地支
　　中丙乙。兑，丁巳酉丑。紫炁。离，壬寅午戌。太阳。坎，癸申子辰。月孛。震，庚亥卯未。台将。
　　甲午日布地支其日可祈雨
　　中奇罗。兑，丁巳酉丑。丙乙。离，壬寅午戌。紫炁。坎，癸申子辰。血刃。震，庚亥卯未。月孛。
　　甲申日布地支
　　中天罡。兑，丁巳酉丑。奇罗。离，壬寅午戌。丙乙。坎，癸申子辰。水潦。震，庚亥卯未。血刃。
　　甲戌日布地支
　　中金水。兑，丁巳酉丑。天罡。离，壬寅午戌。奇罗。坎，癸申子辰。燥火。震，庚亥卯未。水潦。
　　六乙日布天干六庚日同
　　中太阳。兑，丁巳酉丑。金水。离，壬寅午戌。天罡。坎，癸申子辰。土溽。震，庚亥卯未。燥火。
　　纳甲：乾，月孛。巽，丙乙。艮，台将。坤，奇罗。
　　乙丑日布地支
　　中血刃。兑，丁巳酉丑。月孛。离，壬寅午戌。台将。坎，癸申子辰。天罡。震，庚亥卯未。奇罗。
　　乙卯日布地支
　　中水潦。兑，丁巳酉丑。血刃。离，壬寅午戌。月孛。坎，癸申子辰。金水。震，庚亥卯未。天罡。
　　乙巳日布地支
　　中燥火。兑，丁巳酉丑。水潦。离，壬寅午戌。血刃。坎，癸申子辰。太阳。震，庚亥卯未。金水。
　　乙未日布地支
　　中土溽。兑，丁巳酉丑。燥火。离，壬寅午戌。水潦。坎，癸申子辰。紫炁。震，庚亥卯未。太阳。
　　乙酉日布地支
　　中台将。兑，丁巳酉丑。土溽。离，壬寅午戌。燥火。坎，癸申子辰。丙乙。震，庚亥卯未。紫炁。
　　乙亥日布地支
　　中月孛。兑，丁巳酉丑。台将。离，壬寅午戌。土溽。坎，癸申子辰。奇罗。震，庚亥卯未。丙乙。
　　六丁日布天干六壬日亦同
　　中月孛。兑，丁巳酉丑。台将。离，壬寅午戌。土溽。坎，癸申子辰。奇罗。震，庚亥卯未。丙乙。
　　纳甲：乾，金水。巽，水潦。艮，天罡。坤，燥火。
　　丁丑日布地支
