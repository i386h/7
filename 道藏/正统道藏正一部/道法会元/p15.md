<!-- { "loadSidebar": true } -->
　　或把丝麻携过去，但言有孝服相随。
　　见果须教他果断，应干施甩必须宜。
　　若丹青画擭来到，即云家下祸来欺。
　　有时钟鼓磬声动，必有家音来不迟。
　　若见人携鱼雁过，亦传音信望来仪。
　　见梅即有梯媒事，见李问官理不亏。
　　见桃须说人逃走，人财协变自分飞。
　　见肉须教谈骨肉，因他刑辱有邻比。
　　写时忽有官员至，便说贵人喜气临。
　　出笔拂毫通好信，笔头出后事无成。
　　墨断定知田土散，纸亏须防不正人。
　　犬吠一声防哭泣，鼠来又被贼来侵。
　　赤朱写字血光动，叶上书来有怨盟。
　　忽听鸡呜当有喜，人惊梦觉事通亨。
　　马嘶必有行人至，猫叫须防子字呈。
　　船上不宜书火字，按头亦忌有官刑。
　　有时戏在炉边写，遇火焚烧亦不宁。
　　碎器若将添砚水，定知财破与人倾。
　　笔下偶然蝇嬉至，分明六甲动他人。
　　左来必是生男子，右来定知弄瓦真。
　　含□忽然来问事，便断刑徒法裹行。
　　花开花谢知灾福，应在目前喜自胜。
　　麒麟凤凰为好状，牛羊鹅鸭是恶形。
　　此是暗寻玄妙诀，果然祸福验如神。
　　右书文克应。
　　道法会元卷之十四竟
　　道法会元卷之十五
　　玉宸炼度符法
　　东极青书
　　用白七尺札或匹帛，前空五寸，朱篆符，后墨书字，内圆封，外木函，又黄纸函。木函贴符，用绒缠缚。
　　辅道出经光度神灵敕符
　　具位臣姓某，诚惶诚恐，稽首顿首，再拜上言，臣闻
　　太上好生，弘演度人之法；宗师藏教，广推济世之心。有祷必从，无文不度。臣自愧学道未明，参玄尚缺，谬领宣行之职，辄陈冒读之言，仰冀宽容，俯从原宥。今据入意。臣领词虔切，依科奉行，除已备录情由告闻高厚，希恩照应开度外，尚虑罗酆幽远，阻隔关津，所荐灵魂冤仇执对，经诸考掠，无有休停，非仗
　　道恩，曷离幽壤。合行
　　元降玉清天赦宝章，
　　天乙北祚玉札，玉宸七宝紫微玉符，
　　三元简策，一宗符文，告下冥司，开原罪爽，未敢自擅，先合请祈。谨贡
　　东极青书上闻
　　宸极。臣谨志心皈命，端拜上告
　　东极宫中寻声赴感太乙救苦天尊青玄上帝道前，伏丐
　　宸慈，允臣所请，即赐颁降
　　天赦宝章，符箓简策，付臣奉行，宣布
　　天恩，告下三界十方天牢地狱，阳曹阴掾一切考校拘囚之所，咸令遵奉，检会某所荐亡者某，及三代宗亲，九幽滞魄、劫亡苦爽，血湖女魂等众，解除冤业，原赦罪愆，出离幽暗之乡，来沾炼度之果。仍祈申命水火两司炼度官属，天医、监生、追摄等神，一合下降，分灵散景，摄炁生神，密助行持，同施造化，完形复相。炼之以流火之膏，铸魄陶魂；荡之以黄华之水，消除阴秽。解亿劫之报偿，返胎更生；诣南宫而受化，鬼官断役。幽夜空闲，福被存亡，恩沾家国，恩惟
　　天造，省理愚诚。臣体未洞真，无由面告，谨因法中雷霆飞捷使者张亚等，操臣今书，上诣东极妙严宫进奏，以闻，伏候昭报。
　　年　月　日具位臣姓某上奏
　　可漏用白纸黄签
　　东极宫中太乙救苦天尊青玄上帝道前　具位臣姓某谨内封
　　方函
　　用黄纸，内用木函。如木函不便，用白纸函代
　　之亦可，不必用印。
　　东极青书一函上诣
　　东极妙严宫请进　具位臣姓某谨外封
　　赍青书关
　　元始一炁万神雷司：
　　本司今为某奉行
　　玉宸经法，摄炼亡者某等魂，除已徧闻高厚，希恩照应外，以今进拜青书一缄，谨上诣
　　东极妙严宫呈进，合行关请使职速为资持，即时上达，云程勿滞，伫俟感通须至关者。
　　右关　雷霆飞捷报应使者洞清阳谷张神君，上界直符使者等官。
　　年　月　日关。具位　　姓某押。
　　神霄玉清天赦宝章
　　元始一炁万神雷司，恭准
　　元降道旨，赦章所至，真灵奉行，拔度魂爽出离幽关，应时解脱，即获超升。今据入意，本司得此，依科奉行，除已徧闻高厚，希恩照应开度外，切详末劫众生，久缠业识，未除结习。妄认报尘，杀盗邪淫，贪慎痴妬，不顾罪福，故违科戒，阳报阴诛，出生入死，一朝身谢，万劫沉沦，无有出期，深可哀悯。为此，再行启告
　　慈尊　请颁
　　神霄玉清天赦宝章，合行宣告者。
　　右赦章，星火告行十方三界，六合八弦，千真万灵，九府四司，无极神乡，泉曲寒池，北都罗酆，三官九署，十二河源，岳府名山，天牢地狱，大小铁围，血湖峡石，无间阿鼻，曹僚宰执，诸狱主者，宪治温曹，城隍里社，合属去处，咸使知闻。上钦
　　太上慈恩，急赦所荐亡某等魂，及九幽长夜，五道四生，劫亡苦爽，产死女魂等众，夙劫以来，至于今日，故为误作，或心生，或口语，或自作，或教他，种种罪愆，一切冤业，万劫不宥，三掠不原，悉仗
　　天恩，尽行赦宥，不得拘留，咸令解脱。所赦魂爽，各令洗心涤虑，返照回光，改过自新，誓不再造。魂神澄正，性质灵明，皈依
　　三宝，顿悟真宗，乘此良因，超生
　　道岸。章到，土者施行。一如
　　清微天宝道宗玉宸经法律令。
　　年　月　日时告下。具位　　奉行炼度臣姓某承诰奉行。
　　上清三景大洞法师清微总章上卿混元真人臣赵宜真，
　　上清三洞五雷法师清微采访使臣曾贵霓，
　　洞玄大夫清微采访使臣彭汝砺，
　　洞真大夫清微广明上卿臣熊道辉，
　　清微察访使雷渊广福普化真人臣黄舜申，
　　斗中六通掌水使者混隐弘济昌耀真人臣南毕道，
　　清微都元右卿五雷院使保一灵佑崇惠真人臣李少微，
　　神霄玉枢使通慧明德洞昭真人臣朱洞元，
　　洞阳上宰清虚真人臣华英，
　　三天侍御紫英玉惠元君臣高奭，
　　三天侍经龙光道明元君臣姚庄，
　　三天上傅福和耀真元君臣传灯，
　　清微太霞侍真琼室洞清元君臣郭玉隆，
　　清微元上侍宸金阙昭凝妙道保仙元君臣祖舒，
　　九州都仙太史高明大使至道玄应神功妙济真君臣许逊，
　　太极左宫仙公冲应孚佑真君臣葛玄，
　　金阙上保高元宸照法王清真紫虚元君臣魏华存，
　　三天扶教辅元大法天师正一静应显佑真君臣张道陵，
　　玉堂大教主黄箓院副使真君臣光妙音，
　　玉清元始法师黄箓院使真君臣真定光，
　　大罗无极神公知黄箓院事真君臣郁罗翘
　　函面
　　神霄玉清天赦宝章告下
　　三界十方九幽诸岳主者
　　元始一万神雷司　谨封
　　赍天赦关
　　元始一炁万神雷司
　　本司钦奉
　　道旨颁降到
　　玉清天赦宝章，告下三界十方、九幽诸狱主者，赦拔修斋弟子某所荐亡者某等魂，悉令解脱，出离幽肩，俾诣斋坛，受度超化。专烦威力，速为赍诣北阴定录司，请主者即便翻黄播告施行，不得时刻住滞。度人功大，星火奉行，须至关者。
　　右关：轰雷摄正青灵上卫上将关元帅同六甲持符开道使者。
　　年　月　日关。具位　　姓某押。
　　九霄琅章炼度血湖用
　　元始一炁万神雷司，据入意，开度外，尚虑众魂业绿深重，执对牵缠，久沦秽恶之乡，难近光明之境，今遵
　　元降九霄琅章告下者：
　　右章仰神虎第六龟台素握玉女濮茂，同玉箓直符使者王志中、陆茂等，径下血湖，告闻
　　北阴酆都大帝、地府十宫真君，请遵洞章，速为指挥普掠地狱主者、血湖硖石地狱主者，火急赦原产死某魂，及产亡孤魂等众，三生以来一切罪咎，疾除罪簿，落灭恶根，不得拘留，悉令解脱。仍与荡除血秽，即时释放，摄引临坛，受度生化。上广
　　清微之教，用弘济度之功。一如
　　元降律令。列位如式。
　　可漏面
　　九霄琅清洞章　元始一炁万神雷司谨封
　　可漏背
　　谨遣　神虎龟台素握玉女等神。
　　慧光符
　　卷入琅章内同发。青纸朱书，前符后诰文。
　　灵宝三晨慧光真符
　　右符洞景灵辉，上应太阳，普焕无极，灿映十方。洞景太阴，上应月皇。混明五炁，溥煌三光。洞景符元，上应天罡。朗照三界，辉映九纲。一如
　　告命。
　　年　月　日　时告下。具位　　臣姓某承诰奉行。
　　灵宝清神箓
　　单炼血湖女魂，用青素雌黄书，或朱书。
　　灵宝清神玉真宝箓
　　元始一炁万神雷司，恭奉
　　道旨，为某拔度产亡某及产死孤魂等众，除已请恩摄炼外，合行
　　元降宝箓：
　　右箓告下黄阙神君，紫户大神，流光玉女宝室真人，三十六真，二十四神，狼吏虎贲，万二千神，恭遵
　　宝箓，奉为女魂肃清业垢，黄华荡形，冤仇和释，子母分形，外明影色，内炼魂精，上朝
　　三境，劫劫长存，随劫轮转，逍遥
　　上清。一如告命
　　年　月　日　告下列师如式。
　　可漏面
　　灵宝清神玉真宝箓　元始一炁万神雷司谨封
　　可漏背
　　告下　黄阙神君紫户大神等官。
　　紫微符诰黄纸
　　元始一炁万神雷司据入意，本司得此，依教奉行，除已徧闻高厚，希恩开度外，恭准
　　玉宸七宝紫微玉符，仰劳威力，飞腾　三界之冥关，徧历十方一之阴境，是男是女，有识有情，照　依前件单目内该荐亡人姓名，一一根刷，愿承符命以来临，仰仗真科而普度，恭依
　　元降合与告行。
　　右符专请
　　太玄摄召左神乌阿、太玄摄召右神涂柯，仰遵符命，摄召前件所荐某等魂，并某门宗亲，法界孤魂，劫亡苦爽，定限於今某日夜，预期赴坛，听法闻经，执符把箓，永脱沉迷之阴境，同登快乐之天堂。一如
　　玉宸经法律令。
　　年　月　日　时告下。列师如式。
　　可漏面
　　玉宸七宝紫微玉符　具位　姓某　谨封
　　可漏背
　　告下　太玄左右摄召乌涂二神君。
　　救苦简
　　简用相木为之，要至薄。如无 木以纸厚褙代之亦可。
　　元始符命黄箓白简救苦真符，告下
　　十方无极世界诸部大神，拔度某所荐亡者某魂，承兹符命，部卫形魂，上朝
　　帝庭，神登仙界，受度更生，劫劫长存，一如
　　告命。
　　年　月　日　时告下。
　　具位　　臣姓某承诰奉行。
　　简袋面
　　元始符命告下十方无极世界
　　元始一万神雷司封
　　荚龙关
　　元始一炁万神雷司
　　本司恭准
　　元始符命救苦真符，拔度某所荐亡者某神魂出离幽夜者。
　　右关
　　玄都荚龙驿吏察命童子赍捧符命，速达罗酆，拔度死魂，昭示
　　神贶。　故关。
