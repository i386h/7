<!-- { "loadSidebar": true } -->
　　炼度之法，有先水而后火者，有先火而后水者，法虽皆有其理，不若先水后火者，有合造化相生之义。先火而后水者，盖本经中有玉眸炼质，黄华荡形之说，岂若夫天一生水，地二生火之论，实为深长。况人始生之时，必先两肾，后生两目，人死之后，其形已坏，欲完其本，岂可逆阴阳行事耶。盖炼度之义，所以聚其本性，炼其魂魄，假有余而补不足，资阳神而炼阴魄，配水火以为生成，涤阴秽以成清静。法师者，须当明乎造化相生之义，炼形聚炁，返阳出阴，使自己之性本体湛然，自己之神纯阳无杂，然后度幽魂超滞魄。故大茅真君有言曰：以炁炼炁，以神炼神。灵光下烛，幽魂还人。昔太极葛仙爷修真得道者，盖由上也。今行斋法之士，虽未自炼其神，亦须先明其义。
　　况炼度之法，传流颇多，有灵宝大炼之法，有神霄六阳九阳炼法，有南昌青玄九天诸炼，悉各有义，不可混淆，错乱无别。欲行灵宝大炼之法，当知祖於金母木公，请炁上表，他求不可。欲行神霄炼者，当知祖於三师日月，请炁上表，舍神霄日月不可也。至南昌炼，以南辰北极为祖，九天则以九天上帝为祖，皆其隶属。至於敷列坛场，排列水火，亦不可拘定其方。谓如灵宝行持存用，则以水火置於寅申之方，存想则以祖炁金木为宗。神霄行持存用，则以水火置於乾巽之方，想九霄之炁在心肾肺肝五脏之间，三焦碧炁为神霄之炁，肺中素炁为玉霄之炁，心中赤炁为丹霄之炁，肝中青炁为青霄之炁，胆中绿黑为碧霄之炁，胃中黄炁为紫霄之炁，大小肠红炁为琅霄之炁，膀胱紫炁为太霄之炁，肾中黑炁为景霄之炁，各有所主，此神霄炼度之用也。至於南昌炼度，置水火於南北，想水火於心肾。九天炼度，置水火於九方，运九炁於身中。然又须明夫人身中生化之理，配合之义。谓如男子先生左肾，女人先生右肾，胞於巳，胎於午，养於未，生於申，沐浴於酉，冠带於戌，官荣於亥，帝旺於子，此人身生旺之理也。人能深明造化，贯通阴阳，存真养性，彼此相资，以我之灵，合彼之灵，以我之炁，聚彼之炁，全其至精至神，假水火以相生，运阴阳而陶冷，则何灵爽之不度也哉。炼度符章各宗科目，已载本法，历历有条，切勿混杂符章，以戾科教云。
　　升度秘诀
　　兆双手十天诀，子至酉，袖内抬起，齐天廷剔去。再双手玉清诀，运左右目，高举日月之辉，微露金丝彩霞之光射透。略开目少顾，以鼻引吸归，再一吸，喷散于外，直冲状似长虹，布过朱陵生天之台。剔前玉清诀，再顾日月之华，辉映洞彻，化金童玉女各持旛列左右。咽液一过，上升丹房，发起金红运碧之光，直透泥丸上宫，一炁直彻长虹之势，运金瑞色合照，有金桥万丈，一头注射坛前，一头正接朱府。玉清诀，引魂上升法桥，官君引导无碍而升，上彻天关，下化为青炁而散，杳杳冥冥，不知其所之。若有一毫挂碍，则不成究竟也。
　　道法会元卷之二百四十五竟
　　道法会元卷之二百四十六
　　天心地司大法
　　法序
　　夫地司者，乃天心地司。上曰九天，下曰九地。天地相合，阴阳交感，阳升阴降。所谓神九至阳，鬼九至阴。鬼神，二炁之灵者。九天雷神，乃至阳之炁，居於坤土之下，一阳来复，自乎坎位。乃知阳炁潜施，发生万物，以成四时，钤辖煞神，降伏瘟部。上帝赐冠冕，朝见於玉阶，以为侍从之神，其功最大，其位最高，神通无穷，威灵莫测。究其迹，生於上古，议其神，自乎先天。昔宗师廖真人修大洞法，诵《度人经》，常见其趺坐，则冥冥中有天花乱坠，真人自不为感。於是北帝勑主法仙卿下降，特遣侍御殷郊，护助真人修炼大丹。所到则瘟疫消灭，神煞潜藏，行无择日，用不选时，如意指使，悉顺真人之意焉。於是颁一符付真人，为役使之信。后真人得道，徧历江湖，一日命元帅灭魔。良久，帅现曰：魔已灭矣。真人曰：帅未离左右，何其速耶。帅曰：有副将蒋锐，应命已行诚灭矣。真人曰：副帅可得闻乎。帅曰：亦北帝雷神也。於是真人喜而迁秩为显应通灵急捉使者。真人因形以符，付之为约信，以辅元帅，之法因斯出矣。
　　真人今为南昌仙伯，昔授萧君安国，即余之度师之父也。余昔受度师萧君道一先生凡十有五年，目击所行，暨终，分付玄奥。外有报犯起土符命，自道一先生指示，无不灵验。是法之玄妙，皆师啊口传一实上天之宝，人所罕知。余得此文，灵验莫可尽述。至於降瘟疫，伐坛邪，斩灭妖怪，祈祷雨旸，通幽达冥，委之无俟，用之必应。以感激予情，保奏上帝，以加徽称为北极御前显灵体道助法馘精灭魔地司至德元帅，已获允俞。
　　是法也，呼召策役，自有至理，文不盈握，正谓要妙。尝见有法书三部，亦曰地司法也，其问混杂凶恶之鬼，至於九头马面，蛇头火伯等，悉有符篆，不知其来历自谁降传。若使此法以治若等妖怪，正谓以火救焚，以水退水。俗云：千里投周九，反被周九打折手，良发一笑耳。盖后学爱多文，实听谗佞，远至人，巫师於斯法中集合侮人，殊乖大道正大之体。若此之辈，酆都戮魂，何日出耶。鸣呼。又谓召元帅自九地之下九皇之前见元帅自此来者，又谓自直年太岁方召者，皆不得师传，妄释其说，何可得而至感。愚作至德，盖欲除邪辅正，以契知音。若有三部文者见而舍之焚之，免招谴责，流入鬼趣，少副区区体太上好生之德。所谓漏泄之愆，必可逃也。今因闲暇，谨述於师传正法之首云。
　　咸淳甲戌菊节星沙彭元泰稽首。
　　师派
　　金鼎妙化执法申真人霞，南昌仙伯廖真人守真。蜀人。
　　主帅
　　北极御前显灵体道助法馘精灭魔地司猛吏太岁大威力至德元帅殷郊。
　　丫髻，青面，孩儿相，项带九骷髅，额带一骷髅，躲体，风带红裙，跣足，右手黄钺，左手执金钟。
　　副帅
　　显应通灵急捉使者蒋锐。
　　青面，朱唇獠牙，红锦码花抱，束带，跣足，两耳金环，持索。
　　紫微冲咒
　　唵吽吽。岁君猛吏，总领众神。黄婶前引，豹尾后随。七十二候，二十四炁。恶煞当先，凶神翊卫。黄钺诛妖，金钟击祟。五方使者，疫毒威灵。九州社令，血食之兵。上帝有命，疾速降临。助吾大道，扫灭妖精，。敢有拒逆，斩首来呈。玄都律令，驱瘟急降杀鬼无停。急急如北极紫微大帝律令。勑召地司太岁大威力元帅殷某速降。
　　神自紫微黑云火光中见，即以上炁呼出帝令，接至黄庭，合炁而出。
　　密念
　　唵吽咤哩，合明天帝日。霐勑煞摄。急急如玉皇口勑。
　　唵吽吽。从神稽首，邪魔归正。敢有不至，化作微尘。
　　唵吽□咤达利怛那唱哪唱哪唱□哪伊□娑诃。殷郊速降。
　　唵吽咤呵哩摄咭利咤吉利咤蒲利娑诃。
　　符法
　　北帝敕召 殷郊速至 众神禀令 煞恶吞精 拒逆者死 帝君敕命 岁君恶煞火急奉行
　　密念岁君猛吏咒涂，起土从离出笔，报犯自坎出笔。
　　唵吽咤哩，合明天帝月。霐勑煞摄。迭书。
　　加号
　　玉皇号书之 北斗长生聪明咒书 天蓬咒 玉号 上阳下阴煞伐用
　　右诀应保禳、起土、谢土。紧加平常随事用之。次看患人面赤头疼，或面黄耳聋，或颠狂妄语，随证加减。犯天星，以天符解之。犯地曜，以地符解之。治邪，以玉符治之。常用，仍加一字。又紧，於二勑间加师令。
　　起土符
　　玉清上帝敕上清大帝敕太清大帝敕九土之鬼准令速起 积阳成天包罗九地万神禀令火急奉行 魔无干犯鬼无妖精八威龙文安镇九土 敢有不顺殷郊灭形玉皇上帝律令敕
　　勑咒
　　五炁徘徊，九炁洞渊。太岁殷郊，煞伐鬼神。安镇九土，金甲铁兵。奉命速
　　起，不得久停。急准玉皇上帝律令勑。
　　退犯符
　　用竹片书，打本方。
　　□□斗念秘咒于左
　　地司猛吏，准令奉行。安镇九土，敷落五篇。东方干犯，九炁朗清。南方干犯，三炁洞明。西方干犯，七炁齐并。北方干犯，五炁流行。中央干犯，天清地宁。太岁猛将，部领神兵。罗天列地，安镇九垒。准令退犯，火急奉行。天煞地煞，年煞月煞，日煞时煞，一切邪魔并皆煞退。
　　玄都律令，汝等众神，禀持法令，常总万神。使汝速去，不得久停。岁君主将，社令之神。贙神变化，威恶神灵。十二凶煞，七十二神。吾令一下，火急奉行。急急如北帝勑，后土皇令。准令退犯，疾速奉行。
　　蒋使者符
　　法灵灵动天地拨天关以神合以合神速召蒋锐随符速灵 显应通灵急捉蒋某迭书腹内 遇天天厄遇地地厄遇山山崩遇水水竭遇人人氐遇鬼鬼灭
　　通灵使者，斗中之仙。乘云激电，显应无边。救护群品，功奏上天。闻吾呼召，火急至前急急如律令。
　　紫微帝星辖太岁符
　　金木水火土五星真君降真摄 天圆地方王煞神君 子午卯酉万神听令 太阳帝君光烛三界阳神摧灭 太阴皇君神光洞焕阴鬼摧灭 威神赫赫纠察魔军扫荡九丑斩馘不神 斗运中央临制四方□□□□□□□ 东方起土神君东方退犯神君南西北方同 金戈大将军 右大力神左大力神 上台一黄凶星速起中台二白魔鬼速灭下台三青土煞速起 后土皇地只收斩一切妖魔 岁君猛吏黄馘诛精千千截首万万剪形 黄旛前导豹尾后随念唵吽吽咒书太岁殷某煞 万鬼自灭众神伏藏 十二神王勇猛当先七十二候金甲铁戈 天煞地煞年煞月煞日煞时煞金煞水煞木煞火煞土煞上方下方一切邪魔自灭唵吽吽哪耶般某疾速摄迭书煞字内
　　涂咒
　　玄都律令，统辖众神。九州社令，血食之宾。奉承法令，斩馘妖氛。岁君猛将，黄铁诛精。七十二候，罗列四方。黄旛前引，豹尾后随。搜捕逆鬼，扫荡不祥。上帝有勑，速降坛场。急急如北帝律令。
　　后序
　　是法者，主法之帅，乃三天紏察使，上古帝子，悟道成真，功高所着，变化难量。上帝以其有神通之力，委降伏星煞，普济黎庶。上帝不委其主法，下祇无敢为。其侍真专司造化，非凡俗可议者。比受法之士，敬而藏之，不然威凛可畏。有所谓诸神不敢当之语，何况人乎。一符一咒，中间籍祖师廖真人在天之灵，可以役使。此帅在天品位最高，难为统辖一非有德有福之人，孰敢奉行。湖湘有三部文者，皆是酆都种子所撰，区区已焚数本，将来有见者，切勿因而动念，见而可知矣。但当至诚，念兹在兹，凡有祈祷，必获感通。若夫所守之不真，非惟不灵，反招重罪。再告诸同志秘之宝之。
