<!-- { "loadSidebar": true } -->
　　天神行符，天道自然。地神行符，擒捉鬼神。自知非真，莫当吾真。自知非神，莫当吾神。非神莫当，当者灭亡。非天之上，逆地之下。谨请温使太保随符显现，捉鬼附身，急急如北帝钦轮仁圣摄。
　　报应符诀
　　温天灵地灵，部领精兵。裂山破岳，疾速降形。太保丁壬癸巽，收兵如箭。左跨魁罡，乾坤立见。 旬金输涂。咤勑帝摄金灵清化摄。 大道有神，急急通灵。上达九霄，下赴幽冥。收邪摄鬼，立现身形。温使太保，随符现形。
　　右符念各咒迭书温太保，又念咒涂。用纸三寸一方写符。此符贴在病人房中门限上，病人便见太保现形，或入梦，或作惊恐报应。
　　丙丁符卯文，三次卓笔。
　　一黑混成 天丁居左申 天丁居右午 人道长生鬼贼消灭戍 六甲六丁申 丙丁之神申 三官降灵子 鬼贼化为尘煞 开天门闭地户留人门塞鬼路穿鬼心破鬼肚 天官斩神地官斩鬼水官斩精患身安宁 二十八宿真炁降灵五灵使者结就符形若有邪祟预知姓名急如上帝勑
　　勑符咒
　　南方之神，丙丁之精。存形泰岳，统领帝兵。驱邪治病，报应分明，谨请温使太保，径往某人家内救治，疾速报应。急急如东岳天斋仁圣帝律令。掐卯文，东炁入。再念：急准太素玄平安定夫人律令，急急奉行。
　　右书符，左卯文，吸青炁一口，依咒篆成，剔诀布炁入符下玉灵字内。次左手午文，面东南方，念合明天帝日，一炁七遍，吸青红二炁，剔诀，随笔端注入。再念咒三遍，涂灵字。一遍一剔，笔起，即吸南炁剔布符中。然后念咒勑之，方行用。
　　太保飞符
　　太上之威无极神祇万灵主宰生死之司 谨召铁定毕光黑显方雄四司使者急急 丁壬癸巽收兵如箭运发魁罡万神速现 开天门闭地户留人门塞鬼路穿鬼心破鬼肚 ( )( )( )( )( )( )( )温太保火急到来吾奉
　　东灵司命真君勑召温琼急急奉行
　　咒曰：
　　东灵司命卯，九炁神君。东岳主令，上佐天庭串，统摄中界，卯炁震。威震万灵。温玉太保，部领神兵。铁毕黑方，午出。四司使者。闻吾咒召，火速到来。( )□□□□( )□□( )( )□( )。急急奉东灵司命真君律令摄。
　　又咒
　　太山之威，无极神祇。万灵主宰，生死之司。东灵有命，不许稽迟。急奉魁( )( )( )( )□( )( )( )律令勑。
　　驱捉符
　　天精地精 太阳帝君 勑捉鬼神 炎帝威灵 斩鬼灭形收斩一切无道鬼 急速斩鬼 开天门闭地户留人门塞鬼路 贪巨禄文廉武破子午□□□□□□□寅午
　　右符，用黄纸墨书，掐卯文，吸东方青炁入符，念摄附咒。
　　太上霹雳真炁摄。
　　清清泠泠，降入身魂，附入人心，通称姓名。急急。大煞文。三清上帝摄。玉皇上帝摄。日宫月府摄。北斗七星摄。二十八宿摄。五岳四渎摄。东岳太保急摄。汝若不摄，准令奉行。
　　醒魂咒
　　咒毕，南炁吹，立醒。
　　神魂神魂，速降真灵。飞魂飞魂飞魂，速入顶门。上朱雀，下玄武，眼中三百六十精光，急速附身。
　　蒙魂咒
　　罗喉土宿，子。煞炁飞空。坤。日月沉暗，卯。天地迷蒙。辰。邪徒脑裂，申。无路进踪。子。急急蒙下，兑。速速沉昏。寅。北帝勑摄，午出。急急如律令。驱魂速附体，不问鬼神祇，与吾急速迷。生魂迷，死魂迷。吾奉北极紫微大帝勑。左手掐煞文，巽炁吹附人面上。
　　天皇帝君，地皇帝君。九天洞泽，十恶凶神。天牢使者，天狱大神。黑灵玄王，铁脊将军。温某太保，速降威灵。提出生魂，死魂附身。左寅文，右煞文，艮炁吹附体身面上。天空黑煞，月满勾陈，日正离火，月运丙丁。魂神暂灭，鬼祟降临，魄不返养，鬼无潜形。闻吾符召，急速附身。急急。向鬼门取炁，吹附体面上。
　　附体罡
　　九转涂咒
　　一转天地动，二转日月昏，三转神魂乱，四转魂魄离，五转倾山倒岳，六转收台光幽精爽灵，七转生魂迷死魂迷，八转收八方形影，九转摄亡附身。
　　○太保行持请炁
　　日君咒左卯文，密念：
　　唵嚩□啰喗挈哩娑诃。三遍。
　　存左畔红日一轮，九芒之炁，中有蓬头大将，手持金尺，随光芒而下，吸入丹田中。次存大将立於香炉上云炁之中，密念：郁仪之神，离宫灵真。灌服九芒，元亨利贞。三遍。存将以金尺指我心，尺头光炁照映心中，即嘘出心中芒炁。再念前日君咒九遍，吸芒炁及将，自肝入丹田，至六合宫中。
　　月君咒左酉文，密念：
　　唵嚩□啰哦啰娑婆萨诃。三遍。
　　存右畔碧月一轮，十芒之炁，中有黄华玉女，执白玉圭，随光以鼻吸引自六合宫中而入，照映身心。次存玉女黄衣立炉烟之上，密念：
　　结璘夫人，坎位之精。圆映十芒，吉利元贞。三遍。
　　玉圭指我心，光芒相映，嘘出芒炁，即随界入丹田，念前月君咒十遍，自丹田入肺，肺复下丹田，自右入六合宫中。
　　罡星咒左手辰文，右剑诀，密念：
　　唵吽吽唵咀哩娑诃勑摄。七遍。
　　存天罡在头上黄云中立，身着素罗抱，披发跌足，状如真武，仗火剑，三眼，天目中出金光炁，即吸入口内，觉金光满口，吹出缠布自身。密念：
　　唵勑。天罡大神，斗极直灵。流辉七芒，吽咤□凝。七遍。自寅文掐至辰剔出。
　　次召九凤破秽真人，嘘出心炁成桥。存南斗第三宫火铃童子乘桥而下，身着绯衣，手执金光火铃。念：
　　丙丁君。丙丁君，火铃君，火铃君，三昧真火，一斋降灵。烧杀万鬼，斩灭千精。急急如南方火德星君律令。咒毕，即吸炁入心中，密念：
　　天蓬天蓬，持剑当胸。奉承北帝，大显神功，令吾净心，勿令秽冲。急急。
　　步九州罡
　　吾从中官出，雍州号为乾。移归梁兑上，徐行兖艮方。南想真人位，冀州居坎乡。荆州坤位上，震位青龙方。徐州居巽户，豫州中宫藏，吾行大道法，永保寿年长。若摄鬼，则下句改云：摄鬼入吾坛。
　　步三台罡召将
　　宝香一炷，十方肃清。法鼓三通，万神咸集。焚香关召东岳地祇司翊灵昭武大使温太保合部吏兵，疾速临坛，显扬正教。
　　唵吽咤哩□ 嗢唵摄。手掐口念。
　　焚香召请东岳地祇司翊灵昭武大使温太保，部领捉缚枷拷四大天丁，合部神将，闻今召请，速降坛中。飞腾变化，显现神通。随符所召，力赞真风。御邪摄鬼，辅正除凶。急急如玄天帝君律令。
　　乾元火勑，合明威光。帝命所召，五岳承当。符命所召，速至坛场。奉上帝敕，急召翊灵昭武温太保速赴坛前。疾疾，次密念：
　　合明天帝日。七遍。想东方有青红二炁吸入心中。再念：天炁荡荡，地炁明明。存形岱岳，统领吏兵。大赐威力，猛震神灵。依吾檄命，速降坛庭。急如玄天上帝律令。再念：
　　合明天帝日。一炁七遍。
　　右咒毕，即嘘出青红二炁，布成虹桥一道，直接至东狱泰山门下。见太保於霭霭黄云之中出现，即以鼻引口吸，从桥而降纳于胆宫青灵之府，混合片时，即嘲起，存自左眼出，立於香炉上黄云中。再取青红二炁，嘘出太保身上，毫光闪烁，大逞神威。见天上有太保，我身中有太保，靖中有太保，谓之天地人三才，出入行用，呼召策役，无不应验也。
　　太保先天合炁秘法
　　凝神静虑，存北方黑云拥出玄帝，即行礼祝玄帝，特为主坛。却存肾宫黑炁渐升，吹出，与玄帝炁合，即吸归下丹田混合，乃化身为玄帝，掐卯文，向东召温太保。存东岳泰山青云隐隐，有一道虹桥，直接坛中。嘘出东南二炁冲开青云，见太保部领四将直入坛前，朝礼玄帝。帝抚谕之曰：我乃汝之前身，汝乃我之后身。今法官奉行温太保秘法，即是奉行我之法也。所宜尽心辅助，随事立功，汝当记之。又谓太保曰：昔我常记元始天尊之言，我今叮咛嘱付於汝者，亦如元始天尊当时之意。汝无负今日叮咛之语，尔宜钦奉，以谢玄恩。遂用水一洒，太保即化为婴儿遂吸归下田，化为玄帝。太保礼谢，一拜方起，玄帝太保混合为一。
　　混合元神
　　趺坐，暝目凝神，存玄帝在下田，项有圆光。又存元神在上田，项有圆光。元神下至中田，玄帝自下升上黄庭，元神自中田降下黄庭，玄帝与元神渐渐相近，交合圆光。是时黄庭中祥光瑞炁氤氲，玄帝与元神交相混合。须臾，祥光开豁，只见元神坐於黄庭，上中田，直上泥丸宫朝礼天尊，礼毕而退。
　　欣庆受度
　　静坐，瞑目凝神，存三十二天东青西素南丹北玄中黄上下分布内景。元神自上田下至中田，从东方八天而出，历关诸天，谒三十二帝，名列太玄，魔王监举，勑制地祇，无拘天门。元神礼谢天尊，复归黄庭。布五炁，混合百神，周回十方，如此分明。元神参玄、帝，帝同太保部领四将混合元神。念咒：随罡建斗，法炬天星。九真下降，元亨利贞。就步云罡。随罡炁过度三界，万神朝礼，即诵：五帝大魔，万神之宗。飞行鼓从，总领鬼兵。麾幢鼓节，游观太空。自号赫奕，诸天齐功。上天度人，严摄北酆。神公受命，普扫不祥。八威吐毒，猛马四张。天丁前驱，大帅仗幡。掷火万里，流铃八冲。敢有干试，拒遏上真。金钺前戮，巨天后刑。屠割鬼爽，风火无停。千千截首。万万剪形。魔无干犯，鬼无妖精。三官北酆，明检鬼营。不得容隐，金马驿程。普告无穷，万神咸听。三界五帝，列言上清。念毕，朝礼谢诸天尊。
　　旋斗历箕
　　先存二十八宿分布内景，元神自上田下至中田，以手掐足步，从角亢上历至於箕星上，想见竺风吹散元神身上尘埃罪秽。又过斗星上，即朝礼玄帝，见祥光紫炁来照元神之身。又过毕星上，见毕雨洒其身。又身带微雨，步至轸星上，见辰上龙角星动，触得毕雨滂沱，大感天泽之沾濡。元神遂向天尊礼谢。
　　入生出克
　　存元神上田下至中田。乃寻日辰之所属，甲乙日属木，生处是水，从子而入，克处是金，带白炁而出。却从生处入，见此宫云炁缠绕元神之身，其云炁如青黄白炁之类。元神带此云炁，巡历诸宫，直至所克处，带克宫云炁而出。元神过上田礼谢。
　　飞腾变化
