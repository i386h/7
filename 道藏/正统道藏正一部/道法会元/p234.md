<!-- { "loadSidebar": true } -->
　　兆化身为驱邪院判官，先召土地，念云：
　　以今焚香，关召本坛土地里域正神，为吾疾速呼召直月某将军，火急前来，听候指挥。疾。
　　次念召直月咒，召至，再念：
　　神将既至，为吾径往天蓬门下驱邪院，告闻祖帅琼魁宗神九天都统天蓬大元帅真君，嗣师上清真人董大仙几前，述臣名衔，启奏上圣伏愿鸾舆鹤驾，临臣坛所。
　　次念启请咒曰：
　　仰启北极天蓬将，摧碎群魔大力神。
　　严驾夔龙降道场，赫奕威光动天地。
　　二十八宿明星主，三十六部大神王。
　　手持金剑斩妖精，掌握宝印除凶魅。
　　铁斧击破诸地狱，帝钟摇响震天宫。
　　驱雷掣电走纷纭，巨天甲卒持戈戟。
　　南斗火官除毒害，北帝水神灭灾殃。
　　降伏九天大冤魔，扫荡十方诸疫疠。
　　忿怒日月失精光，呼吸山河皆鼎沸。
　　紫炁乘天下徘徊，三十万兵俱侍卫。
　　急急如北帝天蓬元帅律令。
　　又籀
　　志心启请酆都公，北帝元帅号天蓬。威权赫奕召神兵，扫荡十方诸疫疠，奉请来降三摩地，驱灾逐疫向他方。随机应请下天坛，不舍慈悲来救护。臣今一心皈命礼，披诚沥垦叩虚无。惟愿统领众仙兵，收摄邪魔来加备。急急如律令。
　　请大仙咒
　　谨请北帝天蓬门下主法摧魔大仙，神通莫测，威赫无边。声闻八极，名振九天。掌北帝令，行北帝权。驱妖斩祟，鹰犬当先。不问远近，诛斩无蠲。巡绕天下，震动山川。黑云蓬勃，朱顶盘旋。吏兵逐疫，鹰犬效前。敢有小鬼，造恶为愆，鹰吞犬食，剑斩枪穿。臣今召请，愿降三天。蓬星都帅，威赫无边。三十万兵，大振吾权。治病除祸，灭恶去凶。大仙一降，病者安宁。急急如天蓬都元帅真君律令。
　　右咒毕，心念一炁宗神心祝，毕，叩齿三十六通，存元帅大仙自天门而降，神兵环利云炁蓊郁，齐临坛所。次上香，三礼，启白：臣今谨据某人投坛求为救护，臣依述来青，谨当敷奏。宣意，详其事理，合为施行。自愧凡庸，未敢擅便。预致告闻，伏候法旨，差拨侍真，判一依字。次厉声云：
　　吾召本院下直月某将军，疾速赴此，屏去邪魔。疾。
　　次存至，再念咒曰：
　　天地合我，我合天地。神人辅我，我辅神人。精魄全合，无弃我身。急急如律令。
　　右咒毕，宣关，念元帅咒，焚纸马。再云：钱马关文，分明领受。想神将乘烈焰火云，径往患方，以罡炁助之。次念咒曰：
　　天灵地灵，天地交并。本部神将，禀令奉行。
　　咒毕，次祝曰：
　　臣重伸上启祖师元帅，嗣师真人。臣向来有劳圣驾下临，不敢久留云驭。伏望圣慈，复还本院。后有所请，臣当上奏。臣无任惶惧激切仰恋之至。谨稽首再拜奉送。
　　祝毕，三礼，次又白云：
　　直坛将吏，各司其事。神将神兵，各就本位。
　　右用大指弹四指甲而退。
　　直月五将军符
　　师曰：凡行遣直月五将军未效，则用此五将符牒催。
　　都总符
　　鬼字以三光符盖之
　　虎头符
　　卯文正七月
　　灭魔符
　　酉文四十月
　　蓬头符
　　三九月
　　崱额符
　　五六十一十二月
　　卯文
　　午　文
　　酉　文
　　子　文
　　中　文
　　召魂符
　　天蓬仙花玉女符
　　符水诀
　　凡篆符咒水，须定志存真，忘情专一，丰香烈火，通意上闻，从其诀目书之。事竟，当还真。，按《伏魔经》云：应书符，当存七元在头上，出四兽卫已，烧香启事，对诀书符。先请罡炁入笔现，事竟，还四兽於身房。每日平旦取露水，当向北，冥心，存祖师元师，诵本现，取罡炁，掐元帅诀，存神光赫赫入水中。常安净处，求者给与饮服。
　　祝笔咒
　　神笔最灵，二炁合拜。天蓬与我，大仙卫形。辟除万病，使我长生。符笔一扫，民得安宁。急急如天蓬元帅真君律令敕。
　　请将法咒
　　正炁入天地，元精焕八威。分明一十字，料得少人知。
　　凡请将斥邪，当北向，掐元帅诀，取罡炁入众妙之门，凝神视笔，咒曰：
　　笔行神行，魁罡散灵。辟除万病，保合利亨。
　　咒毕，急取罡炁布笔书符。存神人如婴兄状，入唇齿之间，化赤光吹於符上，诵大咒付去。如用本将，存神兵百万，肃然届临於前。如火化文状，存神将乘焰焰火炁，腾空而去，喝声云：神将疾速。如驱摄邪精，馘灭妖孽分明报应。如关行，当推月直用之。
　　天蓬盖玄枢秘诀
　　凡立盖，必须逐且推华盖方安之。如正月在子，二月在丑。余月仿此。
　　下盖咒
　　天为我盖，地为我载。北斗玄星，为我衣裳。吾藏弟子某人在七元星宫之内，流火之乡。干不能侵，支不能伤。为我者太阳，不为我者灭亡。急急如律令。
　　右咒七遍，存北斗星光下罩盖中，作七元宫殿。仍绕盖，诵北斗七星咒巡护。叩齿取炁布坛，作用书绢上符及黑煞符。
　　黑煞大将符
　　开天门闭地户留人门塞鬼路穿鬼心破鬼肚 □□□□□□□ 贪巨禄文廉武破 子辛子寅子真子惠子怜子戊子庚手掐 拽杀鬼神君 二十八宿神君 五灵龟 吞魔食鬼 唵□□啰□咤哩娑诃唵□□啰□啰娑婆萨诃 天猷真君煞，翊圣真君煞，真武真君煞，天关煞，地轴煞。天不容，地不受，煞却某人身中一切邪精妖魅，奸凶恶鬼。急急如天蓬元帅真君律令。
　　敕咒
　　玄武使者，大逞威灵。救民疾苦，断绝邪精。搜捉凶妖，碎灭其踪。驱除下祟，灭边其形。收魂复体，七魄安宁。护身治病，永保长生。急急如北帝天蓬元帅律令敕。
　　运用取炁
　　吞精阳明。子文，北炁。
　　文曲仙兵。卯文，东炁。
　　廉贞武曲。卯文，东炁。
　　辅星破军。午文，南炁。
　　右符黄纸朱书煞字，子文，北炁，运用取炁入符。镇宅佩带皆可用之。
　　盖符
　　符下敕文
　　上清北极大帝敕，三台，北斗，天蓬，天猷，翊圣。真武，九天玄君，十方护法神王，五雷使者，四天门王，八大金刚，十二大神，六丁六甲，天丁力士，风伯雨师，五帝五龙君，流金火铃天仙吏兵，法中雷师天神，箓中灵官将吏，愿降威光，救护某人。所染病患，祈保平安，无令尸鬼咒诅冤愆侵扰。急急如元始天尊玉皇上帝敕。
　　太岁　年　月　日　时告下。具位　姓　某　承　诰奏行。
　　盖绢符法
　　凡书符，用黄绢一尺二寸，上篆三台，下篆北斗七元官，分於病人本命所属星下写年命庚甲姓名。绢符并入瓶中。修建清醮一座，或三十六分，不拘大小，点北斗星灯，献钱马，安奉将兵，专一守卫盖。选华盖方入之。凡立盖，必宜至诚。如是苟简忽略，决无效验。侯限满及病安，则除之。右绢符盛於瓶中，并系人随年命钱，以大瓶入，下小瓶。选逐月华盖方上，掘地深一尺二寸埋之。华盖方即生生之炁，取开日黑象也。正月在子，顺行一月一位是也。若立汇盖及生天台，默念延生咒呢，然后变神，步七星罡，用天丁诀，从贪狼起步至破军，乃下禁步罡，念咒。
　　七星杀鬼咒
　　北斗灵灵，斗柄前星。贪狼躁恶，食鬼吞精。巨门烜赫，照耀光明。禄存吐雾，统摄天兵。霞冲文曲，光耀廉贞。威临武曲，真人辅星。天罡大圣，破军之精。四天闭黑，浊炁混凝。常持斧钺，手把天丁。威南一吸，胆碎心倾。灵官搜检，听察寻声，九州社令，一一呼名。诛鉏凶恶，定罪不轻。横逆者死，慈善者生。斩头截足，粉碎其形。鬼妖荡尽，人道安宁。驱邪治病，符到奉行。急急如律令敕。
　　右咒诵毕，下绢符投入于瓶中。
　　下盖法
　　凡民有请祷保病，欲行盖法，将信人年命寄於斗宫，具奏天帝斗宫，及申牒合属，拜泰山，请降指挥本处城隍，差神将同本人家司命土地里社等神，专一巡护盖人口，一年之内无灾无患，或保疾病应时痊瘥。行遣了，毕，用铁柱一条，长一尺二寸，如闺月则一尺三寸，象大拇指阔，取十二月炁，上刻七节，取北斗星七王宫。存金阶玉室宝殿。用一小瓶盛符，随年禄米，本命钱，一同黄绢符，并入在瓶中，铁柱插在中心。外以一桶，用青纸总糊盖之。桶右以铁板一片，长七寸，阔三寸，篆三光符，安镇桶外。
　　三光符
　　上台一黄祛却不祥中台二白护身镇宅下台三青治病除精台星到处大赐威灵 玉皇上帝敕
　　天帝释章 佩带天罡 五方出恶之鬼何不消亡 飞仙一吸万鬼伏藏 留人门塞鬼路 穿鬼心破鬼肚 唵□□啰□□哩娑诃唵□□啰□啰娑婆萨诃唵吽□哒利娑诃盘四山倒五岳 □□□□□□□ 贪巨禄文廉武破文廉武破
　　敕咒
　　天罡大圣，破军前星。诛鉏凶恶，灭鬼除形。魔王妖怪，胆碎心倾。驱邪治病，起死回生。救民疾苦，大赐威灵。急急如律令。
　　遣咒
　　二仪交泰，一炁之精。七灵护命，上诣三清。玄黄炁降，侍卫符文。黑煞罗剎，三十万兵。巨兽百万，吐炁摄精，挥剑除邪，袪落魔灵。神符流转，千妖灭形。帝有敕，不得久停。急急如律令。
　　铁柱符式
　　符长一尺二寸，七孔各透两边。
　　铁板符式内用三光符。
　　下盖式
　　凡下禁埋符，插铁符於前，立铁柱於后。即存四天门王守镇四方。想系汇盖人藏在七元宫中。次想城隍司兵里社神职围绕巡护。讫，叩齿而退。候年终，或病安限满开盖，备酒供钱马，化献符中星众，三台北斗本命星宿，随力设醮谢恩，及犒祭巡护神将，城隍里社，住宅土地等神，逐一具状牒发遣，各还所属，领职任用。
　　道法会元卷之一百六十五竟
　　道法会元卷之一百六十六
　　上清天蓬伏魔大法
　　火箓部
