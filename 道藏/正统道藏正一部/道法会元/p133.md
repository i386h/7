<!-- { "loadSidebar": true } -->
　　书卦毕，中加山字。於未书符时，先用玉清诏符，召本岳神，默念神名，召到目前分明见了，方结山字印书山字於卦中。班岳神名，乃地祇张许王赵关五元帅是也。又看取用日人元属某星书於上。仍须先书直日人元符一道，掐日辰诀，存见其星形，吸炁一口，吹入符中。
　　东方人元日直符
　　庚寅辛卯戊辰 壬寅癸卯庚辰 戊寅己卯丙辰
　　丙寅丁卯甲辰 甲寅乙卯壬辰
　　南方人元日直符
　　壬午癸未丁巳 甲午乙未辛巳 庚午辛未丁巳
　　戊午己未乙巳 丙午丁未癸巳
　　西方人元日直符
　　戊戌庚申辛酉 庚戌壬申卯癸酉 丙戌戊申己酉
　　甲戌丙申丁酉 壬戌甲申乙酉
　　北方人元日直符
　　己亥壬子癸丑 辛亥甲子辛丑 乙亥戊子己丑
　　乙亥戊子己丑 癸亥丙子丁丑
　　二十八宿，每宿直三日外，余八宿主晴雨。随元辰差用。如元神在东方，用毕房二符；在西，用心昴二符；在南，用危星二符；在北，用张虚二符。如祈雨，埋阳符，烧阴符。如祈晴，埋阴符，烧阳符。日为阳，月为阴。日用朱书符，用#1墨书。埋符，只就坛下探入一尺二寸，以瓦石书而埋之。
　　月 月 月 月　阴
　　日 日 日 日　阳
　　此合同符，系以甲子日符为式。如天干属木，用东方使者符，符脚书鬼字，转脚处书将名某字，上取雷霆罡三炁盖之，随事於何方出笔。甲子日地支属水，用坎卦，卦中山字。未书符之时，先用玉清诏符召五岳神只，默召，存岳神立面前分明如见了。结山字印书山字於卦中，吸岳神入符，用都天大雷公咒涂之，剔斗盖之。又书勑字盖了。甲子日人元符属坎，北方牛星，故书牛星，念角箕之精全咒，掐日辰诀，取日辰方炁盖之，兹以甲子日为式，各依日辰，天干地支，并日直宿，书三符，一依此式行持。故云三五一法是也。
　　克日起雷埋符
　　右符用四角新砖磨平书埋。每星念落落高张咒，四角都涂，念混合咒，都天大雷公咒，都用墨涂转令黑，不拘徧数。存见黑云布密，然后取金光炁罩定。外书张使者符，捧前符径往天宫，召起雷霆。却念召雷斩勘雷公咒。如欲发文字，克取来日报应。至来日，却使天干地支人元合同符，阳日朱书，阴日墨书。或以上件符镇贴，亦以阴阳日用之。如祈雨墨涂黑，祈晴则勿涂之。
　　总摄符
　　天火雷神亥 地火雷神申 五雷降灵巽 锁鬼关精艮枢机二台辰戌猛将速行卯把截鬼路艮斩灭邪精煞 天雷震天地辰神雷震天地卯龙雷震天地申水雷震天地社令雷分震天地 坤兑子成雷把定
　　书符秘法
　　天雷降，地雷降。北斗移。雷公电母随吾真炁入。一转六神藏，卯。二转四煞没，辰。三转动魁罡，离。四转雷火发，申。五转霹雳腾，坤。六转山鬼灭，兑。七转收摄一十五种鬼、逆天无道五方虚空上隔截云雨之鬼、一切旱魑之鬼自死。子成局握住。
　　右符书毕，再念：天雷呜，地雷呜，神雷呜，社令雷呜，水雷呜。次取雷霆罡三炁盖，挑山符内。三点无定，看雷霆罡炁在何方点之。
　　咒曰
　　角箕之精，甲乙之灵，扬波鼓舞，风雨迷冥。井轸之精，丙丁之灵，飞火万里，炎逐风生。奎参之精，庚辛之灵，流铃掣电，剑刃交横。斗璧之精，壬癸之灵。激波涌浪，护我身形。天清地宁，水火之精。霹雳使者，火铃将军。三天力士，千万精兵。雷火速发，风伯一随行。飞霜斧炉，队仗纷纭。敢有邪鬼，不正之神，妄求血食，苦害生灵不以大小，摄赴雷霆。千千截首，万万剪形。逆吾者死，顺吾者生。敢违吾令如逆上清？急急如火光律令。
　　又咒曰
　　毕房心昴，张虚危星。逢枯即济，祈旸即晴。助吾大道，致雨开云。急急如律令。
　　阴阳合同符书毕，随事於上加号头，再书紫微帝讳盖之。符背书立应符。
　　祈晴：
　　天下妖龙作孽之鬼，付都符下灭。晅。
　　祈雨：。
　　天下旱魃作孽之鬼，付都符下灭。朒。
　　馘邪：聋。
　　轰天轰地轰雷霆，轰雷霆摄。炓。
　　合同符式
　　凡书合同符，剪开，用内人元符。阳日朱书，阴日墨书。
　　本将符式
　　聚 符成，书程曼卿名在上。
　　勑咒
　　三司将吏，今日直符。随吾驱使，捧领天符。收捕旱魃，速降霶□。敢有不顺，雷斧速诛。急急如律令。
　　天地徘徊，要动风雷。雷雨随行，雷彩去来。阴阳助力，后合前开。仰惟天神，火急相催。玉皇有勑，不得违时。急急如律令。
　　催雷致雨符
　　木郎咒二十五徧，再念欻火大神咒，或一秤金咒，马晟吉利咒五徧。喝：疾。立有报应。
　　右符以黄纸一尺二寸长，五寸阔，依式书之。书成，以雷火印印之，上布斗盖之。於香炉中烧。
　　驱雷役电符
　　太上玄冥，禀令奉行。雷霆符使，雷火将军。馘除旱魃，不得容情。驱雷迅发，无辄留停。急急如雷祖大帝律令。
　　右符黑素粉书，剑尖上烧，存心肾二炁上冲遣之。
　　催雷催雨符
　　勑咒
　　东方甲乙乾元亨，震炁速流行。吾奉长生命，天地掌中横。辰巽为地户，阴阳长相生。隐伏随吾用，用则雷雨腾。五雷急降雨，依我雷令行。助吾行大道，不得辄违盟。天丁必斩汝，七祖灭其灵。急降急降，急速降灵。
　　发雨符
　　蒋某毕某华某雷某陈某 开天门闭地户留人门塞鬼路穿鬼心破鬼肚 天火地火雷火电火三昧火 飞天捷疾速遣雷霆 唐葛周君速遣雷兵 二十八宿玉帝召行风雷电雨急速降坛 天煞地煞阴煞阳煞五岳有临统兵役摄一呵夷二呵勒三呵吸四呵致五呵嘘六呵现七呵弗疾疾谨请五方将军速降真东风西雨北电中雷风云会合火急奉行摄
　　聚形
　　吾是五方将，返覆太上愿。一观周天界，日月昏沉沉。急急如律令。
　　追风符
　　唵字九转
　　兴雷符
　　唵字九转
　　召云符
　　唵字九转
　　致雨符
　　召张使者符
　　□闭一笔书成
　　召辛天君符
　　□一成符
　　召邓天君符
　　□一成符
　　召梓潼张副帅符
　　神一成符
　　召玄天主帅符
　　灵一成符
　　弹压雷霆
　　玄天主帅李，二月分。梓潼副帅张，三月分。欻火元帅邓，四月分。判官元帅辛，五月分。使者神君张。六月至十二月分。
　　凡运雷二月至九月，九月后不敢起雷。
　　螚符青纸墨书五道，投瓮中
　　媪汤 邓伯温
　　勑咒
　　太上浩凶，水神之精。五雷猛吏，严驾夔龙。驱除旱魃，斩灭邪踪。帝遣行令，施雨狂风。急急如上帝律令。
　　右符每瓮一道。存天上三脚黑云下降如符，取炁吹符，安下入瓮中。再取黑气入符。又书一道，亦如上行持，烧於香炉中，共成五色。符纸方圆径寸。
　　祈梼行移式
　　正奏玉帝
　　具位臣姓某
　　右臣某不揆么微，仰干
　　天听，退思僭易，首丐矜原。谨奏为某处奉道某投丐祈求雨泽事。臣某领词难抑，拟取今月某日祗就某处开坛，檄命雷霆飞捷符使旸谷神君张珏，前去播告雷霆，驱雷行雨。尚虑臣某人微学浅，德薄功亏，体未洞真，弗明玄奥，不凭天命颁行，何以祷求雨泽。为此，谨录状奏闻者。
　　右臣谨谨具状，百拜上奏
　　昊天至尊金阙玉皇上帝玉陛下。恭望
　　天慈，允臣所奏，俯垂勑旨，颁付泰玄都省，宣告雷霆诸司，咸赐照应施行。先祈赦宥此方人民一切过愆。仍乞
　　恩命，差降使者张某、欻火邓某、判官辛某、督领雷公电母，风伯雨师，五方雷神，当境行雨龙神，即便撼动山川，激通地脉，兴云布雾，蔽日昏旸，追斩妖虹，馘除旱魃，的限某日某时各布风云雷雨电，下付某处雷坛听候呼召。轰雷掣电，鸣天鼓於九霄；倒海倾河，霈甘霖於四野。以苏民望，普济焦枯。下副凡情，上明天信。得如鄙愿，实拜
　　生恩。臣诚惶诚恐，稽首顿首，谨具奏以
　　闻。谨奏。
　　年　月　日具位臣姓某上奏。
　　申雷霆都司状
　　具位姓某谨据某处奉
　　道某投丐祈求雨泽事，除已具奏天廷，希恩颁告外，须至申闻者。
　　右谨具申
　　雷霆都司元命真君道前，伏望
　　圣慈，允俞申恳，特祈道旨，宣告雷霆邓辛张三大元帅，雷公电母，风伯雨师，督起岳府城隍社令溪泽潭洞龙雷主者，各领风云雷雨电，的限今月某日某时下赴雷坛，听候呼召。大施霶霈，普济焦枯，广倾三日之霖，足慰万民之望。务俾田野复秀，禾稼丰禳。冒犯
　　圣威，某下情无任不胜战栗之至。谨具申以闻。谨状。
　　年　月　日具位姓某状申。
　　申月孛
　　具位姓某谨据某处奉
　　道某等投丐祈求雨泽救济旱伤事，某领词难抑，拟取今月某日只就某处立坛祈祷，为此未敢自专，须至具状申闻者。
　　右谨具状上申太乙月孛流光朱天君道前。伏望
　　圣慈，允俞所申。立垂威光。嘘起煞炁浮空，昏阳蔽日。馘除旱魃，追剿虹霓。督同雷霆邓辛张三大元帅，统领雷公电母，风伯雨师，鞭起溪源潭洞当季行雨龙神，各领风云雷雨电，的限某日某时下赴行坛，听候呼召。大施号令，鼓舞风雷。倾澎甘霖，救苏焦槁。得如鄙愿，端拜洪恩。某下情无任不胜战栗之至。谨具申以闻。谨状。
　　年　月　日具位姓　某　状申。
　　牒官将
　　司额
　　据某府州县某处奉
　　道某等投丐祈求雨泽救济旱伤事，当司得此，难以抑违，除已录奏
　　天廷，申闻师省，牒会诸司，立坛祈祷外，为此合行移牒，请照验。烦为驱起社令，播告雷霆，鞭起溪源潭洞有龙有雷主者，各领风云雷雨电，的限今月某日某时下赴行坛，听候呼召。大施霶霈，普济旱伤。毋致稽延，立希报应。须至牒者。
　　右牒上　某官将照验。谨牒。
　　年　月　日时牒。
　　檄龙神
　　司额
　　天皇有令，告命十方。宜尔龙神，速彰
　　报应。本坛钦依
　　玉帝勑旨便宜符，付某潭行雨龙神，准此。谨据某处投坛某等投丐祈求雨泽救济旱伤事，得此来词，除已录奏
　　天廷，申闻雷霆三省，咸乞照应祈祷外，须至檄召者。
　　空符位。
　　右符檄请遵承
　　勑旨，立便带领风云雷雨电，的限某日某时下赴某处雷坛，听候呼召。大施霶霈，普济焦枯。毋得旷违，有失岁望。傥稽时刻，如逆
　　上清，定行飞剑斩形。檄至，大彰报应，急急奉行。一如
　　帝勑。
　　右檄付某潭行雨龙神准此。
　　年　月　日时告下。具位　臣姓　某　承诰奉行。
　　南极天皇大帝。
　　祈雨节次
　　凡救旱祈祷，乃先录民词，奏闻
