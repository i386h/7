<!-- { "loadSidebar": true } -->
　　太清玄元无上三天无极大道，太上道君，太上老君，太上丈人，天帝君，天帝丈人，九老仙都君，九炁丈人，百千万重道炁，千二百官君，太清金阙七宝玉陛下。
　　祖无金阙七宝四字。按此六十字，难拘三寸，宜依留冲靖法，只细密楷书作一行。以短为妙也。
　　空三行。
　　太岁某甲子某年某月某朔某日某辰於某时某处拜上。
　　空三行。纸尽，添纸一幅续之。
　　中章本式
　　借正一旨要言功章书为此式
　　泰玄都正一平炁系天师某治某炁祭酒正一盟威弟子泰玄都下随所称法位不拘小兆臣某，诚惶诚恐，稽首顿首，再拜元无顿首二字今宜用之上言：臣谨按文书某州某法名某年几岁。臣夙缘有庆，得奉清真，叨预道流，诚用罔极，处身尘境，受染多端，不自揆量，贪生乐活，蒙师赐受太上真玄正一盟威下元法箓，将军吏兵，元命真人，三会吉日一一言述，一步知进，二步知修，以致长生，诚自欢乐。臣愚闭塞，不解科戒，诸所施为，无功可录，又多违犯禁戒，动止不顺，罪咎弥积，招延考炁。自顷年以来，梦寐颊倒，精神昏迷，百魔挠乱，四大不和，惊惧前后奉行道法，为人为己斋醮行持，禁水治病考召，万事未合，功赏迁违。又恐身有三灾九厄。以今吉辰，谨自伏地贡章一通，上诣三天曹，愿为臣三旎建节，左右阴阳功曹，四时八节五行令属三功曹，斗中命籍君吏，斗中真人，赤白涌泄君吏，九炁丈人建召君吏，内外文武将军等，并所居宫观，或住处，及经行所历州县府镇水陆真官，考召官吏，并天考地考荧惑中化捕祇君吏，等有功劳者，吏兵官属一功为言功。诸君言功三百等，将军言功二百等，吏兵言功一百等，士卒悉言功五十等。并随今章表上诣不用今表二字，亦通。中官，谒受便曹，随职加其秩位如常科次，无令遗脱失意患恨之者。愿免臣身所有灾厄，并乞度脱所有疾病。当愿消除千罪万过，一切原赦，赐臣身得长生，除去魔俗，道炁隆辅，五脏六腑坚壮，耳目聪明，天覆地载，长生神仙，度脱众苦，永居福庆，九玄先亡，普蒙迁擢，后会吉日，依常举迁。恩惟大道，分别哀原。臣愚谨遣二官直使，正一功曹，左右官使者，阴肠神决吏，科车赤符吏，罡风骑置吏，驿马上章吏，飞龙骑吏等官各二人出，祖无飞龙骑吏字，宜审之。操臣以今某月日某会吉辰拜上言功谢过章一通，上诣某宫某曹治某宫，伏须告报。臣诚惶诚恐，稽首顿首，再拜以闻。
　　空三行。
　　臣姓某属某乡贯某靖焚修。
　　空三行。
　　太清玄元至太清玉陛下。
　　空三行。
　　太岁年月日辰某时於某处拜上。
　　空三行。
　　小章表本式
　　借正一修真玉经谢太阳章表书为此式。
　　泰玄都云云法位臣某稽首再拜。臣某言：肉质凡愚，遭逢道化，已於某年月日於某师门下拜受正一盟威秘箓二十四阶品，自佩受以来，或恐朝礼愆期，香灯阙绝，威仪简堕，一生以来，邪淫疾秽，千罪万过，积衅幽司，累考九祖父母，克罚生人，殃流宗裔，即日惶惶罔知生理。谨依本法女青玉匮谢罪科文章表一通上诣日宫日君，月宫夫人，日中皇华洞明洞灵炎光童子，散辉玉女，月宫神倦，但某心志玄微，未通幽妙，所有违科越禁，愆犯重殃，并乞原赦。令某七代先祖父母兄弟得离幽爽，不为证质。学道遂心，五脏调和，经理营卫，百神扶卫，枫庆流注，滋溉子孙，善增千嗣。谨因某节之日，天地攒会之辰，二官使者上送伏地拜上谢罪精思表一通，上诣三天门下，伏须告报。臣某谨稽首再拜以闻。
　　太岁年月日时某州县乡里某住舍某靖，拜章表上诣泰玄都左宫太肠帝君几前。
　　按玉经云：书法并依章仪。然章行十七字，表行二十四字，考之科法，只平头起章。若奏状式，即无列字空行之明文。详观前式可见矣。若上日宫月府，南北斗，表章并如此式。又以北斗玄灵章式参之，尤得详审。或曰：名为章，当依式排字空行，若是表则但依此式，似亦是。据玄灵参言之。然古法齐仪六幕只用疏，今皆甩表。盖祖法中有启玄表之字，但表式不同，宜审之。
　　大表式
　　如斋科言功朱表，用黄绢一丈二尺，高一尺二寸，朱界朱行，每行二十四字，余同章法。
　　具箓法位臣姓某诚惶诚恐，稽首顿首，再拜上言太上无极大道至真自然金阙下。臣云云。详述表词端，谨书写。恩惟太上众尊，分别哀原。臣愚谨因真官飞仙直使，正一功曹，左右官使者，阴阳神决吏，科车赤符吏，罡风骑置吏，驿马上章吏，飞龙骑吏，天仙骑吏，各二十四人，操臣谨为某乙某事拜某朱表一通，上诣太上某曹治，伏须告报。臣诚惶诚恐，稽首再拜以闻。
　　空三行。
　　臣姓某属某乡某处某靖焚修。
　　空三行。
　　太上无形无名虚无自然至真大道无上元尊金阙七宝玉陛下。三寸书之。
　　空三行。
　　太岁式同前，
　　空三行。
　　今按中表亦依此式，所以上勾陈、东极、南极、北极、太一诸天帝尊者也。已上章表诸式，系检寻法中定式。欲造章表词文，惟在质而不文，详而不渎，简而明。法曰：能以经句集为成规，於道无嫌。宜以古科及经法为据。近世如海琼白先生所撰数章，似涉芜慢。
　　封章式
　　圆封
　　甩全纸一幅，今纸周三重为则，上用黄签。
　　太清金阙七宝玉陛下具位臣姓某谨内
　　封。
　　方函
　　谨　谨　上　诣
　　请进异章奏法位臣姓某谨重封
　　太清金阙玉陛下
　　右函用白纸，上题额，一云凤凰阙下请进，一云金阙崇楼殿请进。
　　木函，蜡池蜡印三，青线，条封，签额：
　　条封用黄纸，或用黄绢作细条，比曲如函长上下。具臣某上具位，约以名，在蜡池中以青线系定交结，便用条封，次贴会额，然后加蜡印弃额，用黄如方函，上额题云：
　　臣谨奏为某甲某事拜上某章一通，谨谨上诣太上某曹治某宫请进。以闻。分作五行书。木函上内重方函：黄谨谨上诣正阳天门合同契，具法位姓名谨重封。
　　中一重方函：黄谨谨上诣洞华天门合同契，具位姓名谨重封。
　　外重方函：青。谨谨上诣阳精天门合同契，具位姓名谨重封。
　　绛袋。用带稍长，以黄纸束卷，封如法，朱书。
　　谨臣某封。用腰封印。
　　章案。用黄罗一丈，二尺为衣。
　　正一封章
　　内圆封同内方函，题：太清玉陛下。
　　木函青线蜡池蜡印条封。黄额同，额题云：奉为某甲拜上某章一通，谨谨上诣某曹治宫请进。分三行书。
　　外方函：青色。谨谨上诣。
　　三天门下引进。
　　太上御便曹治事
　　曹治诸本互有异同，今校此为正。
　　正月十二月上诣　　　太上虚无丈人宫，
　　二月上诣　　　　　　太上玄老仙都宫，
　　三月四月上诣　　　　太上三天太清宫，
　　五月上诣　　　　　　太上重道宫，
　　六月七月上诣　　　　太上九炁文昌宫，
　　八月上诣　　　　　　太上天帝宫，
　　九月十月上诣　　　　太上大道宫，
　　十一月上诣　　　　　太上侍中左右监诸将军宫，
　　闰月上诣　　　　　　太上玄都宫
　　太上诣章案曹治
　　初一日建玉曹治赤灵宫，
　　初二日太素曹治太岁微宫，
　　初三日太微曹治北平宫，
　　初四日都正曹治太清宫，
　　初五日正一曹治通明宫，
　　初六日玄一曹治上明宫，
　　初七日太素曹治高灵宫，
　　初八日云集曹治紫微宫，
　　初九日元灵曹治侍春宫，
　　初十日太清曹治紫灵宫，
　　十一日三水曹治素女宫，
　　十二日司录曹治上野宫，
　　十三日清叙曹治西明宫，
　　十四日玄正曹治上绛宫，
　　十五日中都曹治典平宫，
　　十六日司非曹治北府宫，
　　十七日司奸曹治南伯宫，
　　十八日统部曹治束明宫，
　　十九日统录曹治西灵宫，
　　二十日监考曹治司命宫，
　　二十一日监司曹治阳明宫，
　　二十二日典考曹治太阳宫，
　　二十三日司官曹治少阳宫，
　　二十四日玄元曹治太阴宫，
　　二十五日太玄曹治少阴官，
　　二十六日都司曹治北辰宫，
　　二十七日都候曹治太白宫，
　　二十八日直使曹治林明宫，
　　二十九日司直曹治阳明宫，
　　三十日集都曹治启明宫。
　　玄都上章律日，章到宫曹，每须心想，依月日所至，不得疏失。
　　道法会元卷之一百八十竟
　　道法会元卷之一百八十一
　　上清五元玉册九灵飞步章奏秘法
　　章官第三
　　三天门三元真君见左
　　第一界紫微星文天。乃今仰视周天，星文在霄汉之天，名星界天，门曰阳精之门，神将上元将军唐宏，上天赐名灵君，字洞常，管第一天门章奏事。
　　欲界神吏穆虚己，功曹天辅真，童子阳百华，引进丹元辉，并万年一替。《太极经》云：一劫一替。此天门为民祈福，即侯唐将军通奏上帝，旨允而还。
　　第二界紫微玉晨天，乃紫微宝境神禹之界，紫微金阙之门，天门曰洞华之门，天门神将中元将军葛雍，上天赐名虚，字洞良，管第二天门章奏事。
　　色界神吏韩全朴，功曹幽显明，童子邓芳华，引进灵光勋，上界符命守之，遇有功齐者，一劫一替。如为禳兵火三灾，水旱妖孽，星怪鬼魔，不祥之事，乃至第二重天门，当呈天枢院紫垣府丞相通奏，取上帝旨诰，允进入得命可请而还。天枢自有左右中侍中，有太虚仆射，须葛将军引见，先同勘同印券也。
　　第三界金阙寥阳天，曰正阳天门。此上帝所居之妙化道枢，应身万变，非诸真所知。故无引进神吏，岂容人心洞察。此太上玉晨大道君治化之别境也。《太极经》云：元始天尊化身玉皇上帝、玉晨，亦元始一身三化，故三境高晨，皆元始一身而分三也。保秘渊默，不可言论。喻曰：三身一体吾所化，一性不圆二化假。三一元王不用存，存之不纯成意马。天门神将下元将军周武。如为国王帝主祈求景福求嗣，或四鄙兵贼灾疫，社稷大事，普及幽显，乃至第三重天门，以印券呈周将军引见三天门下泰玄都省正一天师，引诣紫清府绍圣殿，赴班见上帝奏呈，候允而还，以印付童子。省有泰玄上相天机，内外相。《太极经》云：三天门各有殊职，所奏章表各有本处司属所掌，然后奏帝取旨。
　　治中官
　　某治中典治君二十四人，
　　考召君二十四人，
　　治中二十四君各一人，
　　二十四吏各一人，　　二百四十将，
　　二千四百吏兵，男官女官二十四官，
　　男职女职二十四职吏，
　　男炁女炁二十四炁直神，
