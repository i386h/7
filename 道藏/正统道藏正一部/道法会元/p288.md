<!-- { "loadSidebar": true } -->
　　汝等幽魂众，吾今施汝供。一粒徧十方，河沙鬼神共。
　　存见诸仙子受食，甘味香美，各臻饱满，咸皆欢喜，礼谢慈尊，便当超度。即以两手玉诀，擎起额前，别南斗一座列於空中。
　　□寅□丑□中指中文□辰□巳□午文剔出。
　　存见南斗六星光辉郎耀，变成万万火铃，众魂悉皆乘光上升云汉。又念生天密咒三遍，送登空际。
　　唵吟咤哩速临生天娑婆。
　　再以绛宫火铃径上天界，明高愈远，杳无挂碍。再拜礼谢，祝曰：
　　向来施食度魂功德已遂周圆，仰望慈光接引升度。稽首称念：
　　太一救苦天尊，朱陵度命天尊，不可思议功德。
　　施食议略
　　仙公葛真君训曰：吾以祭炼得道，悯念幽魂受苦，世人子孙全不念父母恩重，日远日忘，不知幽冥望之以久，在刻为年。然有力者建善缘以荐拔之，其罪轻者犹且庶几，比若罪重者，止少减耳。更不思父母存日爱子之心，无嗣之时多方祈叩，望续后代，但言我已追荐矣，恬然不知报效之心。若贫无力者，先亡愈堕沉沦，深可悯哀。然非普度众幽，则先亡无独出之理。故闻此法施食，使人常思孝念，日积阴功，广运慈悲，而先灵在其中矣。祭炼之法天大於此，而亦出於一念精虔诚敬於此。盖取其日用易行之理。如此尚不能行之，则幽冥绝望矣。呜呼，人孰无追远之念。且夫广运慈悲者，亦所以自度则人人岂待劝而感发哉。又有读书君子，多昧其心，但言虚无，不知汝之先灵永堕矣。其人能行之者，吾实监临之不爽也。
　　前辈云：济幽之事，炼度不明，失悮幽冥。莫知此法简明易行，又有人曰：星粟之饭岂能充遍普得。宋丞相张商英论曰：勾践一器之醪，而众军皆醉。栾巴一噀之酒，而蜀川为雨。是心灵所至，无感不通。又三十六代天师於大明殿书符，上笑而问曰：灵从何来。师曰：诚之所至，而灵自从之。所以一瓣心香，周徧法界，是亦念也。诸君子者，若於三元八节，三会五腊之日，随力建功，一香一烛在乎致诚，於静夜焚香，望空启圣，依法祭炼，行之既久，一切有情无不度也。且如豺獭尚知报本效信，岂有为人而不思所报也哉。
　　道法会元卷之二百七竟
　　道法会元卷之二百八
　　太极玉阳神炼大法
　　太极仙翁曰：心藏神。心者，神之舍也。所谓神炼者，神能集神，炁能会炁，神炁会合，以神炼炁，以炁养神，谓之神炼。倘能以神感动，故能神全。故经有生神之章，有九炁之名。神炼之道，可不明焉。
　　主法
　　主法三天圣师泰玄上相张真君，
　　祖师太极左宫仙翁天枢使相葛真君。
　　召符清晨向空焚
　　谨请五方云路大将，本境城隍主者，里社正神，速摄幽爽，於本日夜护迁到坛，以凭超度。符到火急奉行。具位臣姓某奉行。
　　焚符心咒
　　啼吽吽啮□吓。
　　是夜备香灯饭水，丰俭随宜，钱财经旛，不拘多少。
　　通玄符焚於香上
　　臣某承诰奉行
　　启圣
　　具位臣姓某上启道经师宝，元始万神。臣谨於良夜肃启此诚，
　　上干洪造，下拔幽魂，使真炁充满法食，仰希托化。臣稽首顿首，谨言。
　　叩齿咒曰：
　　亶灯朗灵。谨召淡摩罗大将军，蓬头追魂大将，黄头管魂摄魄大将，二十八部旃檀大将，五方云路大将等神，速召六道四生幽魂苦爽，上承道力，克遂超升。存幽魂到。
　　丹阳神炼玉符
　　右符，青素高九寸，阔五寸，雌黄书毕，念密咒曰：敦昱清，一炁九徧。取东方生炁嘘入，焚水盂中，以杨枝洒食念变食咒：
　　唵□咘唵哩摄。束炁吹食。祝曰：愿承三宝大威力，以大神咒救众生，以大神咒灭诸苦。次默念：
　　霐唵吟咤哩。合明天帝日。□□□□□□□□□□□□□。乌轮涂叉阿那波遮□存幽魂形神俱妙。
　　宝箓式
　　泰灵火都玉阳宫生神宝箓
　　恭准
　　元降宝箓，仰承三宝大威光，摄诸幽爽，明离火以炼形，习坎水以成质。魂神澄正，万炁长存。不经苦恼，身有光明三界五帝，列言上清。
　　右箓告闻
　　朱火丹陵之天地，告十方，箓到奉行。
　　年　月　日时告下。
　　具位臣姓某承诰奉行。
　　祖师清虚妙道一元无上真人萨，
　　三天圣师泰玄上相真君张。
　　道法会元卷之二百八竟
　　道法会元卷之二百九
　　玉阳祭炼文检品
　　奏慈尊
　　具位臣姓某诚惶诚恐，稽首顿首，再拜谨奏：为臣等贯隶某处焚修，伏念臣等草芥微生，蝼蚁贱质。叨参道法，虽怀利济之心，追念宗亲，莫报生成之德。况罪根之多，纵思忏雪以未遑。再惟兵变之余，何限劫亡之惨。爰据拯拔，并致荐修。是以同诚发愿，以今上元之夕为初，每月涓一日良宵，昭祀道俗两门宗亲，讽诵度人诸品经诰，少资冥福，以表奉先。仍按玉阳冲科，祭炼九幽五道滞魄孤魂产死劫亡囚徒苦爽等众，俾承善利超度生方。积此殊因，仰祈恩泽，归流臣等祖先父母眷属亲姻，道士师资朋友契识，存者均臻於福寿，渐入仙宗，逝者咸证於真常，早登道岸。次冀臣等修真有分，进道无魔。符法显扬，真灵协赞。宗风丕蒇，善信皈崇。庶令臣等得以普济世人，广扬道化。誓坚素志，以答生成。兹当开启之初，未敢自专，须至具状奏闻者。
　　右臣某等谨谨具状，端肃再拜，上奏东极慈尊青玄上帝道前。恭望
　　天慈，允臣所奏，赐降符诰，付臣奉行。伏丐睿旨，告下五帝三官，四司九府，雷霆水府，峦岳罗酆，峡石铁围九幽诸狱，殟曹宪府，隍社神祠，但干考校之所，咸令检照臣等道俗两门存亡眷属，自从曩劫迨至今生，所有放作误为，当愆阳过，咸希原宥，许以自新。往逝宗亲，俱离冥累，见存眷属，均沐恩荣。仍祈赦释九幽五道滞魄沉魂，产死劫亡囚徒苦爽等众，每遇开度之际，应时开放，交付追摄神将管领赴坛，承功超度。次丐旨、命泰灵火都玉阳宫照应今来祭炼事理，所度幽魂到日，即与判注生方。先为差拨玉阳法中官君，神虎追摄将吏，同地祇上将温元帅等官，下赴行坛，听臣等策役，协赞行持。至期伏乞应感分辉，垂慈普济，俾臻感格，以广好生。臣等干冒天威，下情无任不胜激切屏管之至。伏候敕旨。谨奏。
　　年　月　日具位臣姓　某上奏。
　　可漏
　　东极慈尊青玄上帝道前具位臣姓某谨封
　　方函
　　奏　状　上　诣
　　具位臣姓某谨外封
　　东极妙严天宫进奏
　　笺三官
　　具位臣姓某再拜上言：臣谨同臣姓某等，即日诣道自陈，臣等贯隶同前。未敢自专，除已具奏
　　宸廷希恩照应外，谨具笺状，端拜上启上元天官紫微大帝，中元地官清虚大帝，下元水官洞阴大帝圣前。恭望圣慈，允臣所启。即赐历关诸天，普告三界，行下三宫九府，百二十曹，水府雷霆，罗酆岱岳，铁围硖石，阴掾阳祠，宪府殟司，城隍里杜，但干考校之所，咸令检照臣等道俗两门存亡眷属，自从曩劫迨至今生，所有故作误为，阴愆阳过，咸希原宥，许以自新。性逝宗亲，俱离冥累，见存眷属，均沐恩荣，仍祈赦释
　　九幽五道滞魄沉魂，产死劫亡囚徒苦爽等众，每遇开度之际，应时开放，交付追摄神将管领赴坛，承功超度。庶令沉滞，均获超冲，式副恳祈，以为效信。干冒圣威，臣下情不胜惶惧俟命之至。谨状。
　　年　月　日具位臣姓某上启。
　　笺三省
　　具位臣姓某再拜上言：臣谨同臣姓某，即日诣道自陈，臣等贡隶同前。未敢自专，除已具奏
　　宸廷希恩照应外，谨具笺状，端拜上启祖师三天大法师正一静应真君。祖师太极仙公冲应孚佑真君，祖师九州都仙神功妙济真君道前。恭望师慈，允今笺启，赐降符诰，付臣奉行。伏丐面奏宸廷，请颁敕旨，告下五帝三官，四司九府，雷霆水府，岱岳罗酆，硖石铁围九幽诣狱，殟曹宪府，隍社神祠，但干考校之所，咸令检照臣等道俗两门存亡眷属，自从曩劫迨至今生，所有故作误为，阴愆阳过，咸希原宥，许以自亲。往逝宗亲，俱离冥累，见存眷属，均沐恩荣。仍祈赦释九幽五道滞魄沉魂，产死劫亡公徒苦爽等众，每遇开度之际，应时开放，交付追摄神将、管领赴坛，承功超度。次丐旨，命泰灵火都玉阳宫无应今来祭炼事理，所度幽魂到日，即与判往生方。先为差拨玉阳法中官君，神虎追摄将吏，伺地只上将温元帅等官，下赴行坛，听臣等策役，协赞行持。至期伏乞师驾下临，垂慈普济，俾臻感格，以广好生。干冒师慈，臣下情不胜惶惧俟命之至。谨状。
　　年　月　日具位臣姓某上启。
　　申萨祖师
　　具位姓某再拜上申：某谨同弟子某等即日诣道自陈，某等贯隶同前。未敢自专，除已具奏宸廷希恩照应外，谨具申状上闻者。
　　右谨具状，再拜上申祖师玉阳启教大慈教苦萨君真人幕下。恭望师慈，允今申恳，顼降符诰，付兆奉行。伏丐转闻泰玄都省三位真君，面奏东极，请颁恩命，同赐纶音，告下五帝三官四司九府。同前结尾。
　　申酆都
　　具位姓某再拜上申：某谨同某等即日诣道自陈，某等贯隶同前。未敢自专，除已具奏宸廷，笺申省府真司，希恩照应外，须至具状申闻者。
　　右谨具状，再拜上申北阴酆都玄天大帝圣前。恭望圣慈，允俞恳祷，即赐圣旨，告下后土坤舆，八埏九垒，九幽泉曲，硖石铁围，阴掾阳曹，但干考治之所，咸令照应，开放弟子某所荐道俗两门宗亲眷属。仍祈赦释九幽五道滞魄沉魂，产死劫亡囚徒苦爽等众，交付追摄神将管领赴坛，承功超度。庶令沈滞俱获超冲，式副恳祈，以为效信。某干冒圣威，下情不胜惶惧俟命之至。谨状。
　　年　月　日具位姓某状甲。
　　申水府
　　具位姓某再拜上申：入意。未敢自专，除已具奏宸廷，笺申师省真司，请恩施行外，须至具状申闻者。
　　右谨具状上申水府扶桑大帝圣前。恭望圣慈，允今申恳，即赐圣旨，告下水宫龙庭，江河淮海，溟冷泉曲，溪渎川源，合干去处，咸令照应，开放道俗宗亲幽囚等众，每遇开度之际，应时交付追摄神将管领赴坛，承功超度。庶令沉滞俱获超冲，式副虔祈，以为效信。干冒圣威，某下情不胜惶惧俟命之至。谨状。
　　年　月　日具位姓某状申。
　　申东岳
　　具位姓某再拜上申：入意。未敢自专，除已具奏宸廷，笺申省府真司，希恩照应外，须至具状申闻者。
