<!-- { "loadSidebar": true } -->
　　申用天丁印，牒用总摄印，追摄用火铃印，关用天蓬印，札用驱邪院印。造印用雷击枣木，冬甲子，夏丙午，一日美成，不可经宿。依式祭讫，庶得行用，克有报应。
　　道法会元卷之一百六十六竟
　　＃1『么油』当作『苏油』。
　　道法会元卷之一百六十七
　　上清天蓬伏魔大法补遗
　　远罩诀罩坛同
　　奉请天罗神，地网神，铜罗铁网大将军。火索火绳铜柱将，大张罗网罩坛庭。邪精。千里布黑雾，万里下迷尘。铁犬铜狮巡内外，千魔万鬼走无因。吾奉灵应真君律令。
　　右法，两手大煞文相合，十指相交，念三遍。手结印，取西北炁吹布坛庭，患家，见溟蒙罗网。存诸将捉鬼。咒尽放印。
　　关锁门户坛庭诀
　　天丁力士，日煞神君。吞魔食鬼，守卫坛庭。家门。敢有透漏，罪及神灵。司命土地，承令务要中外严明。急急如紫微帝君律令。
　　右咒念三遍，取西北炁，存二神将身着皂抱，铁甲，仗剑，在坛庭，患家，以炁吹布关锁。
　　颤撼童身诀
　　天皇帝君，地皇帝君。天地元君，三皇帝君。紫微帝君，三清上圣。敕僻火僻真，左右玄真都天帝君。速令神将颤童身，寒风飒飒撼童身，发施冰水冰童身，遍行法雨洒童身。变将甘露润童喉，颤撼童躯吐鬼名。急急如上帝律令敕。
　　右想五方帝君，随方而来，降入童身。喝云：神将与吾颤童体，颤鬼不颤童，疾速报应。又念咒曰：
　　斗柄灵灵，三光同明。太阳覆护，天地交拜。敢有小鬼，拒逆不听。奉天帝敕，寸斩无停。左右神将，不得容情。急颤童躯，通吐鬼名。交魂退病，降伏招情，俾佑某人病体康宁。救民疾厄，如谷应声。急急如太阴帝君律令。
　　右咒念三遍，取西北炁吹童身，喝云：大颤毋停。急急疾。
　　捉鬼诀
　　夤具六丁，六甲通灵。天丁力士，四目老翁。驾火力士，游宫将军。先捉邪鬼，后擒妖精，家亲眷属，土石魔灵。尽数押到，毋致逃形。摄附童体，通说姓名。交魂招伏，病患安宁。急奉北极真武真君律令。
　　众神捉鬼咒
　　天蓬力士，六甲六丁。千灵万骑，急获妖精。听吾敕令，速降威灵。奉北帝敕，依命奉行。
　　右法念三遍，面北诵咒，吹童身，取炁，想众将捉鬼到坛绷吊拷问。
　　天猷元帅捉鬼咒
　　护请北极大力天猷神，都总将大威真孙广光咤哩，大力天光都猷将丁公瑾，黑帝有敕，速捉邪精。吾奉北极真君律令。
　　右法想天猷元帅顶金冠，皂罗袍，着元上履，仗剑，身长千丈，自北方而来。兆面北取炁吹童身。
　　缚鬼诀
　　天罗神，地罗神。金罗神，铁罗神。日罗神，火罗神。敕令缚鬼精，无分高与下，纽缚莫容情。绷扒拜吊鞫，拷打降通灵。交魂而退病，降伏立通名。吾奉灵应真君律令。
　　右咒念三遍，面东取炁吹童身，喝令缚起。
　　枷鬼咒
　　吾奉天法，下助吾身。借吾枷与杻，枷杻不正鬼和神。急急如上帝律令。
　　拷鬼诀
　　天蓬天猷，真武真君，黑煞元帅，无义将军，捉缚枷拷四大天丁，手执铁棒，拷鬼通名。纵横摄勘，施威现形。不分高下，罪莫容情。俾令患体，立遂和平。急急如律令。
　　右法用桃条一根，面北念前咒，取罡炁吹在上，并叶靠童腿喝打。
　　天蓬拷鬼咒
　　天丁力士，威南御凶。天驺激戾，威北衔锋。手持铁杖，拷掠阴魂。奸神妖孽，邪怪魔精。冒犯道禁，酷虐生灵。奉敕拷打，通吐姓名。交魂退病，降伏招情。立要甘结，病患康宁。吾奉紫微帝君律令。
　　右诵毕，取东炁吹桃枝上，喝云：拷打。
　　天蓬烧鬼咒
　　天蓬天蓬，手把帝钟。紫炁乘天，丹霞赫冲。南斗火官降真灵，敕烧鬼祟不容情。天火地火三昧火，雷火电火焰光腾。烧炼强神拜恶孽，炼烧妖怪及邪精。呎诅巫师冤魂鬼，烧除祠庙恶神灵。降伏皈依吾道法，时下病患立和平。吾奉南斗真君律令。
　　右咒毕，取南炁吹发火，剔午，喝烧鬼。
　　又咒
　　炎帝烈血，北斗然骨。四明破骸，天猷灭类。速发炎火炼妖精，大施猛火烧邪魅。恶鬼强神皆烧伏，丧胆倾心总加庇。病者康安，吉无不利。神火一烧，万鬼自渍。急急如南斗真君律令。
　　右咒毕，剔午发火，取南炁吹去。
　　七星火符烧鬼咒
　　神火炎炎，上按丙丁。七星斗宿，使者威灵。天火毒龙，天地交并。焚烧业鬼，降伏魔精。千千烧伏，万万灭形。如有抗逆，灰灭无停。急急如南斗星君律令。
　　七星火符
　　右符诵前咒毕，取南炁，存火德星君从空飞入笔端，书此符於童子手内。又取火炁念咒，吹入手中心，喝神将云：
　　火铃大将军，与吾烧鬼，疾速报应。
　　四目老翁神将捉鬼咒
　　灵天老君，速降真灵。四目老翁，速捉邪精。无分高下，尽与灭形。妖祠淫社，寺院桥亭。大施星火，灰灭无停。保扶患体，立遂康宁。急急如上帝律今敕。
　　右咒以左手掐中指中文，取罡炁。存四目老翁神将陈齐如，老人相，四目，执柱杖，黄判官紫公服，金花，躁恶，仗剑，雷使者赭黄衣，头巾，绿吊鞟，玉束带。看四望旺方取炁遣使。
　　元帅口敕符密咒
　　唵唦沙。□底。□京。□茄。吽。
　　□里。□莫。脾行唵咤杳吽咄。
　　右咒各七遍，行都统符，鹰犬牒。可先焚安土地牒，并取北炁入。
　　天蓬火狱报应符
　　金木水火土五星土为主火入中赤龙喷火烧煞邪鬼魔精午文 昊天帝敕万神稽首五星降入符中南方赤帝火神行刑一切邪鬼化作微尘 开天门通天太阳火光丸阴帝呼召吕政准帝命内外百神严加守卫亥文 闭地户莫停滞三界邪魔难逃避半天蛊毒伤亡鬼商英灭奏上帝掐巳文 留人门传后世五方五帝降真姚端手执三昧火烧炼山魈及妖魅掐申文 塞鬼路疾速去千千截首斩妖精五方戴涓击鼓一切邪魔化为土寅文 穿鬼心烧五墓李元吉斩鬼祸去者亨拒者劈吾奉上帝敕中文 破鬼肚李钦斩鬼无停步灭尽魈通绝祸踪一切邪魔无走路敢有逆戾者速送北阴府中文南极大帝敕煞鬼金光火光入符中午文 急急疾疾速速宋无忌准帝敕烧炼鬼神化为汁煞文 大帝有敕诛斩妖精三十六将九天大神速急二将捕获鬼神不得容隐分明现形患身附体通吐姓名元帅有令不得稽停 唵钦咤吽吽众神稽首鬼神皈正敢有不伏碎为微尘急急如牛令敕 日光月阴精占六丁天帝有敕差韩准令急速敲门击户火急见形急急如律令 □□□□□□火铃大将斩妖精六丁童子兴猛火一切邪魔化作尘春夏斗横符上秋冬斗布符中
　　遣咒
　　谨请飞符报应法中大力天丁速急二将周润常胡叔真，同火铃火轮火牢斩鬼将李季叔，火急前去某人身家中，搜捉应干不正鬼神，为祸妖精，并行诛斩，晚间分明报应。
　　右符成，批斩鬼将李将军速斩鬼。午文，南炁入。此符乃天蓬火狱报应之符，用将不得别有差遣，凡策役，必有一焉。祝毕，加天蓬咒，存将史随符。用五色纸钱一帖，甲马一疋，同符安患人床头或身上一日，至夜取於狱前焚化，必有报应。
　　押鬼现形符面南叩齿九通书之。
　　唵吽吽天皇陆商叱帝敕匣伽摩尼诃急急如律令 注生大帝敕朱书韩宋二名入於符中 □□□□□□出笔 南斗飞光日月同明阳光昱昱紫融融四大天丁丙丁帝君收摄不祥一切邪精六甲玉女破洞大神押鬼急见分明疾灵大逞威力助吾道法 唵波叉五雾吉那诃火帝火支斩妖精一切鬼神形粉碎万神稽首注生君 田庆兀英捉鬼祟押鬼周1摧断除踪霹雳轰轰猛火发吼喊连天烧鬼神急急如律令
　　右符吸南炁，想将仗火剑自南来入符中。
　　破六洞符
　　右符下书事由，烧香炉中了，点灯。丑至巳逆剔出。
　　大火铃咒
　　朱鸟凌光，神威内张。山源四镇，鬼祟灭亡。神蛇吐毒，邪精伏藏，魂台四明，琼户琳琅。中有玉真，坐镇明堂。手挥紫霞，头建神光。口诵洞经，三十九章。普召万神，龙虎截罡。猛兽奔走，衔刀吞枪。揭山镢天，神雀毒厖。六头吐火，啖鬼之王。雷猪电犬，掣天流横。枭磕驳烁，逆风横行。天禽罗阵，皆在我傍。．吐火万丈，检察不祥。群神启道．村落山乡。千神万灵，稽首叩颡。泽尉捧炉，为我烧香。所在所经，万神送迎。邪魔灭迹，鬼妖为尘。天禽来卫，震伏千精。莫干我炁，内外合真。急急如律令。
　　右咒书符后化此符，然后点灯，或行持。顽祟作拒，烧此符，念咒曰：
　　红灯照破千年鬼，巳午。古镜照出万年邪。巳午。业畜妖精皆照耀，煞文。照破债负与冤家。寅文。
　　点灯咒
　　太阳正照；阴鬼当衰。神光赫赫，九灵太微。我今所化，万鬼烧糜。七炁成斗，三炁成台。五星俱照，符到速追。乾元一炁，元亨利贞。吾奉帝敕，总摄吏兵。三十六将，急降威灵。一依敕命，来赴坛庭。焚烧魔鬼，灰灭邪精。豁落将军，三五吏兵。承准天符，不得久停。急急奉北帝律令救。
　　右咒，加入煎鬼箓内行用。
　　天一北狱式
　　凡建狱，别洒扫一净室，预备文词，奏申天省，元帅岳府当院，乞差雷神天帅於某处立狱。却用皂旗七首，各书阴阳斗讳插之。每旗上挂黑纸钱二陌。狱内大写一榜：限只今要各祟分明现迹。外书天狱所三字。法师封门，三日后同主人开看。如未应，即行移催督。若病安，则罢狱断鬼。
　　右狱门用净饭蒸饼各一盘，酒纸祭讫，押祟入狱。指挥将史，令受祭毕，方遣役，依法拷戡，不得东西疏漏。
　　天一流火毒蛇狱
　　右狱同前作用行持，但旗上改易斗讳，掐卯酉斗，须逐一分明剔入。切忌猫犬等毒妬师术人等，及忌一切厌秽尸血腋炁生人冲剔，误狱情事。
　　天一火狱式
　　东岳将兵
　　监狱大神
　　北极驱邪院将帅
　　守狱主吏
　　城隍将兵
　　右火狱，每星灯一盏，皮纸捻符一条，三二日三条为准。立狱先用净灰铺地，作用念大咒，设灰围四维如城墙，前开一门，用大咒写前各项狱额名字，须两竹边挂，各星上黑纸写各星名，筯插小旗於各位。存狱门闭。次行持，又念大咒，存狱中将吏无数，捉缚枷拷，煎油镬，火柱火索绷吊，镕铜灌顶，烧鬼炼神，蟒蛇毒蜴，巨鹰猛犬，神虎铁猪，火狮铜兽，在狱中吞食祸鬼。存鬼悲酸哭泣，受罪苦恼。狱名虽异，作用皆同。
　　月令建狱辰位
　　凡建天狱，须依方所建置。净室一间，并须紧密，洒扫。切忌鸡犬猫猪，一切血粪秽污。择无碍方，然后立狱。狱神性急，有犯则误报应。如或触狱，患体加重，犯者受灾，不可不慎。
　　寅午戌月，子。亥卯未月，午。申子辰月，卯。巳酉丑月。酉。
　　立狱变神诀
