<!-- { "loadSidebar": true } -->
　　存附体人身中三婴儿出，七玉女出，如三炁现。师又吸附体人顶上三炁入师身中，以手压住。念：
　　天地日月，水火交接。上下腾魂，坚固如铁。毕帅大神，牢监生魂。左手艮文，右手开艮。天灵天灵，天地交并。吾奉帝敕，紏察邪精。吾今召汝，济物度人。捉倒邪祟。附体通名。一如上帝律令。
　　存主帅自艮户摄攘一团黑气，抛入附体人身上。又剑诀，团转念九字。
　　围天撼地，仰天天关转，俯地地户裂。一转天地动，二转日月昏，三转精神迷乱，四转魂魄不全，五转摧山倒岳，六转收三百六十精光，七转收莽万四千形影，八转收三魂七魄，九转摄邪鬼附身。一如律令。
　　又咒
　　唵吽吽聚魂摄。
　　师以剑诀於附体人身腰足上虚书后符。
　　急召三五火车纠罚灵官王□，火急附体，通吐情由。疾。
　　右以剑诀点水载内水，於左手上书，逢天天煞，逢地地煞，逢水水煞。煞却不流，一如三官大帝敕煞摄。念神威咒：
　　撼天天崩，撼地地裂。撼落人魂，撼鬼鬼灭。颤天天崩，颤地地裂。颤落人魂，颤鬼速入。
　　次书心印。念：
　　以天为誓，以地为盟。心印到处，不得妄惊。一如祖师律令。
　　吸巽炁吹於人身而止。默念：
　　聻墨侵魔摄，南阳□□□。□星压凶神，□摄自然消。□□捉邪祟，辅弼勘鬼招。吾呼灵官王□将，火急撼声摇。急准元降律令。．
　　鞫问不应，再念：
　　乾元亨利贞，为吾吊鬼神。乾元亨利贞，为吾缚鬼神。乾元亨利贞，为吾鞫鬼神。乾元亨利贞，为吾棚鬼神。乾元亨利贞，金鞭拷鬼神。
　　衮法
　　衷天天崩，衮地地裂。衮人人生，衮鬼鬼灭。疾。
　　烧法
　　炎铃炎铃，火帝之精。流火万里，烧鬼灭形。王善下降，速烧鬼神。
　　立狱法
　　考勘了，用勖一只，於卓子下书一井字。念：
　　一画成江，二画成河，三画成海，四画追鬼来入狱。书九狱字於内。吸炁一口吹入。
　　夫狱灵灵，急准大法，济物度人，令行考勘。疾速严摄捉邪精，鬼祟入狱，收禁酆都。诸雷将卒，毋得容情。急准酆都大帝律令。
　　谨请元承差某将邓都内台御史焦曾魏裴四大真君，外台狱主关将军，韦刘王孟车夏厉桑曾马飞天十大将军，铜蛇铁犬，黄斑饿虎，金雕火猪，考勘合司官将吏兵，即今为臣管押在坛一干□ 邪鬼，逐名牢固枷锁，押入狱中收禁，毋得容情疏放，罪及汝身。以凭结解施行。
　　九泉号令符
　　封狱，醒体，谢师谢天将，毕。
　　天道以清地道以宁人道冲和鬼道分形掐亥子丑 左日阳君右月阴君人道开通鬼道绝塞 五星顺行周天二十八宿 三天君四圣元帅 北帝飞天八将准令火急奉行 五方肃杀吏兵九亿万众速至子文 普召九狱主吏疾速严备 如有违戾九天电耀摄赴幽冥 急急奉北极玄天郁绝大帝牛令敕
　　念意念咒涂入讳押起
　　敕咒
　　玄冥大将，四臂三头。左辅披发，头戴骷髅。颜如蓝靛，统领兵头。前后排列，似水不流。九狱主吏，各执戈矛。呼吸阴雾，鬼惧神愁。考召邪源，不得停留。酆都符命，急捉擒收。吾今用法，要见踪由。急准酆都郁绝大帝律令敕。
　　九宫顺行斗
　　九宫逆行斗
　　道法会元卷之二百四十一竟
　　#1『酆』下有缺字。依咒语常式，此句疑当作『一如酆都大帝律令』。
　　#2『火』下有缺字。依九狱名，此处宜作『南方火翳，地狱主者』。
　　道法会元卷之二百四十二
　　豁落灵官秘法
　　主法
　　祖师神霄通灵西河上宰萨真人守坚。
　　将班
　　都天豁落猛吏赤心忠良制鬼缚神火雷霹雳灵官王元帅善。
　　赤面赤发，黄结巾，金甲红罩袍，左手执索，右手持铁鞭，绿靴，背负虎皮袋，状貌威恶。
　　召合
　　先以剑诀书一轰字在香炉内，存此字．金光灿烂，良久变此字如大火轮，内有一火珠，见元帅自火珠中进出。
　　召咒午文南炁
　　神威豁落，金甲黄巾。手持铁鞭，红袍罩身。绿靴风袋，双目虎睛。腰缠龙索，受命三清。追摄邪祟，速缚来呈，不伏吾使，寸斩如尘。急急奉九天雷祖大帝律令。
　　王善入涂中
　　□□□□□□。寅卯巳未午申亥。
　　中：啼雷叱车轰天霹雳摄。
　　左：唵喗咤敕煞摄。
　　右：唵吽吽□□□捉娑诃。
　　阴斗雷：雷威才震便惊人。子午斗。
　　阳地雷：亨轰滑辣救竟敕。寅午斗。
　　吾奉九天雷祖大帝敕祖师萨真人律令摄。
　　召役如意心咒
　　唵哪□咭咤魁斩嚤呢摄。煞文，南午炁。
　　合景符节制。
　　玉皇有敕 天地奉行 地帝有敕 天将降临 王善将军 飞天裂地斩馘妖精 氐擒活捉押赴坛庭 陈威奉行 丘先降临
　　乾元亨利贞，与吾捉妖精。谨召豁落将，疾速现真形。敢有违令者，飞文奏上清。急急一如祖师神霄通灵萨真人律令。
　　摄亡符
　　午文，南炁，书於旛上。
　　王善
　　啖雷啖摄天地动。寅卯巳未午申亥。
　　唵喗咤敕煞摄。
　　唵雷叱车轰天霹雳摄。
　　唵吽吽□□□捉摄疾。
　　唵哪□咭咤魁斩嚤呢摄。
　　坠旛
　　存亡人男女面目形状，存旛为金桥，过於童子身顶。先用山字印，五指勾中指，二指四指压小指，大指搯艮文，伸中指。存一泰山压下，见泰山神引亡魂掬坠旛上。喝云：奉九天雷祖大帝敕，太乙救苦天尊律令。
　　作用召役
　　先飞化元斗一座於面前，吸南方火炁人心#1以舌尖书一炓字，呵於南方、化成一团火光，其势炎炎如日出之状。火中有一点灵光隐隐而动，所谓窈窈冥冥，其中有精，恍恍惚惚，其中有物。乃瞑目闭炁，内想吾心中之火炁亦腾腾而起，与面前之火团在天际隐隐而动。然后以目光一射，其火若金团，随我眼光在吾顶上。乃呵出我心中火炁，与彼相合在上，中有北斗一座金光朗然。遂以右手剑诀，劈开火块，见王元帅从万丈火光中迸出，立于坛前，服色分明，其状大威怒。就以立乎书祖师萨真人宝字一照，其将方拱手听令，任意驱遣。
　　真人宝字：
　　道法会元卷之二百四十二竟
　　#1『人心』当作『入心』。
　　道法会元卷之二百四十三
　　南极火雷灵官王元帅秘法
　　师派
　　祖师汾阳散吏救苦真人萨守坚。
　　将班
　　南极火雷赤心忠良猛吏王元帅善。
　　面红紫色，黄巾红抱金甲，虎须虎睛，绿靴风带，左手雷局，右手执金鞭。
　　副将
　　左直大将军陈威，右直大将军丘先。
　　二将并是符使相貌。
　　召合
　　凝神定炁，存南有火云郁勃，用目光虚书轰字於香上，次书聻字於空中，再吁出轰字与聻字混合，变成金光。念召咒，见帅降现坛前，随事宣白。
　　秘咒
　　炎雷撼摄天地动，动地天摄撼雷炎。
　　又咒
　　魁斩嚤呢摄。一炁七徧。
　　又咒曰
　　南极之精，火雷之神。腰缠龙索，受命上清。绿靴风带，双目虎睛。追摄邪祟，速缚来呈。急急如律令。
　　本帅符
　　霐□□□。上圈。晅朒炓王善□师号。上圈。□□□□□。水通用。
　　缚龙索
　　唵雷敕车轰天霹雳敕煞摄。
　　唵炎雷敕煞摄。
　　唵炎雷速缚敕煞摄。
　　召将符
　　普倒蒙法一名金井拦
　　行持，用童子三人，坐於坛中，右手熏於香上，令坐片时，然后作用。以舌尖虚书轰字於上腭，又用目光书聻字於目上，将轰字吁出，混合聻字，金光一块，却吸入水中，盖定，本身符化於内。念咒曰：
　　天迷乾。地迷，坤。人迷巽。鬼迷。艮。天迷不见地，地迷不见天，人迷不见鬼，鬼迷不见人。
　　迷台光，午。昏幽精，申。昧爽灵。子丑。成雷局握定。
　　三魂七魄迷落丹田摄。
　　□星捉凶祟，□宿命索枭。□□速考鬼，□□正天条。钦至全收黑墨漆。吾呼灵官将，有祟徧身摇。
　　如天将入体，手摇，祟入体，足摇。如蒙童子，先令静坐片时，以目光虚书聻字於童子天目，然后噀水一口，召将入体，法师自觉身中之炁踊跃万偏。如未入体，再依前作用。待入体，祝事问之。
　　道法会元卷之二百四十三竟
　　道法会元卷之二百四十四
　　玉清灵宝无量度人上道
　　灵宝源流
　　祖师虚无自然玉清元始上帝，
　　玉晨大道太上道君灵宝天尊，
　　紫宸太华天帝，东华上相青童道君，
　　西灵金真梵炁祖母元君，
　　太玄玄一郁罗翘真人，
　　太玄玄二真定光真人，
　　太玄玄三光妙音真人，
　　洞玄太极太虚灵应徐真人，讳来勒，
　　太极左仙聂冲应常道葛真君，讳玄，字孝先，
　　朱阳郑真人，讳思远，
　　抱朴子葛真人，讳洪，字稚川，
　　渊洲高真人，讳钦之，
　　玉清总仙上真简寂先生陆真人，讳修静，字景真，
　　上清东华太皇道君，
　　洞灵上卿青玄府下教司命三官保命司主簿丹元姚真人，讳圆，字耀灵，
　　司命神盖宝惠尚书王真人，讳古，字贤孙，
　　灵虚诚应紫极田真君，讳思真，字清夫，
　　洞微高士赞化先生开光救苦宁真人，讳全真，名本立，字道立，
　　上清宝川王真人，讳谼，字光宝坚，领教真师玉田赵真人，讳德真，字义夫，
　　云林先生宋真人，讳存真，
　　玉虚先生张真人，讳洞真，
　　太玄先生孔真人，讳敬真，
　　丹霞先生卢真人，讳谌真，
　　东华先生薛真人，讳熙真，
　　灵宝通玄弘教法师水南先生林真人，讳灵真，
　　太极高闲先生董真人，讳处谦，字巽吉，三十九代天师太玄张真人，讳嗣成。
　　赞化先生舆真人事实
　　先生姓宁，名本立，字道立，讳全真，开封府人也。世裔莫详。幼养於裴氏家，长犹从裴。然天性纯孝，奉所生母尤谨。其资禀纯异，敏於记忆，凡诸子百家，医药卜筮之书，无不该贯融会。善察天文踱度，尤工於风角乌占卜术。贫无以自给，为六部书令。每叹曰：
