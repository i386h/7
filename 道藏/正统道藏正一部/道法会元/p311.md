<!-- { "loadSidebar": true } -->
　　一卓天清，二卓地宁，三卓万神咸听。
　　泰山咒
　　大力如山，大力如山。先发六丁，速运泰山，压鬼灭亡摄。急急如律令。
　　右咒毕，噀水一江，左足顿地一声，存泰山压之。
　　勑身咒
　　勑吾身中十二神将，三百六十骨节神。是吾神者居吾傍，非吾神者远离他方。神人神人，五藏相生。存我骨肉，灌我胃华。天蓬天蓬，六府九官。天圆地方，六律九章。急急如律令。
　　收邪巫，以右手剑诀画一井字作用，左手掐煞文当心，念：
　　一画天开，二画地裂，三画人生，四画鬼灭。剑诀，一卓。一收东方邪师，二收南方邪师，三收西方邪师，四收北方邪师，五收中央邪师。上下中村已奏名邪师，未奏名邪巫。收上一里邪师，二里邪师，三里邪师，四里邪师，五里邪师，五五二十五里邪师，百里千里一切侧法邪师魂童。仰本坛将吏，尽行收下邪巫师猖神兵，邪巫魂童，押赴吾坛狱井之中，无动无作。
　　用两手雷局打入井中，用山字诀押之。
　　变身咒
　　灵宝降勑，变我身神。代天行令，役使雷霆。都督三界，节制万灵。吾今变相，速降真形。急急如律令。
　　天皇大帝，速变吾身。吾为雷使，紏察鬼神。驱役神吏，上合天心。急急如律令。
　　存变，左手剔贪斗於头前，右手尉魁斗於头后，取斗气罩身，或为法主，雷使，天师，皆可用之。
　　护卫咒
　　青龙在吾左，白虎在吾右，朱雀在吾前，玄武在吾后。黄龙镇吾肺，七星在吾手。吾在玉座中，太乙为吾耦。吾今召集天神地祇，本坛诸司将吏，并在吾前后左右四维上下护佑吾身。凶神恶鬼，只闻吾声，不见吾形。如有干犯，押入酆营，依律定罪。急急如律令。
　　左手煞文平胸，右剑诀叉腰，丁字立定，念：
　　一魄入贪狼，二魄巨门傍，三魄禄存位，四魄文曲当，五魄廉贞内，六魄武曲乡，七魄破军下，三魂同入藏。惟有五星并五影，玉皇有命佩天罡。上台护吾身，中台护吾命，下台杀万鬼。急急如律令。
　　运三台于顶。
　　召将
　　雷霆号令，急如星火。十方三界，顷刻遥闻。以今焚香关召火犀雷府伐生死邪巫将军朱彦，火速赴坛。疾。
　　一召咒
　　上帝勑召，朱彦来临。雷声左震，电光右随。鼻涌黑雾，充塞乾坤。呼风哨雨，鬼瞰神惊。天罡大圣，化现真形。手持铁棒，拷打阳魂。黑虎奔冲，足蹑风云。旋乾定巽，天地暗昏。凶恶立灭，何鬼敢存。有违法令，罪罚非轻。急急如玉皇上帝勑。谨召朱彦速降行坛。疾。
　　唵喗咤哩，朱彦速降昆那摄。一气七徧。
　　二召咒
　　朱彦朱彦，子。斗中之精。辰。黑云罩体，卯。黑雾藏形。未。追魂摄魄，午。杀鬼安人。巳。誓佐大化，未。显现通灵。急急如律令。
　　唵吽吽，朱彦速来临。煞文。唵牟呢哩哒速降摄。
　　三召咒
　　唵吽吽，朱彦速降临。天摄地摄，地摄天摄。黑面朱彦，恼裂生魂。飞魂过海，摄附生身。阳魂不信，速摄其魂。疾降疾降，疾速降疾。
　　秘咒
　　唵喗□咤□□□煞摄。
　　退一步，瞑目，面北背南，掐煞文平胸，右手剑诀叉腰。想北方天门大开，存黑气一团，自天而下，仰面取炁一口归肾，向后，取南炁一口归心。定神片时，却存肾气攻心，心炁攻肾，红黑二炁往来三次，混合为紫炁，凝之于心。却以雷局运起，自尾闾从夹脊登十二楼，自泥丸从口中出，吹於香烟上。又咒：
　　唵喗咤哩吽□哩□咤耶。飞天大力神速速降，速赴来。娑婆诃。
　　唵吽□咤啹吱勑煞摄。
　　则发，想本帅在黑雾之中，其形如金刚状。却以舌书聻字，化金桥，吸入心，呵出，则本帅在坛，沈师侍右。再取黑气一口，吹出罩定。再念后咒。
　　唵呜咤摄娑诃唵唵吽呢哩哒速降摄。唵啹哽啹吱啹哪唏□娑诃唵啮□□□唵□勑摄。
　　都召咒
　　唵喗咤哩喑咤哩朱彦速降毗那摄。
　　杳杳冥冥，天地齐并。闻呼即至，速现真形。疾。
　　下令咒
　　火犀大仙，自巽度乾。摧山倒岳，覆地翻天。万神齐诺，呼圣集仙。敢有妖魔，奉命不虔。斩以黄钺，斫以镢天。令持在手，永镇吾权。一勑不降，逆节相传。二勑不降，罪坐不原。三勑不降，影灭风烟。急急如玉皇上帝律令。存至，任意差遣。
　　本身符
　　日宫太阳帝君降真入符中呵卯文
　　月宫太阴皇君降真入符中呬酉文
　　东方木德星君降真入符中嘘卯文
　　南方火德星君降真入符中呵午文
　　西方金德星君降真入符中呬酉文 北方水德星君降真入符中吹子文
　　中央土德星君降真入符中呼中文
　　贪巨禄文廉武破 □□□□□□□ 天火飞跃群阴现形 火煞飞星照败邪精 角亢氐房心尾箕斗牛女虚危室壁奎娄冑昴毕觜参井鬼柳星张翼轸手点口念 将军前行急捉邪精使者后殿火速通灵 圆光项负朗耀乾坤 唵吽吽□咤哩朱彦速降唵吽吽暗咤哩沈彦清速降　
　　右符书毕，随事意，於符腹中批云：
　　朱彦准符请随命火急奉行。唵喗咤哩喑咤哩。朱彦准符速行。疾疾娑诃。书勑字。急急。玉皇上帝勑，朱彦准符速行。
　　如治病驱邪，用玄阴咒、金光煞鬼咒、天蓬咒威德咒、玉皇诰涂之，再加前秘咒。
　　天火地火雷火神，急收急捉捉妖精。火犀雷府横天降，黑面将军不容情。
　　勑咒卯文
　　东甲乾元亨，正炁速流行。吾奉神霄命，天地掌中横。辰巽为地户，阴阳掌上存。五方降真炁，助我运雷霆。转伏随吾用，用则雷电腾。速降疾速降，霹雳震天廷。急急如玉清真王长生大帝律令。
　　取巽炁一道吹入掌中，取神霄玉清紫炁二道灌于掌中，化所居为金楼玉殿，化自己为神霄玉清真王。默念：
　　唵喗咤哩喑咤哩朱彦速降毗那摄。
　　存元帅入符中，沈帅执勑召雷神旗随后。以双手握雷局，摩肾堂五次，存雷打从尾闾度双关至耳而出。念秘咒：
　　唵雷电雷霸霹雳霹灭召煞唵吽娑诃。
　　右咒念三遍，运从耳出。祝云：
　　仰朱彦准符部领巽宫蛮雷，火速前去，依上施行，刻时显现报应。急急奉行。以风火雷罡剔发。
　　风火雷罡
　　唵吽吽吭哼哩煞娑诃 唵咤阴雷电光煞摄 唵轰天霹救竟摄
　　摄虫治病符
　　玉清上帝敕上清上帝敕太清大帝敕三诀剔入 吾奉紫微大帝敕 开天门闭地户留人门塞鬼路穿鬼心破鬼肚外圆内方万鬼伏藏急急摄 天煞地煞年煞月煞日煞时煞灾煞劫煞一切邪魔尽受煞 横金梁悬玉索吊鬼神压凶恶 天官斩神地官斩鬼水官斩精 雷府将吏霹雳一声入地万丈无动无作 唵□咤哩喑咤哩谨请火犀将军朱彦速降摄
　　右符书成，再念天蓬咒涂，加北帝讳，聻字盖，掐煞文，取北炁，合自己煞界吹入。
　　勑符咒
　　螮蝀螮蝀，三尸作患，九虫殃。侵食五脏，游走膀胱。或黄。吞符入腹，搜胃涤肠。符治百病骨体康强。三焦九窍，五脏六腑，一切尸虫，敢不消亡。急急如律令。
　　遣咒
　　神霄玉清，十万天丁。玉清勑命，龙索虎巾，斩灭凶邪，擒捉妖精。随吾符勑，火急奉行。
　　拂笔上出，止吐。笔下出，通腹。气字符，用绯纸书三道，治百疾。或作圆子，念三焦咒。如捉祟，不会二焦咒。
　　火罩符
　　用绯纸朱书，要笔笔相连书之。
　　紫微大帝敕 妙道上帝敕 徐守中江巨渊师子玉翟世宁 九天云路飞捷使者急罩鬼神急急如火帝敕
　　　　涂咒
　　上清威甲九清九丑。炎光灿烂，火兵前行。千千力士，万万精兵，上张天罗，下布地网，妖祟馘首，魔魅伏藏。敢有拒逆，剑斩呈头。急急如律令。
　　右咒涂毕，再念南斗讳加之，取南炁呵入符中，存火罩火光交布于中。
　　勑符咒
　　日之原，火之祖。朱陵火府，至阳之精。火铃将，火轮神。火神布罩，罩定鬼神。结铁为网，罩摄邪精。火罩八方空世界。火焰腾腾化铁城。火官火君，火帝火神。不问高下，无问疏亲，但干不正为祸鬼神，一切罩下，毋得容情，吾行火罩，透彻青云。上通无极，下至风轮。东彻木源国，西止金祖天，南止朱陵府，北止大罗天。上有鬼神不得下。下有鬼神不得上。内有鬼神不得出，外有鬼神不得入。何神不在吾罩内，何神不在吾罩中。谨请火罩大神徐守中、江巨渊、赵子玉、翟世宁、禀吾勑令，听吾号令，火急奉行。疾。
　　黑罩符
　　否奉北方黑帝灵君摄 前朱雀后玄武左青龙右白虎 红杏卯文袜兑魔真午墨黑子灵宝聚魂摄中 敕差天将逞威灵振起风云天地陡黑鬼无逃形 贪巨禄文廉武破阴七转
　　唵嗗喽咭啰唫。子。吽哪咤。寅。寅罡咤。辰。娑婆啰□丑。唵啰□。申亥。急急摄。
　　右符书成，掐子文，取北方黑炁吹
　　入，存黑雾蒙蒙，天地陡暗。
　　黑风黑罩咒
　　四天闭塞，八面黑云。上彻天河黑泽，下至九垒重阴。黑风霹雳，黑雾奔腾。黑罗黑网，黑索黑轮。黑雷黑雹，黑炁黑云。吾行黑罩，罩定冤魂。邪愁祟惨，鬼哭神嗤。谨召天蓬主兵都元帅，玄武壬癸大将军，大黑天神苟留吉，黑雾大神毕宗远，灵官阴雷神马宗才，不动尊王宋文卿，七级使者，铁冠使者，北帝吏兵，黑戈黑甲，黑马黑兵。黑云蔽日，黑炁混凝。跨黑龙，骑黑虎，磨黑旗，击黑鼓，呜黑锣，扬黑土。运形变化，大逞威灵。无论高下，选甚家亲，金仙古佛，灭迹除形。为妖典祀，寸斩无停。掀砖掷瓦，飞石扬尘。山摧海竭，火灭地平。悉皆收捉，无处逃形。明朋人道，黑黑鬼门。大道昌盛，仙道兴隆。魔道灭形，鬼道无踪。视之不见，听之不闻，千程黑暗，万里昏沉。天黑地黑黄河黑，天地山河漆墨黑。广布普天广大罩，为吾罩下鬼神魂。急急提兵周八极，生擒活捉赴坛庭。吾奉紫微大帝勑。普天罩大黑罩摄。
　　二符书罢，明具事因书关牒，前黏本身符一道。如降将考附摄亡，不可轻易。审事轻重而行。犒讫，书火罩符，随关前，用钱马焚遣，限某时回坛报应。
　　发罩诀
　　谨炷真香，关召火罩大神，黑罩大神，大黑天神，黑雾大神，马宋二灵官，九天云路大神等将，下赴坛所，随吾行罩，罩远坛场，助吾附体，显彰报应。
　　发罩罡
　　步至彻尾一步退下来两手掐子午斗□至□
　　右以十指阴斗，按寅文平脐，念黑风大罩咒，边念边想，见普天之下，皆发黑风黑雨，黑雷黑雹，黑炁黑云，匝布世界，罩定邪鬼，使之无路。咒讫，存想讫。以阴斗自脐起平眉。退三步，立辅星上，旋身发去，步风火雷罡，回步。
　　存地裂雷震风火交奔念
　　天地陡暗，日月失昏。摄。七徧。
