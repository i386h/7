<!-- { "loadSidebar": true } -->
　　次日观景象，四山明朗，天日炎烈，此时越要加诚，不可懈怠。端然静室打坐；自己消息到来，即见风云雷电交作。依然坐定不动，直候雨降，久则方起。如风云雷电不应，即合升坛如法催降。大槩阴阳激剥之义，彼动则我静，彼静则我动。要识此机。若动静同时，决然不应也。
　　升坛先看方向，云雷风霆俱在东南方上起，乃是三帅之验，或云雷在西北方，必须动雷起风，吹过东南。此时作意西北，剑诀书祖符，入号窍，双手雷局，丁罡运天逐去，顷刻见云雷渐过东南矣。
　　如至期不雨，烈日当空，乃就坛发檄，乘怒兴云掩日，作意催召风云雷电雨。一应再加檄，约时的降。雷不怒则不呜，心稍退则不诚。祈祷之要，须知此理，方可取应。
　　凡祈晴则与祈雨法不同。盖因积雨久阴，欲得开晴，甚难於大旱祈雨。亦须端坐凝定，运用工夫，了无一事一物相干，心目相映，上无浮翳，下绝妖尘，中心莹彻，觉如秋月在天，春阳照水，神炁通畅，身心清爽，愈久愈悦，天炁开朗。法师果能致此地，又何虑帅将之不灵，符窍之不验也。
　　书符，用金光一笔扫成。若笔力枯燥，外景又无触心之事，其符必应。升坛，先运金光布满坛场内外，号召使者起大风扫退阴霾。运金光书，烁见天日。依然定日约时，升坛取效。
　　莫真人示诸法子云：大凡祈祷雨旸，要知动静变易之机，阴阳盛衰之义。静极财动变，阴极则阳生。此理明矣。假若天心人意相关，晴亦可雨亦可，又何待符章而后应。
　　祈晴，以心为山，以脐下为水。依法书符，不入云雷雨号，只入晴号。静坐，水不上升，但是火炁上升，冲满天地。召使者，焚符，存金光满空，使者扫开云雾，显露阳光。
　　几书捧奏符，三处加号魍，加两翅，太乙逐天罡。发去，存满天金光火光。
　　雷霆三帅心录
　　世系
　　事实
　　玄鼠夏五日在星，海琼子读雷典于紫清福地。欻凉风生桷，香雾霏窗，神光洞融，几格灶喷，有客自中庭来止。揖予谓曰：子志心道法，掌握雷霆，议事丹章已命之矣，上古有五神火，今帝以三帅主之，神火之自出，三帅之宗源，可得闻欤。
　　子曰：坐，我明语客。传有之曰：太昊伏牺氏，风姓，母曰华胥，感履大人之迹而生后。蛇首人身，代燧人氏以木德王天下，受龙图之瑞，以龙纪官。观天文，察地理，画八卦，分九州，造书契，制婚礼，作网罟，教佃渔，养牺牲充庖厨。在位百二十年。有子二人，长曰祝融，字伯庸，即今南斗火官也。次曰郁光，字伯温，即今欻火大神也。此邓帅之所自出也。炎帝神农氏，姜姓，母曰女登，感神龙而生后。牛首人身，继太昊以火德王天下，受火星之瑞，以火纪官。教种百谷，日中为市，致天下之民，聚天下之货，交易而退。持鞭味草而建医药，重八卦为六十四。在位百四十年，无嗣。黄帝有熊氏，姓公孙，名轩辕，母曰附宝，感电光绕斗枢而生后，代炎帝，以木德王天下，受景云之瑞，以云纪官。作舟楫，立栋梁，为杵臼，利万民。制弧矢以威天下，战平蚩尤。在位百年。有子二人，长曰少昊，次曰昌意。少昊金天氏，乃黄帝长子也，己姓，名挚，字青阳。母曰女节，感星如虹而生后。继黄帝，以金德王天下，受凤凰之瑞，以乌纪官。始用度量，命四民，立四时。在位八十四年。有子一人，曰蟜极。颛顼高阳氏，黄帝之孙，昌意之子，姬姓。母曰昌仆，感星贯月而生后。继少昊以水德在位八十四年。有才子八人，曰八凯，王天下。后不能纪远，始命官牧焉。苍舒、颓敱、祷戭、大临、厖降、庭坚、仲容、叔达是也。帝誉高辛氏，黄帝曾孙，少昊之孙，蟜极之子，於颛顼为从子，继颛项，以木德王天下。在位七十年。有二子，长曰傒，生木子八人，曰八元，伯奋、仲堪、叔献、季仲、伯虎、仲熊、叔豹、季狸是也。次曰隆延，娶陈锺氏，生扶风黑历及华□极，此辛张二帅之所自出也。邓帅名郁光字伯温，以功封于邓墟，因以为氏。本出风姓，故号曰风后温。世疑邓帅姓温，风后，非。盖后者氏也，犹今之王氏刘氏。木郎咒曰：流晶郁光奔祝融。显然指出名讳，而十七史温元经，黝伯温为字明矣。《离骚经》曰：帝高阳氏之苗裔兮，朕皇考曰伯庸。伯庸实出太昊，至颛顼时，其后为火正，故系高阳。斯为可证也。辛帅讳汉臣，本法咒曰：真讳龙延。龙字者，岂非隆延之误乎。又曰：左华右极，真讳真名。而《龙函经》以艰字作某字注曰：雷神名则上为华下为以□字。明在其中矣，帅本高辛氏之后，以祖之字为氏，故辛姓。汉臣者，乃以艰字拆开耳。於此知辛帅正隆延第二子也。张帅讳，阳从日讳。阴从月讳。十七史曰：扶风之子曰挚收明。明字即阴阳二讳之义，故号曰曜明。以功封於张地，因以名氏，故张姓。本法有收执符，即挚收之讹耳。符上勘同字曰 ，书时默咒曰：天皇有命令随吾行，盖 乃古草书颛字，天皇即伏羲氏内号，本君令臣之意。颛顼以水德王，取木克火之义。又於符上作用北灵黑历四字，岂非前史所载，本父命子之意。黑历乃帝誉之孙。帝誉以木德王，取水生火之义。帅本帝誉之后，帝誉继颛顼有天下，故书颛字以制之。由是言之，雷霆三帅，本一家人也。自前至今，莫不知主帅为欻火邓伯温，判官为负风辛汉臣，使者为直符张元伯。欻火者，神首之名也。负风者，乃扶风之讹也。即以父兄之子为氏之义。直符者，主直雷霆符命之职也。邓辛皆是，而张名独非。盖元伯乃字之讹耳，而受法之士不究本末，因下界直符有张元伯之称而名之，不几於穹壤乎。《太玄黄庭经内传》：太乙白虎则指天皇，为南极长生大帝，华胥为元天大圣母，轩辕为紫微烟都帝君，此又主判雷霆之祖帝也。
　　予非求奇，按诸经史，世传雷篆天章，自九天玄女流派以来今人皆非。上官先生欻火真形符，赵房州辛判官符，马真官张使者符，莫明祖炁，各主一见，遂拆裂而为三。殊不知独体者，妙用归一，混合同玄之意也。受法之士，但知有三帅之符，便有以为三帅妙用如此，行持不灵元怪#1。盖本法以邓帅在心，辛帅在胆，张帅在肾，皆按其祖所王天下之德。自天一生水，地二生火、天三生木而论，火不假土而激，岂足以济其炎。木不假水以溉，岂足以发其秀。况木能生火，土独居水火之中，实主五行。不然奚独称三帅辛独居其中。盖土初之前火耳。昔有神五人，堵首人身，又在三帅之前。即《玉经》所谓雷大雷二雷三雷四雷五是也。若三帅混合之后，加入此五员，以阴阳生克，作用木郎咒以盖之，运霹雳两边合起雷火以激之，山倾谷沸，霹雳迅发，雷光奔飞。却加入鸣灭摄，直下藏阳出阴，祈晴祷雨，轰灭淫恶。复以腥烟合同加罡触发，加以欻火太乙真符，大煞，役使社令神祇。夫如是而取报应，顾不伟欤。
　　言既毕，日月明，雷电耀，风雨声，大神降，都督形，使者出，躬服膺绕座三匝，共立弘誓，曰：吾等三神，素扶玄化。人心道法，杳杳莫明。间有灵者，格其诚耳。公今一旦显微阐幽，历穷所据，用之既勿疑，授之顾不轻。可谓法海之砥柱，后学之津梁。符到奉行，吾当力是。倏忽之问，寂无遗响，天无浮翳，四炁朗清，神客并失。予亦大悟，因笔于牍以示后人。
　　雷典曰：吾知汝名，吾知汝姓，汝若不至，骂汝祖公。此挟长而问者也。然则役召雷神可不知其所从来乎。烟都学士萧越牖访我岑寂，暇日对评议事丹章，因及三帅心录，一生二，二生三，如指诸掌。於此始知雷霆亦有内谱。爰绣于梓，嘉与后学之士共之。抑《玉经》有云：汝名天下知。今天下知之矣。
　　琼管紫清真人白玉蟾述。
　　道法会元卷之八十二
　　#1『元怪』疑当作『无怪』。
　　道法会元卷之八十三
　　先天雷晶隐书
　　主法
　　高上神霄玉清真王长生大帝，梵炁法主斗母紫光天后摩利支天大圣。
　　师派
　　祖师青华帝君李，讳亚，
　　祖师雷霆启教火师白洞灵安真君汪，讳守真。
　　祖师金阙侍宸灵惠冲虚通妙真君王文卿。
　　宗师高明君洞明白真人，讳玉蟾，号海琼。
　　颠嵩道者云中散仙金真人，讳达，字志达。
　　学仙童子方舟道者陈，讳困济，字仲济，号方舟道者。
　　寅□玉隆先生赵，讳玉隆，字子寅，号寅意先生。
　　铁心道人闵。讳霦，字子文，号铁心子。
　　将班
　　欻火律令大神炎帝天君邓燮，
　　雷霆都督铁笔注律大神青帝天君辛，先天一炁飞捷报应使者旸谷神君张珏，雷霆传音捷疾使者啸命风雷神君张云，雷霆发号都督使者太乙铁甲神君张亚，阳雷五大蛮雷使者：马郁林，郭元京，方仲高，邓拱辰，田元宗。
　　阴雷五大蛮雷使者：辇
　　蒋刚轮，毕机，华文通，雷压，陈石。
　　雷公江赫冲，雷母秀文英，风伯方道彰，雨师陈华夫，云吏郭士秀。
　　天母圣相
　　主法斗母摩利支天大圣。
　　三头八臂，手擎日月弓矢金枪金铃箭牌宝剑，着天青衣，驾火辈，辇前有七白猜引车，使者立前听令，现大圆光内。
　　专将服色
　　一炁掌令旸谷神君张珏字元伯。
　　先天之神，本无形象，乃意神也。以后天言之，其形凤觜环眼，朱发，肉角，翅身赤色，褊身金书天篆文，足如龙爪，头戴天丁冠，身着红裙曳绿风带，左手持天皇令，右手执敕召雷
　　神皂旗，跨井木讦。自太极化形，禀北斗廉贞炁而出，飞入斗口，或下海鞭龙。闻召劈面而来。
　　副将服色
　　一炁运令啸命风雷使者张云，状如主帅，身青色，左手握雷局，右手拨云杖，乘火云，从主帅左畔至。一炁行令太乙铁甲使者张亚，状如主帅，身黑色，两手俱持铁斧，乘黑云，从主帅右畔至。
　　召合玄机
　　法师息心定炁，物我两忘，念头不挂一丝，万神自注於体。混混沌沌，寂无遗响，我身亦无。湛然不动，促炁归玄关之中，凝然无想，心与太虚为一。但见金光发现於前，舌拄上腭，咬定牙关，猛着精神，弩目直视巽户，北辰光辉在前，光射吾目。次见金字饥於斗口成金光一团，似切升红日之状。却念天母心咒，存自己为天母。
　　咒曰
　　曩谟引啰咀曩二合怛啰二合夜野一怛你野二合他二阿迦摩枲三摩迦么枲四阿度么呆五你钵啰么枲六摩诃你钵啰么枲七阿怛陀那么枲八麻哩支茫么枲九那谟谇都谛十啰乞叉啰乞叉□十一娑嚩萨怛嚩难左十二娑嚩怛啰十三娑嚩婆喻十四钵奈啰吠毗药二合十五娑嚩诃。
　　南谟三满多一没驮南二唵三麻哩嗟茫四娑诃。
