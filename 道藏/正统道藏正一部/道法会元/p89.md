<!-- { "loadSidebar": true } -->
　　法师或坐或立子，面对午位上，闭目，舌拄上腭，一意居中，良久，收闭炁息， 蒸郁无奈着处。心存天地昏黑微细，惟有我在中间，尽力提起此四字号在师口砖。冲去。一个时或做三两遍而止。多则能起风。略举此为标本。正月起寅，寅上加戌亥，起子。二月卯上加戌亥，起子。三月辰上加戌亥，起子。四月已上加戌亥，起子。五月午上加戌亥，起子。六月未上加戌亥，起子。七月申上加戌亥，起子。八月酉上加戌亥，起子。九月戌上加戌亥，起子。十月亥上加戌亥，起子。十一月子上加戌亥，起子。十二月丑上加戌亥，起子。此谓之撼动、雷城之法也。
　　蒸山煮海
　　法师静坐，闭月，舌神土腭。或在坛内，或在坛外。一意居中， 内外无所出败润气息，蒸郁一身丹服，脑门响动，气息无奈着处。心存天地昏黑微级，尽力提起玉帝金书冲去。一个时辰或做三两遍而止。多则起风。此谓之蒸山煮海也。
　　动播山岳
　　法师闭目，舌拄上腭，静坐。或在坛内，或在坛，外。一意居中，收闭气息，蒸郁三身，头目摇动，身上汗流。心存天昏地黑，惟有我在中间。尽力提起玉帝金书雷局冲去。一个时辰三两次而止。多则起风。此谓之动摇山狱也。
　　四司承号
　　北斗贪狼星，即魁星也。元炁禀此星所生。此谓之总监大星使者化炁北斗，谓之都水也，不可不用。凡运用之法，夜静对此星静坐良久，收闭 气息。心存天地昏黑微细，尽力提起玉帝金书冲去。仍存炁到星所。连作用三五遍。如有黑云煞气掩蔽，或星跳闪动，此之验也。如无应，用雷祖玉帝元始金书四号，以剑诀虚书空中，用雷局打去。又用，连做三五遍。应则妙也，不应如前作用。此谓之一司承号也。
　　作用南斗第三星
　　法师对星静坐，收闭炁息，无奈着处。心存天地昏黑，尽力提起玉帝金书冲去。连做三＋五遍。如无云炁遮蔽，亦用雷祖玉帝元始金书四号，以剑尖虚书，用雷局打去。又用此号连做三五六七遍。此谓之二司承号也。
　　作用天罡星掌雷也。
　　法师对此星静坐良久，收闭炁息，蒸郁无奈着处。心存天地昏黑，尽力提起玉帝金书冲去。连做三五遍。或此星昏暗闪动，黑云煞气遮蔽，此为妙也。如无应，又用雷祖玉帝元始金书，以剑诀虚书，雷局打去，用号连做三五遍不应时，又依前作用。此谓之三司承号之要也。
　　作用河魁星掌枢雷大煞也
　　法师对此星静坐良久，收闭炁息，无奈着处。心默存天地昏黑微细，尽力提起○○○○四字口传。连做三五遍。如有黑云煞气遮蔽，为验也。此谓之四司承号也。
　　光烛金乡
　　西方有电火交横，法师对西方静坐良久，闭目，舌拄上腭，收闭气息，无奈着处。尽力提起○○○○四字口传。连做三五遍。如无电起，用雷祖玉帝元始金书四号，以剑诀虚书，用雷局打去。又用字三五遍。电便起应兆。此谓之光烛金乡也。
　　乾坤传令
　　乾上西北方，是又谓之天门，有雷声打过坤上西南方，是又谓之地户。师云：乾坤传令无应时。师夜静对乾上静坐，收闭蒸郁无奈着处，尽力提起
　　○○○○四字口传。冲去。如有雷声电火应动，以为妙也。如无，仍前作用雷祖玉帝元始金书四号，以剑诀虚书，雷局打去。又用此号，对坤上静坐，收闭蒸郁无奈着处。尽力再提起前四字，以雷局打去。仍用雷祖玉帝元始金书四号，以剑诀虚书冲去。此谓之乾坤传令也。
　　云起有蒂
　　云气层层深密，黑暗不拔眼，有根，蕾买头上似灵芝相似，三四五丈厚，此则雨多也。薄则雨少。此谓之云起有蒂也。
　　应雨有源
　　云起得厚如起云有带之像，此谓之应雨有源也。
　　染金乌
　　日出没之时，对坐良久，收闭蒸郁无奈着处。尽力提起○○○○ 四字口传。冲去。连做三五遍。仍用雷祖玉帝元始金书，右手剑诀虚书，用雷局打去。如有黑云煞气掩蔽，不露日光，此为妙也。如无应，再依前法用工夫。此谓之染金乌也。
　　浸玉兔
　　夜静太阴出时，或太阴在中天，对他静坐良久，收闭蒸郁无奈着处。尽力提起○○○○四字口传。冲去。此太阴，专用阴气吹之，不可用煞气。连做三五遍。仍用雷祖玉帝元始金书，右手剑诀虚书，雷局打去。用此因号。若有黑云煞气掩蔽，此为验也。如不应，再依前法用之。此谓之浸玉兔也。
　　虹蜺出没
　　东南巽户上一丈高，或丈五高，此谓之开雷门。俗言谓之系牛桩，应来日雨。二丈五高者，应当夜雨。大雨过后，巽户有虹蜺现，大东风吹向西去，正日落之时，此谓之流精斩虹，应来日雨。此谓之虹蜺出没也。西方有虹，正东方日出之时，西方虹圆，头尾至地，小雨。此虹亦不斩，应未申酉时雨。或虹在西南坤上，西北乾上，或一丈，二丈长者，亦不斩，应当日雨。凡有虹蜺在东北南三方者，头尾至地，圆者，降注雷雨。此则太阳余炁。法师对太阳静坐，收闭蒸郁无奈着处，尽力提起○○○○四字口传。冲去。连做三五七遍。云气匝蔽太阳。如不蔽，用雷祖玉帝元始金书，又用斩虹号，剑诀虚书，雷局打去。用此号如太阳蔽了，法师转身向虹，左雷局一击，右剑诀一斩，大叫：使者张某赶雷雨赴坛。此谓之斩虹蜺之法也。
　　神怒云签
　　天昏地黑，狂风猛烈，雷电交横。仍在坛上静坐，用舌尖虚书起云符，嘘出坛上天中去。连做上三遍，就烧起云符三五道。雷神见此号结顶，仍大叫：使者起云结顶。此谓之神怒云签也。
　　驱龙卷水
　　法师静坐，用舌尖虚书至紧符，呵出天上去。一二三遍，就烧至紧符三五道。此至紧符，谓之致雨二字。存雨像至紧，符脚洒洒下落。仍用存舌为赤龙，搅起华池神水，分作三口，送至丹田，存雨大落，大叫：使者止风下雨。此谓之驱龙卷水也。
　　补云作霖
　　假姐雷雨到坛，或一方无云，或二方无云，右手剑诀，虚书雷祖玉帝元始金书四符号，逐一雷局打去。又用此号，大叫：使者补云，务要雷雨大落。谓之补云作霖也。
　　六符四遍
　　於皂檄背后中问先迭书十二阴符，金光布了。檄面中间，书成二圈。
　　边迭书十二阳符，右边书十二阴符。都书满了，加雷王二名，又加金书电母雨师亲机四号符命在内，用金光布了，使印。前三印，后四印。
　　先研下洁净浓墨水一盏伺候。又办火把飞马，纸钱，摆布人夫及净茶酒果供养之物。法师解秽启师，告白事意毕，展开皂檄於卓上，左印右令压檄。法师离卓三步远，静坐良久，提出金书在空中巽户方上。二雷王见此号，领三司百万雷兵在巽户上拱听号令。法师却将盏内墨水唅於口中，复位坐，唅口中墨水如汤热，收闭气息，蒸郁一身，无奈着处。起身，丁罡三步近卓边，将口中墨水尽力喷在皂檄上，急将檄安於火把上烧冲。仍收回元出金书，入于绛官。右手提令于卓上打馘魔号，在足下赐馘魔竞。此谓之发檄了也。
　　六符一遍
　　用砖十二口书符，摆在坛上十二方。
　　遇辰巳时分，用炭火烧之。午时尽未时初，令十二人，各铃砖符入四方缸瓮内。每方用瓮三口，十二方用十二盆水，令十二人各洒之，令地炁上升。
　　六符二遍
　　用砖一口，书雷王二名在砖上。然后书二十四符在砖上，加符命、雷公电母雨师亲机符命在上。金光布了，放在坛中央。辰巳时分，用炭火烧缎，午时尽未时初，令一人持砖符，下在中央缸内。烧砖处用水洒之。
　　六符三遍
　　坛上置铁炉一十二座，打铁符，每符长五寸，阔三寸，厚三分。於本处建坛去处，看有几多食水井。每井下符一道。附近有江河中，亦下。书铁符之时，洁净房内，书之不许人窥看。止书三司本身符，雷王符发用足矣。此谓之横拈倒用。
　　六符四遍
　　或有龙去处，古迹圣井有几处，下铁符几道。每铁符长一尺，阔五寸，厚四分。用朱砂书。如无朱砂，墨书亦可。一头书雷王，二名迭书。二十四符在上，加雷公电母雨师亲机四号符命在上，金光布了。一头批事意。如不批事意，书符在当中亦可。不批事意，最为妙也。
　　六符至秘后四法
　　虽有四般说话妙用发扬，其所用则一。每下符之时二令一人持之，伺候号令至。皆下符。或在井内，江河中，龙潭圣井，听三擂鼓，或打钟三下，后一齐下符。法师在坛上下符，皆同此一时用也。左手雷局，右手提令，存天皇伽耶人首蛇身，涌身一万丈，我亦涌身一万丈，大怒煞气冲天，仍心念□嚷二字。此法有大旱方可用，其余不可轻用，恐贻雷宪。
　　凡祈雷雨，巽户方上无电，法师可对此方静坐，收闭蒸郁无奈着处，尽力提起○○○○四字口传。冲去，巽户上去。此方属阴。连做三五遍，仍用四符号打去，有电起为验。无电仍前作用。震上艮上谓之开雷门，仍用雷祖玉帝元始金书，以雷局打去。
　　如雷雨在东方，西风吹住；雷雨在北方，南风吹住；雷雨在南方，北风吹住；雷雨在西方，东风吹住。假如雷雨在北方，南风吹住，法师背南面北，静坐良久，收闭气息，无奈着处。尽力提起。○○○○ 四字口传。冲去。连做三五遍。仍以剑诀虚书元始金书二符号，雷局打去北方坎卦中。使者见此二号在卦中。存使者涌身万丈，双膊巨翅，扇起北风，仍书元始金书二符号，法师转身用雷局提过南方去离卦中。使者见此二号在卦中。存使者涌身万丈，双膊巨翅，塞住南风。法师大叫：使者闭塞南风，速起北风赶雨赴坛。不应，再依前法作用。三方依此一方而行，举此为标本也。
　　飞剑斩天皇
　　发二檄后无雨应时，二三日方用此法。以厚黄纸一幅，书天皇符一道。头在巽，足向乾，在坛中旗下，夜至子时，用雄鸡血喷天皇符。来日午时日正当中，法师左手雷局，右手提剑在手，与天皇对立。存天皇人首蛇身，头顶水轮，足踏水输，涌身万丈，吾身亦涌身万丈。大怒，存天昏地黑，速转身一匝，用剑斩天皇符为两段。此谓之飞剑斩天皇也。
　　策役天皇
　　凡祈雨一二日无雨，存天皇人首蛇身，涌身万丈，头顶水轮，足踏水轮，我亦涌身万丈。大怒，存天昏地黑，快转身一匝，用令一击，口中默念□嚷二字。此谓之策役天皇也。
　　闭雷门塞雨户
　　牙关下有二窍，左为雷门，右为雨户。假如雨住，舌拄上腭，谓之闭塞二窍。如雨不住，再用赤龙搅起口中精液满口，分作三口送至绛宫，存雨大下。然后舌拄上腭。此谓之闭雷门，塞雨户也。
　　动变澄湛之法
