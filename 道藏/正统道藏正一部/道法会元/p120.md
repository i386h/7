<!-- { "loadSidebar": true } -->
　　伏以大道难名，孰起方隅之限。真元纯若，本无清浊之分。今将契妙理於先天，必合敛神机於万有。庶使邪魔束首，道炁长存。少彰一动一静之关，用假五炁五行之水。至大元外，何妖不摧。谨请日华流晶，月液浮光，罗剎功曹，通真使者，灵宝符命神吏，九凤破秽仙官，解秽局中一行官将，各各运玄初之水轴，起天外之恩波，助我行持，荡除魔秽。兹水也，德冠五行，功滋万物，为九天之雨露，作四海之波涛。圣人出而黄河清，王道平而泉源涌。遍洒法坛内外，扫除魔秽。清明一滴才沾，十方俱洁。真科有咒，谨用宣扬。
　　众□净口咒、净身咒。法师默咒云：
　　道祖一炁，大梵飞腾。清华景明，与道合真。急急如元始上帝律令。
　　呼中宫祖炁冲天门，却□净天地咒，至中山神咒，即叩齿念：
　　唵摩尼黑历赤虚呜。
　　口诵为中山神咒，手书水中为元始玉文。洒净，然后取天门金光炁罩坛。念咒曰：
　　金光掣电咤。
　　存天门金光郁勃，中有一字金书，然后召功曹传奏：
　　出乎震，齐乎巽，阴阳不测之谓神。顺乎天，应乎人，来往无穷之谓圣。元始一炁都督雷府行坛，焚香告召雷司直日奏事功曹、使者、直日传香奏事神员，当境土地里域正神，恭愿云生足下，剑佩腰间，才闻召请之音，即降雩坛之下。适伸扳请，想沐来临。情悃披宣，惟神聪听。宣意。向伸情悃，已对披宣。谅沐聪明，谛听而往。仰烦传兹情悃，启奏帝真师尊，雷霆雨部，十方三界，四府万灵，普降雩坛，鉴兹祈祷。毋违顷刻，速为通传。吾在行坛，立候回报。
　　师长跪，三上香，启圣：
　　伏以天鉴不违，厥灵濯濯，帝临毋二，夕惕虔虔。捻土倾心，披云稽首。具位臣某诚惶诚恐，稽首顿首再拜，谨运真香，遥空上启：帝师先天无极大道生一始祖太易水火鸿蒙混沌元阳上帝浮黎元始天尊，祖师先天混沌自本自根生天生地生佛生仙太初玄元铁师上帝，先天太极开明三景黍珠说法无量度人掌教万法天师，太上开天执符御历含真体道金阙至尊玉皇上帝，南极勾陈天皇大帝，北极星主紫微大帝，承天效法后土皇地祇，圣师高上神霄玉清真王长生大帝，东极慈尊青华大帝，九天应元雷声普化天尊，九天雷祖大帝，上清紫微碧玉宫太乙大天帝，六天洞渊大帝，渌波天主帝君，可韩司丈人真君，九天采访使真君，梵炁法主斗罡天后摩利□天大圣，北斗九皇星君，南斗六司星君，东西中三斗星君，天罡大圣主雷真君，河魁大圣主霆真君，三元三品三官大帝，北极天蓬天猷翊圣三天上帝，万法教主玉虚师相玄天上帝，三天扶教泰玄上相真君，太极仙翁天机使相真君，高明大使天枢内相真君，会书雷霆三省使相真君，雷霆玉府判府真君，玉府左右侍中真君，左右仆射真君，天雷上相真君，玉枢使相真君，斗枢上相真君，上清司命玉府右卿五雷院使真君，雷霆都司元命真君，诸司府院主法高真，玄门传道华阳、正阳、纯阳帝君、海蟾、紫阳、杏林真人、紫贤、泥丸、海琼真人，雷霆启教火师白洞灵安真君，金阙侍宸灵惠冲虚通妙真君，三十代天师虚靖玄通弘悟真君，先天风雷雨部尚书一元无上真人，祖师上官二三弘道先生，祖师高明君洞明大法师，宗师云中散仙颠嵩真人，诸阶道法古今传道授业历代宗祖经籍度师列位真人，一炁分真主雷炎帝天君，一炁节制主坛青帝天君，一炁掌令雷霆飞捷使者，啸命风雷使者，太乙铁甲使者，神霄驱雷霹雳程元帅，九州烈雷蒋使者，先天五炁雷神，五方蛮雷使者，五方斩勘使者，五方妖雷使者，四圣雷神，神霄三十六司雷神，地祇三十六院雷神，七十二司杀伐官将，直季直节雷神，三五邵阳八灵八猖一切雷神，先天三五火车铁面雷公王元帅，天心地司起煞猛吏太岁殷元帅，雷府管打不信道法伐邪巫朱将军，神霄如意玄坛赵元帅，酆都忠勇诚魔关元帅，地祇昭武温元帅，某靖行坛合坛天雷酆岳诸司官将，助道护法正神吏兵，地水岳读真宰，山川溪源潭洞龙神，本府本县城隍，本里社令主者，诸宫十庙迎风接雨神祇，卫坛传奏直日香官功曹骑吏，尽虚空法界无量圣贤，恭望洪慈，俯垂降鉴。伏想寂无所寂，感而遂通；玄之又玄，洋乎如在。超越先天一炁之外，不离三坛同惮之中。与世推移，知臣感激。先安宝座，次献香茶。
　　恭惟先天无极主法高真，惟时，上帝，发先天无极之玄机，泽于下民；裸大地长春之黑黍，以介景福。允执厥中，无任寅恭。开壶初奠。恭惟先天启教诸大师尊，伏闻清为圣，浊为贤，薄奠祭天之美禄；师所存，道所守，庸叨济物之殊恩。祀事孔明，懋敬厥德。少淹师驭，亚奠拜陈。
　　恭惟雩坛，系叩一切灵祇。伏闻三杯通大道，秉救世之枢机；一炁转洪钧，合回天之造化。心乎爱矣，神其享之。无任恭虔，酌陈终献。伏以仰大德之恢恢，道则高矣；布小心之翼翼，天必鉴之。辄控丹衷，上干玄造。臣今奉为某乡贯某人投词，伏为本境自某月以来，雨泽愆期，亢阳为虐，田畴乾个，禾稼焦萎。众志忧惶，无方控告。投丐臣行持，祈求雨泽事。臣领词难抑，法在济人，谨卜良辰，恪遵师范，发行墨牍，请降天恩，择地建坛，召雷致雨。今当登坛，告行符檄。委命先天一炁五雷飞捷报应张珏使者，副帅张云张亚，五方雷神，合属官将，承传号令，依应施行。未敢擅专，先当启敬。重念臣身居五浊，道隔两尘，是为末学之夫，罔究先天之旨。辄陈恳款，全赖提撕。愿怜下土之生灵，俯降上天之睿命。玉音摄炁，俾凡躯而与道合。真王言如，纶命雷神而从人所欲。广施利济，即赐感通。臣下情无任祈恩请命之至。谨启以闻。　师变神步罡，众钵金光咒。法师依法召将，及城隍社令等神。行坛有令，雷厉风飞，帅将效灵，云屯雾集。元始一炁，都督雷府，飞符号召先天一炁五雷飞捷报应使者张珏，副帅张云张亚，五方蛮雷使者马郁林、郭元京、方仲高、酆拱辰、田元宗，五方斩勘使者蒋刚轮、毕机、华文通、雷压、陈石，雷公江赫冲，电母秀文英，风伯方道彰，雨师陈华夫，神霄三十六司雷神，地祇三十六院雷神，梵炁雷部合司官将，天心地司主起煞太岁殷郊，主将先天三五火车灵官王善，雷府伐邪巫朱炜，玄坛赵朗，酆都关羽，地祇温琼，合坛诸司官将，城隍里社，山川溪源潭洞龙神，雩坛受事合干神吏，闻今符召，云集坛前。向伸宣召，使者雷神合属官将既已到坛，暂驻威光，听今命令。辄陈凡礼，少款神斿。清酌前陈，伏惟故受。恭惟先天一炁飞捷使者，五方雷部威神，元始祖劫，太极先天自一炁以分真，统万灵而节制。居九天辅玄之位，位列神霄；专五雷飞捷之名，名摽旸谷。总玉清之化炁，实金阙之真仙。一体三身，千变万化。排空驭炁，想雷部之威仪。酝水绩花，按仙经之轨则。辄陈清酌，少饯皇华，稽首投诚，开壶初献。
　　雷声普化，道炁长存。化形十方，如彼银河之水；掷火万里，灿然金钺之光。运一炁於先天，济草生於大地。显扬法化，啸命风雷。雨旸则应念感通，邪鬼则闻名殄灭。飞行捷疾，誓愿弘深。顾我无明德之馨，赖神以克诚之享。欲破除於万事，须更尽於一杯。瞻望威光，举行二奠。大道无名，生天地而运日月；乾元资始，润风雨而鼓雷霆。顾一炁之威神，领九霄之主帅，身骑木犴，腾火云而敕召雷神；体合金乌，跨水界而鞭驱龙鬼。位居中上，职掌西台。惟将圣以符灵，想心通而法遍。三杯通大道，冀特鉴於诚心；一气转洪钧，谅斡旋於造化。不愧再三之读，全资六一之灵。无任虔诚，酒行三献。
　　恭惟主将先天三五火车王元帅，神霄猛吏，玉府雄兵，手执金鞭，受命三清。降鬼祟，腰悬龙索。宣威九地救生民，绿靴风带护身形。双目火睛耀天地，红袍罩体；穿山破石捉邪精，怒发冲天。走火行风扶道法。统百万貔貅神将，号三五火车雷公。愿扶法力救众生，望把誓盟闻上帝。收瘟摄毒，起死回生。拷鬼摄亡，三界大魔咸拱手；诛坛伐庙，十方外道悉皈依。无任寅恭，举行四奠。
　　恭惟诸司帅将，各部吏兵，功在帝庭，职迁帅阐。英雄忠毅之气凛凛尤存，威严刚烈之风洋徉如在。神驰碧落，志在苍生。剑肃秋霜，弓开夜月。或骑龙跨虎，或啸风鞭霆。名高二院三司，威摄五岳四渎。束缚六天九丑，馘剪十洞妖魔。雨施云行，风飞雷厉。助天地而育物，同雨露以滋生。奉帝命佐吾坛，肃天威扬汝职。辄陈菲礼聊效芹诚，再举芳樽，满斟终献。
　　众哗经咒。
　　向伸荐献，谅沐饮沾。符檄宣行，雷神采听。
　　宣檄牒。
　　所行符檄，告下已周。从骑钱科，随檄化献。化财真咒，谨用宣扬。物禀一炁，神化无方。咒以为财，灿烂星光。神仙洞府，永作佳祥。
　　伏请一炁，飞捷使者，五方雷部威神，领此凡仪，即登云汉。轰雷掣电，彰万里之威风；执节捧符，传一声之号令。普告三界，周回十方，成施利济之仁，立俟感通之报。
　　当职专先天号令之权，司雨旸祈祷之事。抽关起钥，济物利人。帅将速整云车，修持器械，布云雷火车之阵，行风云电雹之车。顷刻三天，须臾九地。署魔王於瞬息，驱旱魃於斯须。致雨济民，乃雷霆之本职。承文办事，实帅将之常仪。钦承吾命，毋辄故违。
　　唵吽吽。天雷神，地雷神，阴雷响，阳雷呜。准吾命，速登程。急急如律令。
　　次步发遣罡。
　　步罡毕，噀水，双手雷局打发，运祖炁出成黑云。存使者雷神轰雷掣电，驾风乘云，布雨满空，飞腾而去。次念：
　　唵嘛哩嗟□娑诃。使者奉天母敕，速去速来，明彰报应。疾。
　　下令一声，於此后作用九宫取报应。
　　九宫作用
　　坤此方下三十六雷符念三十六雷名一句一斧打入依法作用
　　兑此方念万神咒召役万神兴道合真作用金书月号兴云
　　乾此方念道祖一炁火梵飞腾青华景朋兴道合真作用金书月号於其上
　　离此方巽水掩闭阳光依蔽日法作用存遍天黑云旋罩此兴云
　　中总辅雷霆作用口受
　　坎此方作於用水鞭北帅以笔墨书三符帅为符下海鞭龙下印令於其内
　　巽此方召旗念秘咒一字一展旗次焚起风符巽水依法作
　　震此方依法运用第一阵掌心雷立取报应务要怒叱之
　　艮此方竖剑念剑出锺陵郡炁冲牛斗灼三尺斩妖精万邪随剑落作井收鬼
　　右取报应毕，再拜焚香礼谢。祝曰：
