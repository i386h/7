<!-- { "loadSidebar": true } -->
　　蓬正添聻，天关地轴。太阴太阳，水火交逐，赤帝灵神，神通备足。张竭刘海，为吾守狱。天罗地网，万里罩促。一如帝命，收付黑纛。急急如北极降魔大力威神天蓬元帅律令。
　　封狱门毕，却将桃技一条长七寸，明念咒，於门上考之。伏则开狱门，不伏则再考，念后咒。
　　北帝玄灵考鬼咒
　　天狱灵灵，永沉幽冥。无光无像，无影无形。境无阳炁，阴毒结成。广方万
　　里，鬼神都庭。幽囚滞魄，无有生成。死杀败灭，永沉铁城。考汝畏伏，炼汝灭形。吾有黑律，按佩而行。敢有干犯，立化为尘。急急如律令。
　　右咒考七下，如畏伏则除之，不畏伏则再念。
　　天元宪章灭鬼断魂大咒
　　北斗倾魂，五帝断魄。三尸鼓勇，上镇
　　泥丸。洞天先光，魂魄无生。□星落地，□星无明。□星自灭，□星昏沉，□星震怒，□星如兵。□星冲掷，当者丧形。急急如律令。
　　右咒念七遍，以桃枝於令门上打，云：炼之则伏，化之则灭。如欲赦之，当用北斗玄卿，普天大赦保生咒，七遍至四十九遍。双手寅卯午关发，取出如前。命神将放出邪鬼，喝云：
　　猛将桑铜颤头大将，速将上件鬼魂，还其本所。急急。
　　北斗玄卿普天大赦保生咒
　　天蓬天蓬，九玄杀童。变化凡身，威猛英雄。通天通地，通火通风。通水通
　　幽，通显通空。通正通邪，无尽无终。变化九亿，聚魄生魂。□星明朗，□星乘龙。□星大吉，□星腾空。瑞光流散，普遍光风。□□上生，□星神通。同上生籍，保魄守魂。精得以炼，炁得以通。神得以定，四大兴隆。急急如兴隆。急急如北极镇天降魔大力威神天蓬都元帅律令。
　　闭狱门咒
　　云塞地户，鬼塞幽关，急急如酆都大帝律令。
　　袋令咒
　　天垂黑云罩幽关，急急如酆都大帝律令。
　　吹诵四天闭塞咒，取黑炁布之。
　　黑篆真文倒咒
　　万鬼自溃，神刀一下。天猷灭类，四明破骸。北斗然骨，炎帝烈血。斩鬼五刑，镢天大斧。欲来现状，敢有小鬼，去却不祥，辟尸千里，卫我九重。三十万兵，威北衔锋。天驺激吏，威南御凶。天丁力士，四目老翁。苍舌绿齿，横身饮风。吞魔食鬼，丹霞赫冲。紫炁乘天，斩邪灭踪。威剑神王，严驾夔龙。素枭三神，手把帝钟。长颅巨兽，太上皓凶。七政八灵，高刁北翁。五丁都司，九么煞童。天蓬天蓬，含元太虚。勑。
　　右掐九天宝印卯文，取炁吹之。
　　右咒，昔酆紫阳天师感北帝遣天丁，赐三十六黑篆真文，精勤持念，功满升天。
　　道法会元卷之二百六十四竟
　　道法会元卷之二百六十五
　　北阴酆都太玄制魔黑律灵书
　　西台御史检法行刑通访大使魏伯贤修
　　上清大洞法师观明端靖冲妙真人郑知微序次
　　昔北极紫微玉虚帝君，居紫微垣中，为万象宗师，众星所拱，为万法金仙之帝主，上朝金阙，下领酆都。起於龙汉元年，有北阴酆都六洞鬼兵，神灵魔王，游行人世，杀害生灵，莫能制御玉帝召北帝统率神将吏兵，演大魔黑律，行酆都九泉号令符，紏察三界鬼神印，降伏魔群，驱荡妖氛，救护黎庶，功成行满，升入北极中天自然总极紫微大帝之位。故七真曰：祖师北极大帝为万法之主也。北帝制伏群魔，行九泉号令符，紏察鬼神印，及制黑律，命御史魏伯贤掌之，领酆都官将，北帝即紫微大帝之分化也。故上清天条玉真天坛玉格，女青鬼律，天蓬律，九天大法等文，刑律严重，莫如酆都黑律也。按经云：北帝勤修，经历精勤，香灯礼拜，念诵供养三清上帝，精诚不退，魔障消灭，功勤德满，升入帝位。出入有华盖相随，星光照耀，七宝璀璨上彻诸天，下照万国。每月二十七日，下降尘寰，察人世罪福，孝逆善恶。如行酆都大法，当於人世身佩黑律，手握宪章，即九泉号令符。心存北帝，目想诸神。酆都将吏。飞步七星，剑横台斗，又何患鬼魔不制，将帅不行乎。
　　按《老子犹龙经》云：紫微北极玉虚大帝，上统诸星，中御万法，下治酆都，乃诸天星宿之主也。北极驱邪院是其正掌也。玄中教主大法师，玉京化主四辅医王，九天掌律官平章事。修上清律，以传元素元辉府三天扶教辅玄大法天师都天大法主泰玄上相正一静应真君知北极驱邪院事三天门下，日直元君张天师。后传於九天定命注生破邪日直元君杜光庭其律始於此。后四圣行新律，天枢行上清律，同驱邪院律。神霄玉格，可称慈仁律，酆都黑律可称严重律。夫律皆不可犯，行正法者当谨畏守持，先正己而后可以责伏鬼神。勿令累及九玄，斯可进秩仙班。平章事赵真君修。 
　　北帝黑书律
　　一、诸法官欲检黑律条示鬼神，先当望北极，炷香启奏紫微北极台斗，四圣，三官，酆都大帝，三天法师，宣白投词及鬼神情犯，礼拜北帝，然后公检行刑。违者去寿三年，死入大铁围山。再犯加一等，死入酆都刀山地狱。
　　一、诸鬼神犯罪重，上清律及玉格不能尽其罪，然后检黑律。如鬼神犯轻，法官便行怒检黑律者，去寿一年，仍将鬼神不尽其罪，法官受之。
　　一、诸法官受任酆都，掌天曹重任，其权不轻，宜朝夕香灯，奉事北帝。历劫勤苦香灯，奉三清礼号，诵北帝主帅咒，即天蓬咒。始终不怠，自然名书功籍，渐可身登太极。始勤终怠轻慢者，名书过籍，去禄去寿，死入酆都铜柱地狱。
　　注云：酆都无丹书青篇，其籍皆黑也。只分功籍过籍耳，黑编白字乃功籍也。过籍则黑编玄字也。
　　一、诸法官奏名天府，名籍仙阶，不得诵念佛书魔教及宣虚伪不祥之文。礼释敬僧，祀神祷鬼，扇惑良民，令国中四民失业，迷惑邪风，犯者天帝牒下，所司去职落名，死入酆都，堕为猖鬼，永失人身。
　　一、诸法官奉命北帝，受职太玄，与真武佑圣真君随班朝帝，其权甚重。常有魔王敬畏，鬼吏参随。凡出入则城隍社令，并皆迎送，不得妄言人鬼喜怒，阴阳神吏必察法官喜怒颜色，不令而行。如违，则魔王不畏，鬼吏不遵，临事不神，必为恶鬼所侮。
　　注云：昔朱真君教主尝聚朋友，心怒一人不发言。但兴念云：世间如此，不信道法者可杀之。其人竟坐不住，及归，吐血而死。是知受酆都法者，恶魔护卫，意念之间，不令而行。
　　一、法官佩正令出入，不得令僧尼妇女鸡大猫畜所见。一有所犯，令失其灵，法官受罚。如出入下令，即於袖中将出叩之，即便入袖悬之臂上，使人鬼不知阴行也。
　　一、诸法官，不得参禅念佛，流入邪教。必失其真，忘真必死，死入地狱。再生人世，破形伤体，断足失明，行丐念佛，永失中国福德男子之身。
　　一、诸法官，不得交合娼妓及举念非真。每于二十七日帝降之辰，不可游房，三尸上奏，必短其寿，大宜忌之。
　　一、诸法官不得向北遗便。当斗便者，必遭恶患之报。
　　一、诸法官常当存神保真，安思静念，一心专念，紫微常存心地。如是则
　　四圣卫形，九皇保命。
　　一、诸法官，每月初五日二十五日乃北帝主帅天蓬下降之日，宜保真静念，如法朝诵天蓬秘咒，当获玄感。
　　一、诸法官，常於玄帝下降日及斗降日，当祝令持印召神令将。
　　注云：玄帝乃酆都提刑，北斗乃酆都枢妙，破军乃酆都节度使也。
　　一、诸法官交游恶人，亲近小辈，与无德人论法者，北帝灵官书恶斩魂。
　　一、诸法官当尊敬度师如敬父母，生当恭敬，死后当奉灵於本院师前，诵经超度。违者三尸奏恶，名书行籍。
　　一、诸法官有功於世，身未登真，北帝先诏其度师诣阙取问功过。须得度师保奏善状，则得超度。必先度师证品仙阶，然后嗣师上超真境。
　　注云：昔天师收六洞大魔时，不合杀伐过甚，北帝书恶。时玄中教主保善奏帝，乃得超三天大法师位。
　　正令法格
　　九天定命注生破邪日
　　直元君杜光庭编行
　　九天金阙大夫六阴
　　洞微仙卿卢野注释
　　野尝炷香，拜诵紫微黑律，寒生毛发。尝於郑公知微处，所持酆都正令，其运令格式咒语，行用大段不同。於是炷香叩问郑公，先生曰：黑律乃法之条例也。本法者，乃法之仪格也。故酆都一法数宗，不同常法。然诸将遵行者，黑律为正也。野须两存之。得黑律者，不传运令式法。无运令式法，非北帝之真妙，当以黑律运令为全法焉。今野观黑律及运令式，修用不同。得法者，凡召将时祝云：依吾式行。或云：依吾格行。
　　法官欲召二功曹使用，当行印叩令，则二神出。一叩不至者斩，法官误叩者死。
　　注云：况同节制，参合行令。附叩印召功曹咒。
　　法官欲召酆都猛将，当用指叩玄都正令面三下。三叩不至，送御．史行刑，铁棒一千。误叩者死。
　　法官欲召酆都九狱主者，收禁罪魂或行刑考召，当用印叩令狱三下。三叩不至者，送御史行令，铜槌一千。误叩者死。
　　法官召力士使者急，将印叩令头，主帅令其神急至。三叩不至，送御史行令，大铁槌五百下。法官误叩者死。
　　法官召酆都八将，叩令右三声。三声不至，送御史准令，行铜火棒五百下。法官误叩者，无号令并死。
　　法官召酆都诸符使，当用笔叩。令符使立至，三叩不至，送御史准黑律从条，杖铁火棒五百下。误叩者死。
　　法官非利害紧急大祟，不得轻召。景阳宫四神违者，去寿一年，流一千里。
　　法官遇狂邪恶祟，欲召北阴景阳宫四神，用令左叩三下。三叩不至，送御史检黑律从降十七功。出宫听断。误叩者死。
　　法官非治魈通者，不得轻召二灵官，违者去十功。
　　法官用酆都符命并将黑纸黑书黑印烧化黑钱甲马。
　　法官欲召马宋二灵官，当用手抚令面三下。三叩不至，送御史将二神奏裁，去十八功。误叩者死。
　　法官非治劲封大魔，不得轻召左
　　右禁司，犯者流三千里。凡法官流三千里，明受阳报，并令人出三千里也。
　　法官召二真君，以令下叩三声。三声不至，遣送御史，去三功。再犯奏裁。误叩者死。
　　法官敬掌行酆都正令大权，部辖群魔。当朝夕不住，口诵北帝主帅咒。
　　即天蓬咒。
　　法官领酆都大权正令，部辖群魔，当朝夕一心朝礼，望北想天蓬真像长万丈，礼拜诵咒，请炁炼身。
　　法官欲召御史，须当望北口奏北帝及天蓬大圣，宣读事意，然后召之。
　　法官凡有大祟，无法可治者，然后召御史。须当净坛行水，不得令僧尼师巫妇女犯坛，犯者必死。须用符法，宜指挥酆都破秽都尉周传罡，肃清坛仪，禁伏不祥，驱逐犯禁。
