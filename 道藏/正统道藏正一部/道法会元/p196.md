<!-- { "loadSidebar": true } -->
　　右臣谨昧死录状上奏玉清圣境大罗元始天尊玉陛下。臣恭望道慈，允臣所奏，曲赦嗣法某人宿生今世故作误为一切罪业，特降敕旨，颁下三界十方照应施行。臣冒犯天威，诚惶诚恐，稽首顿首死罪，谨具状上奏，以闻。谨状。
　　年　月　日具法位臣姓某状。
　　贴黄式
　　奏为某人传受
　　太一天章阳雷霹雳大法，乞降敕命，颁下三界十方照应施行事，伏候敕旨。
　　倚黄式
　　乞降付三界真司施行。
　　可漏式
　　玉清上帝元始天尊玉陛下，具法位臣姓某状奏谨封
　　方函式
　　奏状一函谨谨上诣
　　三天门下上清天枢院请进　具法位姓某谨重封
　　帝位
　　上清大帝灵宝天尊玉陛下，
　　太清大帝道德天尊玉陛下，
　　太上开大执符御历舍真体道昊天至尊玉皇上帝玉陛下，
　　中天星主紫微北极大帝陛下，
　　勾陈星宫紫微天皇大帝陛下，
　　承天效法厚德光大后土皇地祇殿下。
　　雷祖青阳太初圣后各状并同此式。
　　右臣谨昧死录状上奏九天正元雷祖轰天大帝陛下。臣恭望睿慈，允臣所奏，曲赐赦原嗣法某人宿生今世故作误为一切罪业，降以雷光电光正真生炁，灌注某人身中，消除魔障，开悟灵明。特降睿旨，下黄神烈露台，宣告天章阳雷霹雳专司，碧玉内院，太阳下□星宫，洞天海岳，水府龙宫，三界真司，城隍社令，应干祈求起雷祷雨变云降雪降雹降露降霜轰树霹邪去处，照应今来传度事理日后如遇某人批令，合同所至，即请驱发龙雷，应时感格。其某人亲书誓状，至期缴奏黄神烈露台照应。嗣法某人向去设有妄役雷霆，违盟犯誓，照所立誓状处问施行。臣干冒宸威，诚惶诚恐，稽首顿首死罪，谨具状奏闻。谨状。
　　年　月　日具法位臣姓某状。
　　贴黄：
　　奏为某人传受太一天章阳雷霹雳大法，乞降睿旨，颁下黄神烈露台，太一天章阳雷霹雳专司，太阳下□星宫，照应施行。
　　倚黄：
　　乞降付黄神烈露台，太一天章阳雷霹雳专司，太阳下□星宫，照应施行。
　　帝圣位
　　青阳勘令慈悲救苦上帝御前，
　　九霄主雷镇天太初行令大帝御前，
　　掌法圣后白玉龟台金母元君圣前。
　　碧玉
　　右臣谨昧死录状上奏太一碧玉内院大天帝圣前。恭望圣慈，允臣所奏，特降圣旨下六遁镇天号令霹雳司，五福十神宫，分左右二仙龙王，雷霆主司，合干去处，照应施行。如遇某人批令合同到日，即时驱发各部雷神，应时感格，显扬大法。臣干冒宸严，照前结。
　　贴黄：
　　奏为某人传受太一天章阳雷霹雳大法，乞降圣旨，下六遁镇天号令霹雳司，五福十神宫，分左右二仙龙王，雷霆主司，合干去处，照应施行
　　倚黄：
　　乞降付六遁镇天号令霹雳司，五福十神宫，分左右二仙龙王，雷霆主司，合干去处，照应施行。
　　青灵侍卫台
　　其主勘三界鬼神罪犯，正隶雷台，须至奏闻者。
　　右臣谨录状上奏东方青灵始老九炁天君圣前。恭望圣慈，允臣所奏，特降圣旨，下青灵侍卫台考勘官吏，照应今来所奏事理。如遇嗣法某人日后解到罪犯三界鬼神，请依天律施行，以明玄宪臣干冒宸威。照前结。
　　贴黄：
　　奏为某人传受
　　太一天章阳雷霹雳大法，乞降圣旨，下青灵侍卫台照应施行。
　　倚黄：
　　乞降付青灵侍卫台照应施行。
　　赤明流晶台
　　其主勘妖星，火魈、云魈、地魈，半天五酉，飞天着地作孽害人冤魔罪犯，正隶雷台，须至奏闻者。
　　右臣谨录状上奏南方丹灵真老三炁天君圣前。恭望圣慈，允臣所奏，特降圣旨，下赤明流晶台考勘官吏，照应今来所奏事理。如遇嗣法某日后解到罪犯妖星魈鬼，半天五酉，飞天着地作孽冤魔，及关借官吏考勘鬼神，即请依应施行。照前结。
　　黄神烈露台
　　其法官罪犯，逆天犯誓，帅将违令，及分誓符令，正隶雷台，须至奏闻者。
　　右臣谨录状上奏中央黄灵元老一炁天君圣前。恭望圣慈，允臣所奏，特降圣旨，下黄神烈露台考治官吏，照应施行。照前结。
　　皓灵裂尸台
　　其主勘龙神抗敕不行雨泽，及五岳四渎犯罪神祇，五行六畜水怪精灵，正隶雷台，须至奏闻者。
　　右臣谨录状上奏西方皓灵皇老七炁天君圣前。恭望圣慈，允臣所奏，特降圣旨，下皓灵裂尸台考勘官吏。如遇嗣法某日后解到懒龙，罪犯鬼神等精灵，及关借神吏考治龙神，并请依应如律施行。照前结。
　　朔单郁绝台
　　其主勘逆天无道，不忠不孝，不仁不义妖民，及鬼神拒逆符命，无道巫觋亏曲害人罪犯，正隶雷台，须至奏闻者。
　　右臣谨录状上奏北方五灵玄老五炁天君圣前。恭望圣慈，允臣所奏，特降圣旨，下朔单郁绝台考治官吏照应。如遇嗣法某日后解到妖民巫觋罪犯，及关借神吏考治鬼神，并请依应施行。照前结。
　　天枢院缴进状
　　具法位姓某
　　谨据某投词入意。今将元受灵文传付具录事由备奏上帝，及雷轰大帝、诸帝后阙下。共计奏状几函，并重封印全，乞为依时投进，请降敕命睿旨施行。须至开具申闻者：
　　玉清上帝玉陛下，
　　上清大帝玉陛下，
　　太清大帝玉陛下，
　　昊天玉皇上帝玉陛下，
　　紫微中天北极大帝陛下，
　　勾陈星宫天皇大帝陛下，
　　后土皇地祇殿下，
　　九天正元雷祖轰天大帝阙下，
　　青阳勘令慈悲救苦上帝阙下，
　　九天主雷行令大帝阙下，
　　掌法圣后白玉龟台金母元君殿下，
　　太一碧玉内院大天帝御前，
　　东方青灵始老九炁天君御前，
　　南方丹灵真老三炁君御前，
　　中央黄灵元老一炁天君御前，
　　西方皓灵皇老七炁君御前，
　　北方五灵玄老五炁天君御前，
　　右谨具状上申三天门下上清天枢院主宰真君圣前。恭望圣慈，允俞所申，乞将上项奏状，遍为通奏，恭请救旨睿旨，颁下三界十方，依本司今来所乞事理，逐一施行。谨具申闻，伏候昭报。谨状。
　　年　月　日具法位姓某状。
　　申式
　　先天雷轰府
　　具法位姓某
　　谨据某入意。今将元受灵文传付，及为某奏补某职为任，以太一天章阳雷霹雳专司为额，除已具奏上帝，乞降敕命，及奏诸天雷阙，请降睿旨，申牒诸司照应，差降帅将辅佐行持外，须至具状申闻者。
　　右某谨具状上申先天雷府主宰高真圣前。恭望圣慈，允俞所申，特赐圣旨，差降都天霹雳太一十大星帅，一合下赴行坛，伺候拨付某掌管，行持道法，庶获通灵。乞依大法，照应施行。某干冒
　　圣威，下情无任惶惧之至。谨具申闻谨状。
　　年　月　日具法位姓某状。
　　正元碧玉内宫
　　右某谨具状上申正元碧玉内官主宰高真圣前。恭望圣慈，允今所申，特赐圣旨，差降五福十神太一真君，太一十地十返灵官，左右二仙龙王，月华月阴，散风散雨，散雪布霜，飞雹轰雷、闪电诸真人，合部威神霹雳将佐，一合下付行坛，伺候拨付某掌管，行持道法，庶获通灵。乞依大法照应施行。照前结。
　　轰天赤阳雷府
　　右某谨具状上申轰天赤阳雷府主宰高真圣前。恭望圣慈，允俞所申，特降圣旨，差降雷公大将军，阏伯大将军，欻火律令大神，乾罗答那洞罡太玄四将军，飞烈七十二将，九天二十八宿神将，合部威神，一合下赴行坛，伺候拨付某掌管，行持道法，庶获通灵。乞依大法，照应施行。照前结。
　　九天浩霄含真雷府镇天飞灵府，开天始炁雷府并同此式。
　　右某谨具状上申九天浩霄含真雷府主宰高真圣前。恭望圣慈，允今所申，特赐圣旨，差降本府合部霹雳威神，一合下赴行坛，伺候拨付某掌管，行持道法，庶获通灵。乞依大法，昭一应施行。照前结。
　　东方轰天雷帝
　　右某谨具状上申东方轰天震门雷帝圣前。恭望圣慈，允今所申，特赐圣旨，关会黄神烈露台，差降天章阳雷司雷公大将军，太一十神，七十二将，五雷部众，干系祈求起雷、祷雨变云，降雪降雹，降露降霜，轰树伐邪，破庙一应威神，一合下赴行坛，伺候拨付某掌管，行持道法，庶获通灵。请依大法，依应施行。照前结。
　　南方赤天火光震煞雷帝，西方大暗坤伏雷帝，北方倒天翻海雷帝，中央黄门崩烈雷帝，四状并与东方轰天震门雷帝状同。
　　太玄一煞真君
　　具法位姓某
　　谨据某入意。今将原受灵文传付，及为某奏补某职为职，以太一天章阳雷霹雳专司为额，除已具奏上帝，乞降敕命，及奏诸天雷阙，请降睿旨，申牒主司照应，差降将帅，辅佐行持，切惟主张雷霆，发施号令，聚集星帅雷将，擒捉飞天着地行水火风云五魈等类天魔，实隶真司。今将太一兴雷役电龙虎五府合同真檄，黏连在前，须至申闻者。
　　右某谨具状上申太玄一煞真君圣前。恭望圣慈，允今所申，特赐圣旨，关会黄神烈露台，差降天章司雷公将军，太一十神，七十二将，五雷部众，干系祈求起雷，祷雨变云，降雪降雹，降露降霜，轰树伐邪破庙一切威神，一合下赴行坛，伺候给付某掌管，行持道法，庶获通灵。日后如遇某檄文飞申所到，乞依太一元降雷令施行。照前结。
　　都天太一威德主雷真君
　　具法位姓某
　　谨据某入意。切惟发施号令，实隶真司，须至申闻者。
　　右某谨具状上申
　　都天太一威德主雷真君圣前。恭望圣慈，允俞所申，特赐圣旨，关会黄神烈露台，差降天章司雷公将军，太一十神，七十二将，五雷部众，干系祈求起雷祷雨变云，降雪降雹，降露降霜，轰树伐邪，破庙一切威神，一合下赴行坛，伺候给付某掌管，行持道法，庶获通灵。日后如遇某檄文飞申所到，乞依太一元降雷令施行。照前结。
　　都天震灵霹雳辉烈真君，都天白煞摧令雨部真君，都天火光震灵真君，东方主雷金华真君，已上四状并与威德主雷真君同。南方主雷火轮真君，与太玄一煞真君同。西方主雷元命真君，与威德主雷真君同。北方主雷水灵真君，九天采访使应元保运真君二状，并与太玄一煞真君同。九天希夷丈人真君，与威德主雷真君状同。
　　日宫
　　右某谨具状上申日宫太阳炎光郁仪帝君圣前。恭望圣慈，允俞所申，曲赦嗣法某宿生今世，故作误为，上触天光，衅结日宫大明之府罪犯。特赐圣旨，下室□宫，二十八宿宫，引驾大将军，三界所属真司，照应今来传度事理。日后如遇嗣法某为国为民祈晴祷雨，伐恶驱邪，文檄所至，即赐调和正炁，丕阐玄风。乞依大法，照应施行。照前结。
　　月宫
