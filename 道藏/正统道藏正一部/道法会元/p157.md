<!-- { "loadSidebar": true } -->
　　紫虚元君，主召雨神。监督使者，不得久停。时刻滞住，必奏帝庭。急急如太一元君律令。
　　四咒
　　玉晨洞灵，太一摄朝。龙阵急具，速治旱苗。阿香玉女，飞翔郁翘。急急如太一元君律令。
　　再双手雷局掩耳，默念此咒：
　　何年白竹千钧弩，射杀南山雪毛虎。至今攒刃操髑髅，尚作四海毛虫祖。
　　东方久旱千里赤，三月行人口生土。碧潭近在石城东，神物所盘谁敢侮。
　　上歆苍石拥岩窦，下应清河连水府。眼光作电走金蛇，鼻声如雷耀烟雾。
　　当年蛟龙驾陶敝，破石移山助神禹。尔来怀宝但贪眠，满腹雷霆困不吐。
　　赤龙白虎战明月，倒涌黄河作飞雨。吾心岂欲斗两雄，岁时径须烦一怒。
　　焚符叱龙雷。择龙雷动日，备祭，依式行事。
　　便宜行事符
　　玉清元始天尊上清灵宝天尊太清道德天尊昊天玉皇上帝 南极天皇大帝北极紫微大帝神霄真王大帝九天雷祖大帝 天官大帝地官大帝水官大帝 至尊勑命众神遵依急急奉行 玉帝勑命火急奉行 疾去疾来帝令莫违 驱叱雷电霹雳大轰天兵交会扫灭邪源 直事帅将火急奉行宜依事理移文莫延 元帅吏兵叱□风云昏暗天地扫灭妖精拒抗恶逆便宜行刑 天雷大神速鸣遮暗天地地雷大神速轰火急诛斩邪鬼神雷大神鼓舞飞腾授山摧木破石出泉 诸司雷将急出雷门霹雳破敌风雨齐临 五方五帝雷王雷公电母火急统兵速出行事 天地人三才六合雷王雷公礧母急急如律令 神霄王府摧魔伐恶元帅火急速出行事 神霄诸司主者火急奉行 十二月建雷王二十四雷王火急速出行事
　　勑咒
　　金阙命令，颁降雷霆。亲机烜耀，天地皆惊。玉符真字，点画分明。一咒斗黑，再咒日冥。七咒电掣，霹雳震声。金符才至，不得留停。万魔摧折，化作微尘。急急准道祖鸣雷大帝勑。
　　二劫召雷符
　　天初混沌 一生始祖水府雷帝 东方雷王云布乾神雷震天地南方雷王云布乾神雷震天地西方雷王云布乾神雷震天地北方雷王云布乾神雷震天地东南方雷王云布乾神雷震天地东北方雷王云布乾神雷震天地西南方雷王云布乾神雷震天地西北方雷王云布乾神雷震天地上方雷王云布乾神雷震天地下方雷王云布乾神雷震天地祈晴用东方雷王速祛阴翳日月朗明南方雷王速祛阴翳日月朗明西方雷王速祛阴翳日月朗明北方雷王速祛阴翳日月朗明中央雷王速祛阴翳日月朗明东南雷王速祛阴翳日月朗明东北雷王速祛阴翳日月朗明西南雷王速祛阴翳日月朗明西北雷王速祛阴翳日月朗明上方雷王速祛阴翳日月朗明下方雷王速祛阴翳日月朗明祈雷用东方雷王密布同云乱飘瑞雪南方雷王密布同云乱飘瑞雪西方雷王密布同云乱飘瑞雪北方雷王密布同云乱飘瑞雪中央雷王密布同云乱飘瑞雪东南雷王密布同云乱飘瑞雪东北雷王密布同云乱飘瑞雪西南雷王密布同云乱飘瑞雪西北雷王密布同云乱飘瑞雪上方雷王密布同云乱飘瑞雪下方雷王密布同云乱飘瑞雪破庙诛邪用东方雷王兴云掣电诛伐邪神南方雷王兴云掣电诛伐邪神西方雷王兴云掣电诛伐邪神北方雷王兴云掣电诛伐邪神东南雷王兴云掣电诛伐邪神东北雷王兴云掣电诛伐邪神西南雷王兴云掣电诛伐邪神西北雷王兴云掣电诛伐邪神上方雷王兴云掣电诛伐邪神下方雷王兴云掣电诛伐邪神 乾坎艮震巽离神兑八卦雷王罗天□地活捉生擒雨旱魃之精晴□雨之精雪疫疠之精伐祠不正之神 贪巨禄文廉武破子午斗阳日用□□□□□□□寅午斗阴日用 谨召五方雷公四令雷公六甲雷公霹雳雷公发水雷公八风雷公十雨雷公破敌雷公闪电雷公兴云雷公行雨雷公谨召移山雷公十二位谨召五岳雷公十二位 谨召东方玉宝云雷大将身披金甲手执神锋摄魔逐鬼荡涤诸凶神将到处邪殃灭踪急急奉道祖鸣雷律令 谨召南方玄真闪电将军千变万化出入如云身披金甲手执火轮神将到处百怪藏形急急奉道祖鸣雷律令 谨召西方太妙追风大将虚无立极渺渺玄真能祛魑魅斩绝妖精神符到处邪鬼缅形急急奉道祖鸣雷律令 谨召北方玄上集雨大将通天入地遍满乾坤斩阴凶斫断绝鬼门神符到处速摄妖氛急急奉道祖鸣雷律令 谨召东南方好生流火大将赫赫通天南极玄真摄魔伏鬼妖精灭形吾今所使朗灵爽神急急奉道祖鸣雷律令 谨召东北方度仙玄元大将出入莫测道合真疾速祛妖斩断鬼精神符到处不得留停急急奉道祖鸣雷律令 谨召西南方太灵吞魔大将九灵君光透表里动达天真擒邪捉鬼安护生魂急急奉道祖鸣雷律令 谨召西北方无量祛鬼大将通天入地豁落吏兵逐邪斩鬼助国安民见吾者死无量一生急急奉道祖鸣雷律令 天火
　　地火三昧真火雷火电火七星霹雳火天降真火尽皆发
　　三出笔，迸冲上，念七十二候雷公名：
　　东风解冻雷公，垫虫始振雷公，鱼陟负冰雷公，獭祭鱼雷公，候雁北雷公，草木萌动雷公，桃始华雷公，仓庚鸣雷公，鹰化为鸠雷公，玄乌至雷公，雷乃发声雷公，始电雷公，桐始华雷公，田鼠化为鴽雷公，虹始见雷公，萍始生雷公，呜鸠拂其羽雷公，戴胜降于桑雷公，蝼蝈鸣雷公，蚯蚓出雷公，王瓜生雷公，苦菜秀雷公，靡草死雷公，麦秋至雷公，螳螂生雷公，□始鸣雷公，反舌无声雷公，鹿角解雷公，蜩始鸣雷公，半夏生雷公，温风至雷公，蟋蟀居壁雷公，鹰始挚雷公，腐草化为萤雷公，土润溽暑雷公，大雨时行雷公，凉风至雷公，白露降雷公，寒蝉鸣雷公，鹰乃祭乌雷公，天地始肃雷公，禾乃登雷公，鸿雁来雷公，玄鸟归雷公。群鸟养羞雷公，雷始收声雷公，垫虫坏户雷公，水始洄雷公，鸿雁来宾雷公，雀入大水为蛤雷公，菊有黄华雷公，豺乃祭兽雷公，草木黄落雷公，垫虫咸俯雷公，水始冰雷公，地始冻雷公，雉入大水为蜃雷公，虹藏不见雷公，天气上升雷公，地气下降雷公，闭塞而成冬雷公，鹖鸟不鸣雷公，虎始交雷公，荔挺出雷公，蚯蚓结雷公，麋角解雷公，水泉动雷公，雁北乡雷公，鹊始巢雷公。雉雊雷公，鸡始乳雷公，征乌疠疾雷公，水泽腹坚雷公。
　　勑符咒
　　天雷隐隐，龙虎同行。太华太妙，雷电飞奔。飞沙走石。倒海收云。能晴能雨，收魄收魂。蓬莱之部，风雨上卿。霹雳铁斧，皓翁灵尊。驱邪伐恶，木郎驱云。电母啖吼，雷公前奔。风轮火车，震灵将军。霹雳万里。破伏鬼神。急急如道祖鸣雷大帝勑雷霆风火律令。
　　三劫符札
　　太极都雷省
　　具事。
　　右札四天魔王，候符到，即仰火急召起三劫灵官，三十六炁无上将军，雷霆霹雳，流火凶星，金虎大煞，旺炁毒雷将军，一切雷王，八卦大神，三十六雷王，云雷八大天将，五方建罡起罡飞游出没喝令行令号令无尽雷王雷官，一切兵众，狼牙猛吏，火兽，雷飞电光烈炎火铃将军，雷电发生蠢动击剥霹雳，奔河漏海呼风震吼诸天雷部，尽三界传令纠察猛将，邓元帅，辛判官，张使者，起雷符使等众，仰恭准真王号令，奉真王雷帝勑，准始祖兴教符命，轰雷掣电，风雨速行。
　　年　月　日时剖。具位　姓某　押名上合同号。
　　八卦罡
　　唵吽吽，韩难延乾夷勑。兑卦统雄兵，艮宫封鬼门。离宫驾火轮，坎水涌波腾。人门撼地轴，震雷霹雳奔。狂风摧山岳，诸将护吾身。诸将护吾身。沈天断鬼魂，沈天断鬼魂，沈天断鬼魂。吾奉紫微君，当召雷部神。雷神速奔乘，飞云如康民。疾。
　　双手雷局，抹从膝过，打巽户，云：
　　吾奉上帝勑，谨召雷下。报应捷疾张某速至，疾速至。
　　天机雷诀定毕宿方
　　冬至后顺数节得日，逆数二十八宿宫分。夏至后逆数节得日，顺数二十八宿宫分。
　　假如丁卯日巳时二月论之。惊垫为前节，春分为后节。看惊垫后几日得丁卯，以卯止，顺行六位，角至毕，癸至辛，在辛住。又於辛顺起，巳时寻酉在艮，即毕。假如大暑为后节，六月己丑日辰时，乃大暑后五日，得己丑。以上逆起丑艮寅申卯五位，以卯上顺起角宿，角至毕，卯至午，在午住。以午上逆起，辰时寻酉，即毕在亥。
　　福德帝星流火凶星
　　阳年将太岁加元辰。阴年将太岁前位加元辰。
　　诗诀
　　行宫直殿诀玄微，年月日时四处推。但知开辟寻四帝，到所不可识天机。
　　要知四帝住分明，年月日时四处平。但合昊霄玄上帝，旋天万福与生成。
　　帝星到处万凶藏，电母雷公安敢当。但是轩辕亦无效，临时徒尔怨穹苍。
　　帝星妙诀堪何用，破庙诛坛要辩裁。若也未逢师口诀，徒施管见作雄才。
　　其余星煞不堪论，犯着方隅祸及门。万一福神来相济，须知道业不留存。
　　顺逆雷霆克应方，袪邪祷雨及祈旸。救星不用坎离到、霹雳惊人欻火光。
　　风雷妙诀实难量，百万家书尽不藏。四十八星分善恶，行兵潜遁永无殃。
　　右风雷秘要，应系袪邪破伐坛庙，切须推轮帝君所在之方。若雷声不震，恐误行持。此雷枢不传之妙。凡出军战阵，修造宅舍，当求帝座方，则万福骈臻，千灾殄灭。是谓上清关键，玉帝玄机。可加符命，正直施行，然后动达天心，随声应效。可以呼云雷於掌上，致风雨於目前。不患法之不灵，特患不得其人之用法耳。
　　动雷日伏藏不可动雷
　　六戊会龙，六己入，六壬伏，六丁藏，六丙游龙，六癸出。
　　六项日辰须要知，自能相符，可举可应。
　　上清左阳明宫诀
　　甲己顺羊逆向丁，乙庚顺虎逆艮行。丙辛顺犬逆辛起，丁壬顺丑逆癸生。
　　戊癸顺辰逆寻乙，便是雷霆造化根。得诀飞罡符命到，须臾神鬼化为尘。霹雳为首。
　　上清右阳明宫诀
　　甲己顺羊逆癸生，乙庚顺虎逆坤行。丙辛顺犬逆求乙，丁壬顺丑逆寻丁。
　　戊癸顺辰还辛逆，支干年月日时分。真师密授风雷诀，谪仙方始得流传。飞雷为首。
　　九天隐括
　　甲己顺羊逆巽宫，乙庚顺虎逆壬通。丙辛顺犬逆坤位，丁壬顺丑逆乾踪。
　　戊癸顺辰逆从艮，雷公霹雳藏玄风。倘然不犯天科禁，祷雨祈晴烦刻中。雷公为首。
　　九天隐括
　　甲己顺蛇逆甲求，乙庚顺子逆辛游。丙辛顺申逆寻丙，丁壬顺亥逆寻庚。
　　戊癸顺从寅地转，逆来壬上起星头。世人若也明斯诀，天仙钦仰鬼神愁。血刃为主。
　　道法会元卷之一百一十七竟
　　道法会元卷之一百一十八
　　太极都雷隐书
　　三十六炁日用妙道　
