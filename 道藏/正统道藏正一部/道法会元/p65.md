<!-- { "loadSidebar": true } -->
　　开天符诰见前
　　递牒
　　元始一炁万神雷司
　　照为信某祈求瑞雪，消释瘟灾，效者限约过期，未沐感通。切志下民积衅，以致气运未回。除已再奏上天，希恩行赦开宥外，今者拜进碧虚至道文奏一封，琼书一封，上诣高元宸照宫进上。元始一炁开天通三界玉符一道，告闻天阙掌关诸君，三界主者前，凭此证应，不请阻滞，径奏帝前，请祈恩命，颁下施行。仰仗神威，速为传达。就烦告会上清神烈主帅紫皇天一李天君，雷霆主令大神邓天君，雷部万神，紫极冰输洪波鼓舞大神单元帅，本佩法箓诸司府院官属，合干神祇，疾速下降行坛，承传赦章诏命，督勒有司，依时报应。幸勿稽滞，立俟昭报。事干济众，星火奉行。须至牒者。
　　右牒上雷霆行令大神飞捷报应使者张神君，请详事施行，谨牒。
　　年　　月　　日　时牒。具　　位姓某押。
　　诏檄邓天君
　　元始一炁万神雷司
　　臣恭准元始诏命，应天玉符所至，雷霆奉行。昨据入意。除已拜上章书，奏闻天阙宸廷，希恩照应，祈求瑞雪。今者未臻感应，益重民忧。以今再具碧虚至道，恳奏帝陛，颁行元始洞真天赦宝章，专请上清神烈主帅紫皇天一李天君，躬承徧告，开赦民愆，回斡气运外，所合再行号令，立希昭报。
　　空五寸篆符。
　　右仰雷霆主令大神邓天君，承传诏命，火速催督元承差雷霆正令大神辛天君，行令大神张天君，神烈阳雷苟神君，神化阴雷毕神君，紫极冰轮洪波鼓舞大元帅，本佩法箓中官君，诸司府院天将雷神，地祇主者雷神，一合上诣九霄玉清府，会同东灵上相，六华玉震使者，散花玉女，主雪将军，回风结云使者，咸令照依元承事理，上遵太上诏命，即便斡旋造化，燮理阴阳，凝冻结冰，屑云雕雪。散琼花於大地，肇祥瑞於丰年。转温盎以布严凝，肃清沙气；俾民生之遂和乐，屏绝虫蝗。用副祷祈，广扬道化。事干济众，星火奉行。如或有违，罪干天律。急急准元始天王敕令。
　　年　　月　　日　时告下。具位　　臣姓某承诰奉行。
　　宗师金阙昭凝妙道保仙元君祖，
　　祖师金阙上保清真紫虚元君魏，
　　元　　　始　　天　　王。
　　道法会元卷之五十一竟
　　#1『谨』下漏『奏』字。其他文检皆作『谨奏』。
　　#2『木佩』当作『本佩』，指法师自己所佩。他文皆作『本佩』。
　　道法会元卷之五十二
　　清微驱蝗文检品
　　奏玉帝上三境伏魔心章
　　具位臣姓某诚惶诚恐，稽首顿首，百拜
　　上言：臣奏据某处某投词，切念某等务农为本以食为先。于兹春夏之交黍稷方秀，遂有虫蝗之盛，苗稼多伤。恐以下愚积愆所致非资法力曷遂秋成。是用皈投求为禳遣。臣领词虔切。谨为依法告行符命，委请雷君。监同土神，特为驱遣。未敢自专，除已贡发笺状，仰投师省面奏外，谨遵元降，拜呈三境伏魔心章奏闻者。
　　空三寸篆符。
　　右章泄自太虚，流布三界。臣谨端肃，志心百拜上奏号令雷霆玉皇大天尊玄穹高上帝玉陛下。恭望天慈，赦臣僭冒。即赐敕命，降付三省，宣告三界，昭示十方，风雷雨部，城隍社稷，里域土地等神，合干去处，咸令照应。特为本境人民原赦深愆重罪，回旋劫运凶年，消弭灾伤，协成丰兆。宣降神烈阳雷神君苟留吉，阴雷神君毕宗远，霹雳昔阳闪烁王彬、昊周二使者，风雷雨部等神，一合下赴当境，督勒城隍社稷，里域土地等神，即便鼓以雷霆，润以风雨，去其螣蠈，及以螟虱。使多稼之复生，庶烝民之蒙惠。下副有秋之望，上昭大造之仁。臣干冒天威，下情不胜战惧之至。谨具章奏以闻。伏候敕旨。
　　年　月　日具位臣姓某上奏。
　　谨　　　　　　　　　遣
　　九天捷疾符使杨杰操捧
　　上　　　　　　　　　达
　　奏九宸上紫皇上道心章
　　具位臣姓某诚惶诚恐，稽首顿首，再拜上言：臣奏据入意。臣领词虔切，未敢自专，除已拜上章书，上闻昊天金阙，请恩施行外，谨遵元降，进呈紫皇上道宝章上闻者。
　　空五寸篆符。
　　右章泄自太虚，流降三界。臣谨志心端肃，再拜上奏高上神霄南极长生大帝，东极青华大帝，九天应元雷声普化天尊，九天雷祖大帝，上清紫微碧玉官太一大天帝，六天洞渊大帝，渌波天主帝君，九天可韩司丈人真君，九天采访使真君陛下。恭望天慈，赦臣僭冒，即赐颁降敕命，付省府，宣告
　　九霄诸天台馆府阁，告下九天，三界十方，风雷雨部，城隍社稷，里域土地等神，合干去处，咸令照应。特为本境人民原宥深愆重罪，回旋劫运凶年，消弭灾伤，协成丰稔。
　　宣降上清神烈阴阳苟、毕二雷君，霹雳昌阳闪烁王、昊二使者，风雷雨部等神，一合下赴当境，督勒城隍社稷，里域土地等神，即便鼓以雷霆，润以风雨，去其螣蠈，及以螟虱。使多稼之复生，庶需民之蒙惠。下副有秋之望，上昭大造之仁。臣干冒天威，下情不胜战惧之至。谨具章奏以闻。伏候敕旨。
　　年　月　日具位臣姓某上奏。
　　谨　　　　　　　　遣
　　九天捷疾符使杨杰操捧
　　上　　　　　　　　达
　　申九司上葛梵洞章
　　具位姓某
　　申为入意。领词虔切，未敢自专，除已拜上章书，上闻昊天金阙，九宸玉陛，请恩照应施行外，谨遵元降，进呈元始一炁万梵洞章上闻者。
　　空五寸篆符
　　右章泄自太虚，流降三界。谨谨志心上告玉府判府真君，玉府左右侍中，玉府左右仆射，天雷上相真君，玉枢使相真君，斗枢上相真君，上清司命玉府右卿，五雷院使真君，雷霆都司元命真君圣前。恭望圣慈，允今所申，特降圣旨告下合属真司，及五雷二院三司，风雷雨部，咸令照应。特为本境人民原赦深愆重罪，回旋劫运凶年，消弭灾伤，协成丰稔。旨命雷霆官属神烈阴阳苟、毕二雷君，霹雳昌阳闪烁王、昊二使者，风雷雨部等神，一合下赴当境，督勒城隍社稷，里域土地等神，即便鼓以雷霆，润以风雨，去其螣蠈，及以螟蠡。使多稼之复生，庶需民之蒙惠。下副有秋之望，上昭大造之仁。干冒圣威，下情不胜惶惧俟命之至。谨状。
　　年　月　日具位小兆姓某状申。
　　笺魏元君
　　具位臣姓某稽首再拜
　　上言：臣谨据入意。臣领词虔切，未敢自专，谨具章奏二函，敢乞师慈转闻泰玄都省，特赐誊奏昊天玉皇上帝玉陛下，高上神霄玉清真王九宸上帝阙下。臣谨具笺状，端拜上启祖师高元宸照法王清真紫虚元君道前。恭望师慈，俯念宗枝，允俞奏恳。或恐章奏谬误，语句无伦，行列不端，不合玄范，就乞哀怜，削治正定。必使上合天心，毋令遣却。仍乞不以他类章奏进达，敢希速应，即赐面奏三天金阙，九宸玉陛，请颁敕旨，降付三省，宣告三界，昭示十方，风雷雨部，城隍社稷，里域土地等神，合干去处，咸令照应。特为本境人民原赦深愆重罪，回旋劫运凶年，消弭灾伤，协成丰稔。次丐宣告雷霆官属神烈阳雷苟神君，阴雷毕神君，霹雳昌阳闪烁王、昊二使者，风雷雨部等神，一合下赴当境，督勒城隍社稷，里域土地等神，即便鼓以雷霆，润以风雨，去其螣蠈，及以螟虱。使多稼之复生，庶烝民之蒙惠。下副有秋之望，上昭大造之仁。干冒师严，臣下情不胜惶惧俟命之至。谨状。
　　年　　　日具位臣姓某状启。
　　谨　　　　　　　　遣
　　九天捷疾符使杨杰操奉
　　上　　　　　　　　达
　　上
　　家书祖元君#1
　　□□□□孙#2姓某即日再拜书上
　　宗师金阙昭凝妙道保仙元君幕下。某草芥微生，雷霆小吏，上叨接引，获侍班行，夙夜兢惶无由#3补报。今据入意。
　　未敢自专，除已拜进章书，奏闻天阙宸廷，师省合属真司，希恩施行外，重念某德薄任重，过着功微，不足以感召真灵，消禳灾害，非资启迪，曷遂显扬。谨具家书上闻，伏乞师慈，俯念宗枝，垂怜后学，即赐转闻清微开基演振历代师真，保奏天阙宸廷，请降敕旨，宣告三界，昭示十方，风雷雨部，城隍社稷，里域土地等神，合干去处，咸令照应。特为本境人民原赦深愆重罪，回旋劫运凶年，消弭灾伤，协成丰稔。
　　旨命神烈阳雷苟神君，阴雷毕神君，霹雳昌阳闪烁王、昊二使者，风雷雨部等神，一合下赴当境，督勒城隍社稷，里域土地等神，即便鼓以雷霆，润以风雨，去其螣蠈，及其螟蠡。使多稼之复生，庶烝民之蒙惠。下副有秋之望，上昭大造之仁。冒渎师严，伏冀原宥。不宣。
　　年　月　日具位嗣派孙某书上。
　　谨　　　　　　　　遣
　　九天捷疾符使杨杰操捧
　　上　　　　　　　　达
　　开天符诰
　　元始一炁开天通三界玉符
　　恭准
　　元降道旨，符文所至，三界咸遵，万神侍卫，奏入天门。
　　空三寸篆符。
　　右符谨请
　　天阙掌关诸君，三界主者，准此证应，毋得稽滞，速达帝廷立俟昭报。一如天信。
　　年　　月　　日时告下。
　　谨　　　　　　　　遣
　　九天捷疾符使杨杰操捧
　　传　　　　　　　　告
　　具位　　姓某承批叫奉行。
　　宗师金阙昭凝妙道保仙元君祖，
　　祖师金阙上保清真紫虚元君魏。
　　递牒
　　元始一炁万神雷司
　　今据为虫蝗害稼，皈投驱禳事，谨具三境伏魔心章一通，紫皇上道宝章一通，笺状一方函，上诣高元宸昭一宫进呈。
　　元始一炁万梵洞章一通，上诣雷霆九司真君圣前进呈。家书一封，上诣金阙昭凝宫进呈。
　　元始一炁开天通三界玉符一道，告闻天阙掌关诸君，三界主者前，凭此照证，不请邀滞，径奏帝前，专仗神威，速为传达，守待恩命，颁下施行。凡历云程，严加防护。若有妖魔遏截者，就便摄赴所在有司，依律治罪，以明天宪。事干济众，非比泛常。星火奉行，立俟昭报。须至牒者。
　　右牒请
　　九天捷疾焚炎杨符使，
　　详事施行。谨牒。
　　年　　　月　　　日牒。具位　　姓某押。
　　符牒二使者
　　元始一炁万神雷司
　　恭准
　　元降道旨，玉符所至，雷霆奉行。今据入意。除已拜上章书，奏闻天阙宸陛，师省合属，祈恩施行外，合行元降符章告下者。
　　空五寸篆符。
　　右符牒请
