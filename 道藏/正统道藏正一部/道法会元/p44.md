<!-- { "loadSidebar": true } -->
　　交脚幞头，青面，金甲，执大斧，着靴。
　　召遣密咒
　　庚亶奇元。一炁九徧。
　　召符
　　口中入名，涂出向上。
　　三皇镇土符命
　　天皇
　　地皇
　　人皇
　　皇英九炁玉符
　　右符九字，安镇一切。用铁板或砖石书，后批背文，年　月　日时具位告下。
　　修造方隅符
　　便宜符
　　九皇镇土炁符
　　一 二 三 四
　　右四符吞服用
　　九牛宝檄起土用
　　檄式如后如起土，中间换语，随事用
　　元始一炁万神雷司
　　据入意，合行　元降真檄。
　　空符位起土谢土空一符，或用前九符亦可。
　　右奉
　　真符谨请
　　皇英九土镇元符使周元阳，遵承
　　元降，速为某人随事意用。
　　九牛谢土檄符
　　道法会元卷之三十七竟
　　道法会元卷之三十八
　　上清紫庭秘法
　　主法
　　清微宗主真元妙化上帝，
　　太初天君紫宸太华天帝，
　　三天教主正一天师真君，
　　高元宸照法王紫虚元君。
　　帅班
　　紫庭上将朗英、薛元。
　　并王者状。朗朱衣履，执斧。薛玄衣履，持剑，福相。戌日召朗，亥日召薛。
　　召遣密咒
　　森拱钦。一炁七过。
　　召朗帅
　　召薛帅
　　熏毫烈符
　　以乳香用此符焚。先以炁字符熏，次用此符后熏。先令患人洗净手，男左女右，以帛覆之。烟盖，有毫长二三寸现。如毫色紫或白，吉色。黄黑，凶。
　　炁字符
　　此炁字符，点内阳入英。阴入元。先以此符徧熏内外，然后以前烈字符熏手验毫。
　　吞符
　　此符焚汤中吞下。雷丸子即后六字下虫符。用乳香槟榔香丸汤下。
　　雷丸子下虫符
　　一次吞 二次 三次
　　四次 五次 六次
　　先天神令经
　　阳戌 阴亥
　　以上经信牒前用。或二符并书，仍翻符倒咒书此於艮方，贴断后。或以瓦书埋於艮方，收摄骨蒸、殗滞、复连、尸疰、劳疰、虫疰、毒疰、热疰、蜚尸、寒尸、丧尸、尸疰等二十一种鬼，三十六种鬼。此物贪乳香、畏麻油。以甲戌日戌时及癸亥日亥时，宜用事，符下批云：摄赴紫庭内狱，紧固拘管，毋令残害生灵。法官只於召符及牒上符书名，其余不可书。
　　解冤诅符法
　　神霄玉部翻解冤结使者颛恶、张枣。
　　召役密咒
　　□□□。一炁七遍。
　　解冤结咒诅玉符
　　可以详批。於紫庭法中兼用。专为患人解释冤结咒诅。又可兼解存亡二世冤业。随事批用，专委使者奉行。
　　灵佑忠烈大法
　　主法
　　祖师九天司命清真紫虚魏元君。
　　将班
　　灵佑灭殟忠烈元帅康应保裔，
　　副帅汤大将。
　　召法
　　凝神吁青炁一口于左，以雷局冲开，见□现。
　　密咒
　　啐哪康应速至摄。以鼻吸咽下肺宫混合，提起呬嘘出於香上，分明如对，曰：
　　玉清玉玺，劫付仙卿。秉符执节，乃集万灵。千真齐到，万神同钦。天皇上帝，梵炁流晶。金光四集，曷敢不临。汝若违令，上有宪刑。急准元始天王勑令。
　　下令焚香召请
　　地祇急报无佞灵佑灭殟忠烈康元帅，副帅汤大将，闻召速至。疾。
　　存至分明如对，随意役遣。
　　召符
　　役符
　　催符
　　上清琼台玉符
　　清微大梵玉章
　　上清通玄经
　　命 令 
　　都天雷符
　　雷 火 已上四符无所不通，熏服皆可。
　　遣殟符命
　　内入将意，火笔盖。
　　治病芟邪
　　催生
　　入将涂出，笔向下。
　　道法会元卷之三十八竟
　　道法会元卷之三十九
　　清微传度文检品
　　奏三清
　　具位臣某，诚惶诚恐，稽首顿首，百拜
　　上言：臣不避风刀、冒干天鉴，首祈宽宥，容露丹衷。伏念臣猥以下愚，叨承大教，誓当弘阐，普福人天。凡有投诚，敢不敷奏。今据某词称，伏念某幸以夙缘，叨蒙恩造，未能报称。惟多纵於罪根，曷致修崇；获少裨於大化，庸伸参请。端望提撕，是以具状皈投，求传清微诸阶雷奥道法，归身佩奉。誓当代天宣化，辅正除邪，济物利人，超幽度显。得法之后，不敢怨咎道师，始勤终怠，轻泄灵旨，妄示非人。如负盟言，甘当天宪。等因。臣领词难抑，看详弟子某投诚虔切，向道殷懃，法许流传，理宜付度。为此谨依玉格，
　　将弟子某补充法职，请给司额印令等事，单具在前，须至具状，冒昧奏闻者。
　　右臣谨谨具状，百拜上奏
　　玉清上帝元始天尊，
　　上清上帝灵宝天尊，
　　太清上帝道德天尊玉几下。恭望
　　大道天慈，允臣所奏，特赐
　　勑命，付三省，宣告三界，昭示十方，咸令照应。赦释弟子某宿生今世重罪深愆，超度宗先，消除罪业，纪名丹籍，注职仙班。宣降三炁九霄符章经道主执仙灵，雷霆三司，五雷官君，天雷岳酆诸司掾吏，及某箓中仙灵官属，一合分真下降，付度弟子某。如遇祈祷芟禳之际，存思召遣之时，口念心存，印彰灵感。上广太上度人之化，下副弟子向道之诚。干冒天威，臣下情不胜激切屏营之至。谨具状上奏以闻。伏候勑旨。
　　年　月　日具位臣姓某百拜上奏。
　　奏玉帝
　　具位臣姓某，诚惶诚恐，稽首顿首，百拜
　　上言：臣不避风刀，冒干天鉴，首祈宽宥，容露丹衷。伏念臣猥以下愚，叨承大教，誓当弘阐，普福人天，凡有投诚，敢不敷奏。臣今据入意，臣领词难抑，看详弟子某投诚虔切，向道殷懃，法许流传，理宜付度。为此谨依玉格，将弟子某补充法职，请给司额印令等事，单具在前，须至具状冒昧奏闻者。
　　右臣谨谨具状，百拜上奏
　　昊天金阙玉皇上帝玉陛下。恭望
　　天慈允臣所奏，特赐
　　勑命付三省，宣告三界，昭示十方，咸令照应。赦释弟子某宿生今世重罪深愆，超度宗先，消除罪业，纪名丹籍，注职仙班。宣降三炁九霄符章经道生执#1仙灵，雷霆三司，五雷官君，天雷岳酆诸司掾吏，及某箓中仙灵官属，一合分真下降，付度弟子某。如遇祈祷芟禳之际，存思召遣之时，口念心存，即彰灵感。上广太上度人之化，下副弟子向道之诚。干冒天威，臣下情不胜激切屏营之至。谨具状上奏以闻，伏候勑旨。
　　年　月　日具位臣姓某百拜状奏。
　　奏天皇紫微后土
　　并同前式，止改宸慈，勑命省府台院。
　　奏九宸
　　具位臣姓某，诚惶诚恐，稽首顿首，再拜
　　上言：臣不避风刀，冒干天鉴，首祈宽宥，容露丹衷。伏念臣猥以下愚，叨承大教，誓当弘阐，普福人天，凡有投诚，敢不敷奏。今据入意，臣领词难抑，看详弟子某投诚虔切，向道殷懃，法许流传，理宜付度。除已备奏三天，丐恩开度外，谨依玉格，将弟子某补充法职，请给司额印令等事，单具在前，须至具状冒昧奏闻者。
　　右臣谨谨具状，再拜上奏
　　高上神霄玉清真王长生大帝，
　　东极青华大帝，
　　九天应元雷声普化天尊，
　　九天雷祖大帝，
　　上清紫微碧玉宫太一大天帝，
　　六天洞渊大帝，
　　六波天主帝君，
　　可韩司丈人真君，
　　九天采访使应元保运妙化真君陛下。恭望天慈允臣今奏，特赐
　　勑旨，宣告省府，遍告九霄诸天台馆府阁，告下三界，昭示十方，咸令照应。赦释弟子某宿生今世重罪探愆，超度宗先，消除罪业。纪名丹籍，注职仙班，宣降三炁九霄符章经道主执仙灵，雷霆三司，五雷官君，天雷岳邓诸司掾吏，及某箓中仙灵官属，一合下降，付度弟子某。如遇祈祷芟禳之际，存思召遣之时，口念心存，即彰灵感。上广太上度人之化，下副弟子向道之诚。干冒天威，臣下情不胜激切屏营之至。谨具状上奏以闻，伏候睿旨。
　　年　　月　日具位臣姓　某状奏。
　　奏诸天
　　具位臣姓某诚惶诚恐，稽首顿首，再拜
　　上言，臣不量愚贱，冒犯风刀，首丐宽原，容伸露捆。臣今据入意，臣领词难抑，看详弟子某投诚虔切，向道殷慧，法许流传，理宜付度。除已备奏三天、金阙九宸玉陛，丐恩开度外，谨依玉格，将弟子某补充法职，请给司额印令等事，单具在前，须至具状冒昧奏闻者。
　　右臣谨谨具状再拜上奏
　　郁单九天上帝，
　　东霞木公上相青童道君，
　　梵炁金真圣母太虚元君，
　　五方五灵五老上帝，
　　度人三十二天上帝御前。恭望
　　天慈允臣奏恳，特赐
　　睿旨，宣告三界，昭示十方，幽显群司，咸令照应。赦宥弟子某宿生今世重罪深愆，超度宗先，消除罪业，纪名丹籍，注职仙班。凡遇弟子某奉行道炁天章之时，祈祷芟禳之际，悉希昭格俾遂感通。下副弟子向道之诚，上广元始度人之化。臣干冒
　　天威，下情不胜激切屏营之至。谨具状上奏以闻，伏候睿旨。
　　年　　月　　日具位臣姓某状奏。
　　笺魏祖引进
　　具位臣姓某。
　　右臣不避威严，上尘聪听，退思罪戾，难逭斧诛，首丐宽原，容伸悃幅。今据入意，臣领词难抑，看详弟子某投诚虔切，向道殷懃，法许流传，理宜付度。谨为修录奏状几函，欲望师慈特赐誊奏
　　三天、金阙、九宸玉陛、诸天上帝御前。或恐书写谬误，语句无伦，行列不端，不金#2科格，先乞哀怜削治正定，必使上合天心，毋令遣却，仍丐不以他类奏文进达，敢祈速应施行。谨依玉格，将弟子某补充法职，请给司额印令等事，单具在前，谨具笺状，端拜上启
　　祖师高元宸照法王清真紫虚元君道前。恭望师慈轸念宗枝，提撕末学，允俞恳请，特赐转闻泰玄都省三天大圣师真君，咸赐照应，面奏上天，请颁恩命，降付三省，宣告三界，昭示十方，遍闻诸天诸地，日帝月后，星垣斗府，幽显群司，咸赐赦释弟子某宿生今世重罪深愆，超度宗先，消除罪业，纪名丹籍，注职仙班。请降三炁九霄符章经道主执仙灵，雷霆三司，五雷官君，天雷岳酆诸司掾吏，及某箓中仙灵官属，一合分真下降，付度弟子某身心法靖，永远驻札，如遇弟子某奉行道炁天章之时，祈祷芟禳之际，悉希昭格，俾遂感通。下副弟子向道之诚，上广元始度人之化。至期伏望会历代之仙师，同十方之真宰，随机应感，监真度生。臣干冒
　　尊严，下情不胜惶汗俟命之至。伏候
　　法旨。
　　年　　月　　日具位臣姓某状笺。
　　笺泰玄都省
　　具位臣姓某。
