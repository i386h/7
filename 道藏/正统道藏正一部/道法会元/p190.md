<!-- { "loadSidebar": true } -->
　　照得有某人具状为某病，即时差某将吏前去，追召东岳吏检生死案，某人命限不倒，所犯上清十一曜星君照命，久患不能清减，起止多艰。本司除已令某人家安排钱马酒果，祭设太一十神将吏，照目下三日，须要病减。本司差天医看详，不许服药无效，切虑人命不便。太上有好生之德，不许违误。如违，照黄神章令施行。
　　右准照日限，须要安痊。天符灵灵，地符合并。臣批此限，照日安宁。急急如九天符章律令。
　　右札付太一十神将吏，照限施行。
　　年　月　日　时札行具　法　位　姓押。
　　治云魈法
　　如是有云魈为祸，不能驱捉，可建坛一所，步七星罡召将，展皂旗，敕召天神雷轰将军。用黄旗，敕召律令使者邓某，红旗召九天元命真君。如是展三旗了，祭之发关。
　　关式
　　雷司
　　本司今据某处某人状投，本家见被云魈百端为害，不无日久损伤人命，投匈驱治施行。当司得此，除已启告上灵，希恩命将摄捉外，今取某日建坛，袪摄魈鬼，前来附体，通说前情。为此合行关请本院威猛大神将吏，火急收擒毋得容放。听候本坛呼召附体，不得有违。如违，准号令施行。
　　右　关太一十神将吏。
　　年　月　日时关。具　法　位　姓押。
　　治泉石精灵法
　　或有人家被邪妖为祸无时，或是井泉神，或是山涧神，或有泉中水作大流，或有泉中添惹蚊□虫蚁在其中，须要用钱纸祭设方安。如未应，须步起雷罡，批召雷咒，使黄神聚将符一道批，后下黄神令。
　　律天可问，驱列乾坤。黄神起将，驱镇十方。坤天霹雳，欻火前当。雷公翼星，飞剑神王。我今破汝，疾速速来。天蓬下世，翊圣游门。黑煞征伐，真武巡行。天蓬天蓬，与我何雄。黑煞黑煞，助吾正法。翊圣翊圣，为吾决胜。真武真武，为吾斩取。急急如九天律令。
　　如批，使令牌三拍。
　　天行雷轰，地行雷雹，神行雷雪。雨行风行，化作天家。南天霹雳，驱震乾坤。为吾一扫，泉神化清。急急如九天律令。
　　如尚不能，追用皂纸一张批还天罡，写还天咒咒语批令，南天咒：
　　遣天令天雹使者，飞摄太清。南天霹雳，声震乾坤。阎某同西方欻火邓伯温前行，烈面使者被镇乾坤，九天游奕使者，飞烈太清。天雹使者，驱摄泉神。如有走透，必奏上清。急急如九天玄令。
　　天章敕令，敕付天庭。律检天将，切莫乱神。霹雳横罡，烈鬼化身。我今使汝，天章奉行。急如九天玄章律令。
　　神将如违龙章，所斩随令施行，必不容恕。法官判：只今驱遣，刻时附体。如人声大者，口咬牙，方是泉神。如附到，先於体后步召雷罡，再於体前步召将罡，嘱将牢固枷锁，惟恐走。附好，一一问之。如是泉神为祸，问泉眼何处，方因何在，此生为何人地头，为何人地分，中有甚物，因何在人家为祸。既在他州，如何占此方。正行在此，每日去人家化身，着何衣，是扎角青巾。问得此因，想九天应元真君，把奔天踢雷罡，召将罡，召太一十神将，用其名，令附体人入罡来，且教出体。师把罡布下灯烛，铺排如常，批短关，皂纸朱书。
　　六天可明，飞誓三清。驱天霹雳，魂列交精。精走十方，震烈乾坤。雷轰将军，布列天丁。天蓬与我何容，六丁与吾助兵。谨召斩头沥血使者何道章，把泉神推入罡附入。
　　师步九天霹雳罡，并咒密念，两手结连加印，闭口，在附人顶上一放，为吾枷下。如已枷下，喝神将絣下。用两手搭枷，后脚絣开了，再问，供得一同，方可。问时不得差错，与前后同，方断好。双缚印，如是絣起，鞠得同本院自行停。待三五日，泉中书九天奔雷符於一砖上，用阜纸钱七十二分，酒果鸡血白羊敕符。选申子辰戌日下符。临下时以朱砂和阳茶一盏，结真武印下。一手把茶，一手把符，念木郎咒，毕，先下符，后下茶。良久，令人看井中发碎范出，却遣黄神符同金钱十二分以安之。然后谢将。
　　治妇人着邪法
　　凡有妇人着邪，累日梳装，笑不止，使此法神令治之。
　　。
　　咒曰：
　　九天玄令，欲犯魂。坤天霹雳，火急奉行。神将姓讳，奉命雷霆。吾今使汝，汝听敕行。急急如轰天大帝敕命。
　　右念毕，左手雷丁印，右手聚雷印，召神将黄嵩，乃雷部火车使者。此神在东方，面如噀血，獠牙。双剑，黄包巾，金甲。摄炁一口，吹在附体人身上，呼神将姓名，折指如何。折指时，子细折看，五指第一指折定是家亲，第二指折是咒诅，第三指折是庙神，第四折是一切信愿，第五指折是净神并家亲。
　　如大指与四指五指倒，惟中指与第二指起，定是强魂。如第四指与中指起，是日魈并云魈。如第四指与第二指起，是猖神。如是大指第五指起，是树魈山魈。如是报应分明，且令出体，用金钱两把，呼火车使者，监本家司命，根捉上件邪祟，不得久停。烧纸时遣将传令。
　　坤令咒
　　飞游日月，遍绕乾坤。吾行一令，速去速奔。摄。急急如九天玄令。
　　如是灶前烧纸念咒，师少待，依然用香炉，却叫适来折指人在香炉前立地，闭目。呼神将黄某，适来遣汝监督本家司命，根捉邪祟，如已捉得，折指前来报应。
　　治着邪法
　　如人家逢着坑神，不省人事，用五色钱一把，替代一个，香二炷，水一盏。灯一盏，放在病人边，用白纸两张放在病人面前，可念：
　　即神咒
　　号令临天地，日月太阳神。火精宋无忌，霹雳撼乾坤。黄神并日将，高刁北翁神。欻火邓伯温，猛吏辛汉臣。皇天生我身，玉女从我行。霹雳电光将，都魔赵公明。黄头并铁斧，火光奔火铃。日月太玄星，坤天霹雳神。天地之精，鬼神灭形。坤天霹雳，队仗如云。黄头使者王常，镇定乾坤。神布一炁，五岳摧形。上朝天地，霹雳轰轰。银头使者何清，统玄太清。霹雳雷部之首，五雷使者，霹雳轰轰。上朝五岳，下至乾坤。十二月将，六甲之神。神有三千六百，常在我傍。传令一至，鬼祟远走他方。雷公将军阎世冲，霹雳轰轰，朝天地，撼妖精，有此令，化为尘。天罗十二月毒，太阴月孛之相，火星令行，来照我身。紫炁常存，高上玉皇紫微帝君。急急如律令。念咒，掐天雷印。
　　道法会元卷之一百三十八竟
　　道法会元卷之一百三十九
　　太一天章阳雷霹雳大法
　　通用部
　　雷轰大帝命翼星都符
　　凡书都符，先烧香，运雷，手结雷轰印，取天门方上炁吹，持后咒於星上作用。
　　阴阳总雷运斗咒
　　北斗七星，震定威灵。四指二。北斗七星，正一真人。四指一。
　　北斗七星，贪狼巨门。子。北斗七星，文曲星君。卯。
　　北斗七星，上撼乾坤。亥。北斗七星，霹雳轰轰。戎。
　　北斗七星，五雷令行。巳。北斗七星，天罗地网。辰。
　　北斗七星，病人长生。巽。北斗七星，听令施行。倒五指。
　　北斗七星，皇天生人。申。北斗七星，五星列行。酉。
　　北斗七星，霹鬼来呈。寅。北斗七星，步斗天门。乾。
　　北斗七星，摆定乾坤。存摆到。
　　咒曰：掐天雷诀别。
　　霹雳大将军，霹雳正轰轰。雷霆出震巽，疾疾为发声。神兵三十万，围簇九层城。急急如轰天律令。
　　右符，於五个雷上各书涂形，吸五方雷炁入。咒涂了，方作用中雷公。一雷天地动，二雷鬼神惊，三雷万神起，四雷风雨奔，五雷树木裂。作用日月云：日光随我起，月光随我行。作用脚上，脚踏四海水，五湖连我行。横挑日与月，无物罩我形。作用斧上：五岳粉碎，霹雳化尘。
　　用法
　　用红纸五寸，皂纸五寸，前红后皂，朱印此符，黏在雷公杀伐威神牒前。
　　召六甲神将咒
　　六甲雷公，威镇乾坤。摧海六丁，六丁之尊。天昏地裂，六令有兵。乾坤大圣，六甲之神。黄天奔雷行天三十六路，变行三十六坤。神传一令，火急奉行。急急如九天律令。
　　右掐九天天章印，存念督发，遣治一切凶祟不正猖神。若呼不至，念后咒：
　　六甲六甲，六丁六丁。与我合并、令出雷轰，我今使汝，汝当速行。六甲六甲，为吾摄听五行。前有三十六，后有三十六，总该七十二，驱荡镇乾坤。并天霹雳衮，驱荡摄恶精。我今传此令，速速听令行。急急如九天律令。
　　召南方斗牛七将天罡咒
　　晖光林召晖，晖荡震乾坤，绞乱天星。行神步斗，贪狼巨门，文曲之神。漠漠律律，廉贞星君。二十八宿，魁列乾坤。真炁我存，武曲破军。回斗环璇，吾在中存。臣知北斗，号曰陀罗，大神魁星，荡镇乾坤。敢有恶鬼，为吾合并。急急如律令。
　　水煞符
　　凡大霹雳奏帝行事，於建坛蝢水处烧此符。
　　火煞符
　　於蝢水处烧此符，便水火激搏，易为交降。
　　右二符，凡人家犯天星地煞为害，皆主之。
　　雷轰敕解三煞星煞水火大煞符
　　右一名阴阳水火大煞符。自前雷轰大帝水火符，至解三煞符，书时结五雷印，念咒。
　　咒曰：
　　三台生我来，日步镇乾坤。三煞霹雳将。驱步逐我行。天警天警，霹雳轰轰。朝天五岳，镇定乾坤。臣传此敕，火急奉行。急急如律令。
　　右解三煞符。如有犯三煞星，可书神姓讳，念前咒涂形，遣速去。
　　役雷捕捉并致雨法
　　若捕捉飞雷，火斗一座罩患家屋上，师念：
　　天黑地黑，五岳黑，黄河黑，一切山川如墨黑。速暗此方。摄。
　　师旋身，步斗一座，避本命星。存斗放转，飞入法院，剔在地，星光灿烂。如要摄祟，存光散，其鬼影现，摄入狱中。或要破庙伐邪，复揭北斗星光打入彼处，以符催之。如祈雨，从此拆散星斗诀，□星卯上剔。□□申酉。□□午未剔。□□，子。拆散星斗。师出肾中两道黑炁，从两耳出在坛所。或投符潭所，念天黑地黑咒，乃暗黑天地之文。若投於立坛之所，两手结斗印撒地上，见地脉一开，左召罗，右召计都，烧起雷符，起雨符，念咒曰：
　　轰天霹雳，雷轰令行。云阵黑暗，天地不明。雷霆震怒，鬼道随奔。
　　若烧之，步罡，或雨或雷，任意使用。惟祈晴不用，存金气两道，飞星两点，俓冲太阳。於此烧后符，召山川主者，社稷灵神，速依雷轰敕令，起云致雨，驱役雷神。
　　召山川社稷雷神符
　　收小儿五惊法
