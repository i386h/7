<!-- { "loadSidebar": true } -->
　　先凝神定息，书三符，手掐三清诀，念符中三咒。一书毕，端坐，以舌拄上腭，玉诀，双目视丹田。久之，玉液满口，用鼻缓收吸入上丹田，吹咽入下丹田，混合祖炁，成一丸。定息少顷，见如水晶色，内外洞明，中有婴儿坐，渐大成人，以五藏五二炁会合成衣，绛服朱履，青帔，碧玉冠，白简，升上绛宫，长跪朝见三清。内诵玉经，奏陈事意，请降敕命。须央，降救付兆召神，和瘟解厄官吏，随兆下降。三礼谢恩，复归位。於符上先圈一○，真人于中，念玉经了，入三字，次加一敕字。并讫，真人回心宫。叩齿三通，咽液三过卜耐退。
　　　　玉清灵宝无量解厄玉经
　　，軿□。，。昊天承三炁，玉皇付右天。辗輄，辅轴□轩辕。軴，轨。正一元天位，三皇轨。，上清篇。南福及五斗，三元降界仙。拘凡施济苦，輁轪。辅弼，三境法门圆方隐唱高天□，。大丑，堕罪更无原。
　　辟瘟符青纸朱书
　　禁辟七十二种瘟符黄素朱书
　　右符，一大煞文，存八大力士守护符上圈内，加前三品内秘旨字盖。再念天蓬咒布界，放遣行用。
　　三清上帝敕中指上 玉皇上帝敕中指中 紫微帝敕中指下 三天元命敕 使我绝妖氛 告示诸鬼王 九州社令神 太阳火光起 太阴道皇君 一切诸天帝 今日齐欣庆 愿赐度生灵 东方行瘟使者 南方行瘟使者 西方行瘟使者 北方行瘟使者 中央行瘟使者疾速远去奉敕而行 天瘟使者 年瘟使者 家瘟使者 灶瘟使者 鬼瘟使者一切庙瘟布疫使者 准敕奉行 三官大帝 急急来临 亲承帝命 速起瘟神 行瘟使者 准命钦承 敢有拒逆 劈碎身形 速去速去 不得留停 敕赦己降恩出上清
　　敕咒
　　至哉大道，元始符命。神风静默，山岳藏云。混元微妙，体合自然。一炁流行，育养群生。顺我者昌，逆我者殃。太上有敕，如址关奉行。
　　右咒后，再念太上玄都咒，同敕遣发。
　　书符存用
　　端坐，凝神定息，炷香，叩齿三通，诵金光咒及三天内讳，想金光映射纸笔墨朱砚之中，书符。默奏上帝，请降三讳入符，敕字盖符下圈内，加玉帝讳。再内重加敕赦二字。默想金光交射，万神稽首，并皆遵奉。应是天瘟岁沴，各回本部。师复神，谢恩而毕。
　　道法会元卷之二百一十九
　　#1『奔』字上当有『雷』字。七
　　道法会元卷之二百二十
　　神霄遣瘟送船仪
　　步虚，咒水洒净。毕，默念：
　　天无氛秽，地绝妖尘。冥慧洞清，大量玄玄。一如告命。
　　次炷香启告云：
　　九天之上，惟道独尊。万法之中，烧香为首。炉才馥郁，气乃氤氲。上通三境十天，上彻八门九地。为祥为瑞，招圣招灵。或缭绕虚空，结成云雾。或徧周法界，散作烟霞。一捻才焚，万灵洞鉴。某箓弟子某职事某，谨与辞禳信人某同诚，恭爇宝香，一心启告，供养：
　　神霄玉清真王长生大帝，六天洞渊大帝，伏魔天尊，神霄启运诸大祖宗真君，雷霆三省真君，北极四圣真君，三元得道真君，上清十一大曜雷霆威神真君，北斗九皇枢辖真君，南斗六司执法真君，天罡大圣节度真君，三洞四辅经箓神仙真帅，主宰雷霆火师汪真君，金门羽客林王侍宸真人，地司主法金鼎妙化先生皇甫真人，地司演振列位宗师，大变三十六变祖师，小变二十四变祖师，开江造河祖师，遮前断后祖师，阴存阴变祖师，阳存阳变祖师，不存自变祖师，诸阶法振前传后度历代师真，雷霆诸司帅将，助道昭化威神。惟愿降临，受今启告。次焚信香，虔诚关白都天太岁武光至德尊神地司主将殷元帅，赞神侯将军，副帅王蒋二元帅，十二荡凶大将，七十二候二十四气神君，金钟黄钺大神，黄幡豹尾神君，本佩法箓诸司官君帅将。次伸焚香，关白所奉香火福德神真，酆庭岳府王侯，五通七宝，祀典诸神，城隍庙主，土皇司命土地等神，前后把门立禁帅将吏兵，三界四直功曹符使，虚空感降神祇，同赐来临，受今关白。辄以香茶，表诚供养。
　　献茶
　　寂然不动，感而遂通。大音希声，叩之必应。奉为乡贯某处某人，是以恭投道法，乞为辞禳，用祈保佑。以今结造华船，敬伸拜饯。向来告白之次，恭诣患室之中，请起瘟司行化王神，卦中占出一切等鬼，请上华船，受今拜送。仰凭法派祖师，地司官将，大赐密扶，即乞开江造河，不存自变，出离斯舍，期保病安。庶道法以昭彰，使人神而钦畏，稽首称念神威远镇天尊，不可思议功德。
　　令人捧船于患室，或厅上，仍具酒牲祭仪于船所在，然后祭献。
　　香烟散彩，瑞气浮空，揭宝篆以拈香，对华船而拜手。焚香重伸奉请
　　神霄真王大帝，洞渊三昧太一天尊，法府上圣高真祖师，帅将，本家香火司命六神，降赴船筵，证明辞饯。
　　谨焚真香，敬伸拜请
　　天符天令大帝，雷音电吼不动尊王，圣父妙化天君，圣母善惠夫人，恭望降临船筵，证明拜饯。
　　次焚真香，奉请
　　泗洲普照明觉禅师，和瘟师主匡阜真人，治病赵侯，天符都天正元帅，地符押瘟副元帅，主瘟侍郎，六眼判官，降赴船筵，证明拜饯。
　　次焚信香，虔诚奉请
　　东方青帝乔木圣者，南方赤帝炎火圣者，西方白帝利金圣者，北方黑帝洪水圣者，中央黄帝粪土圣者，降赴华船，受令辞饯。
　　次焚信香，虔诚奉请主年新令魔王，太岁尊神，左右三天符使，押瘟太保，主瘟朗公大伯元帅，行病使臣，天符使者，十二年王，十二月将，降赴华筵，受今拜饯。
　　再焚信香虔诚奉请。
　　天瘟地瘟二十五瘟神君，天蛊地蛊二十四蛊神君，天瘵地瘵三十六瘵神君，降赴华船，受今拜饯。
　　次焚信香虔诚奉请七十二候使者，二十四炁圣众，行瘟大判官，表药主事，行猪羊牛马瘟疫使者，疠毒使者，祛灾使者，地分神王后土里令，风火郎君，麻痘娘娘，苦饮婆婆，发汗判官，乍寒乍热神君，箍头缚脑神君，行麻种痘神君，五种咽喉神君，赤眼泻痢神君，呕吐衄血神君，叉心钉腹使者，寒热使者，降赴华船，受今辞饯。
　　次焚信香，虔诚奉请天殃地殃人殃鬼殃神君，天白虎地白虎年白虎月白虎神君，日白虎时白虎六甲旬中白虎神君，五方丧车白虎神君，五方雌雄破射棺椁浴盆神君，三丘五墓神君，日间送怪神，夜间送梦神，依草附叶神，已来灾神，未来灾神，已布毒神，未布毒神，瘟司行化一该王神，降赴华船，受今辞饯。
　　次焚信香，虔诚奉请五方山檀木鬼，四方庙杜神祇，金银铜铁之精灵，台凳床炉之古怪，或为牛羊鹅鸭，或为衣物钱财，假公害私，拖钱负债、远年近日，我里他邦，五方冤诅怨气大神，或自外来，或自内起，或家神勾引，或土地通同、托梦送怪诸般鬼祟，阵亡枉死连亲客亡血河女鬼为祸神鬼，请上华船，受今辞饯。
　　伏愿香车云马，彩仗风驰。惠然肯来，列鸳班於座次，不期而会，鉴雀舌以歆尝。无任恭虔，净茶供养。伏以大圣奉天符而行令，本是化人，小民庸露悃以归依，从而徽福。辄敷文疏，上渎圣聪。
　　宣疏
　　文疏敷宣，圣聪必鉴。仰惟天符圣众，炁候王神，奉命而检判人间，行化而周流世界。变猛烈慈悲之瑞相，察贤愚善恶之多端。温凉寒暑，炁候有殊，瘴肿瘟广，疾病不一。盖为易行而迁善，初非好杀以恶生。上天之命令昭垂。常加警省；下土之顽愚莫晓，未能悔悛。祸福无门，惟人自召。否泰应运，於理存焉。若知改过从新，可以辟祸就福。惟善则吉，遵道而行。顺者伏而逆者殃，辞得行而遣得去。今有某结造茅舟一舫，请迎瘟部众神，出於十字路头，虔以三牲酒礼，敬伸祭送，用保平安。重伸关请本佩法中诸司官将，地司元帅，本家香火六神，一合前来，棹起阳船阴船五凤仙船，戮力收起五方为祸瘟邪等鬼。或在男人身前，女人身后，房廊屋角，应干去处，尽行收上画船，各各齐赴华筵，受今辞送。上体好生之德，下矜悔过之诚。挽和炁以致祥，转凶殃而作吉。伏愿鉴陈凡礼，束结身装，摆齐炁候王神，呼唤儿郎子弟，收拾葫芦药，跳上画船中。相呼相唤水云乡，载笑载言蓬岛外。和数句临江仙曲，百千余里举头空；唱一声下水船歌，三十六湾弹指过。社令城隍齐断送。家神土地尽随行。逍遥径返於洛阳，便是神王安稳处。请离此席，毋辄趑起。奉送行轩，遨游前迈。
　　存前光后暗。送神舟出门，到化船所。念云：
　　神本无私，默运感通之理。人能有请，潜垂昭格之灵。以今焚香，重伸告白天符瘟司合部圣众，患身为祸一切鬼神。以今奉为某特备酒牲凡仪，敬伸祭奉，仰惟洋洋在上，济济齐临。俯歆菲薄之仪，大赐鸿厉之福。茂彰厥德，式副虔祈。
　　以净水酒于祭仪上，念化食咒曰：
　　天洞天真，玉液成琼。一分变十，十分变百。百分变千，千分化万。万分化亿，亿分化兆。变化无穷，普同供养。向来献呈酒礼，已遂周圆。备以画船，装载经旛钱马等仪、敬伸焚化，奉送天符归天界，地符归地中，七十二候布嘉祥，二十四气收毒药，月将出离一月难，年王除却一年灾，摄毒收瘟，引领一该之众，流恩降福，苏生数口之家。行莫回头，去毋转面。张帆鼓浪，齐登焚岸之舟；击节鸣锣，快返洛阳之道。逍遥前迈，奉送行轩。
　　焚化。望燎，左手飞南斗一座，存六星光芒炎炎如火铃之状，念咒曰：
　　火铃炎炽，洞焕八方。万神侍卫，永断不祥。急急如丹天流金火铃律令。
　　存诸神鬼尽乘火铃之光，返归空界，万化寂然。叩齿而退。
　　道法会元卷之二百二十竟
　　道法会元卷之二百二十一
　　神霄遣瘟治病诀法
　　存变法
　　未入患家之先，依此存变为妙。
　　先须凝定，叩齿，念净天地咒三遍，存太虚寥廓，四炁朗清。以次念金光咒三遍。存天门金光万道，仰面吸金光，吹布一身。存金光洞焕，风伯雨师，雷公电母，狂风骤雨，霹雳交轰，前光后暗，雷神将帅，前后拥护，行如狂风，坐如鼎石。到病家坐了，茶至，接下在手，吹炁一口，心存雷火烧去鬼毛鬼炁，然后方食。但是一应饮食。皆宜存变，然后食之。
　　造遣瘟神盘法
　　用洁净荚茅为之，做成小船亦可。
　　先用启告祖师帅将，祝白事意，请降恩命变化外，以净水噀洒神盘。咒曰：
