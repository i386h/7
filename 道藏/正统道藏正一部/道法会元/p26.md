<!-- { "loadSidebar": true } -->
　　东岳天斋大生仁圣帝圣前。恭望
　　圣慈，允俞所申，特赐
　　圣旨，行下贵府七十五司、二十四狱，及移文四岳名山、洞天福地、隍司宪治、里社神祠、但干考校拘囚之所，咸令照应。上体生恩，下矜苦趣，开放某所荐亡者某魂，及门中三代宗亲，法界幽魂滞魄，交付追摄将吏，管领赴坛，承功生化。启科之初，伏望会四岳之神祇，鉴斋坛之祀事，俾令沉滞均获超冲。上广
　　清微之教，以弘济度之功。干冒
　　圣威，某下情不胜惶悚之至。谨状。
　　年　月　日具位　姓　某上申。
　　可漏式
　　东岳天齐大生仁圣帝圣前具位姓某谨内封
　　方函式
　　申状一函上诣
　　蓬玄太空宫投进
　　具位臣姓某谨外封
　　申灵华夫人血湖炼度用
　　具位姓某，　申为入意。某领词虔切，依
　　教奉行，除已具奏
　　天阙省府真司合属，希
　　恩照应修奉外，未敢自专，谨具状申者。右谨具状，上申
　　清渊赞玄灵华夫人圣前。恭望
　　懿慈，允今所申，特赐
　　懿旨，行下阴景天宫，血湖、硖石、普掠、诸狱，咸令照应开放产亡某魂，并所荐一切产死女魂，九幽苦爽，非命刀兵劫亡等众，并与停刑罢对，释罪和冤，来诣玄坛，受度生化。启科之初，伏望光降道场，鉴歆祀事，庶令亡爽均沬玄恩。某干冒
　　圣威，下情不胜惶悚之至。谨状。
　　年　月　日具位姓　某　状申。
　　可漏式
　　清渊赞玄灵华夫人圣前具位姓某谨内封
　　方函式
　　申状一函上诣
　　清渊赞玄灵华夫人圣前
　　具位臣姓某谨外封
　　牒血湖主者
　　元始一炁万神雷司　具位姓某谨外封
　　本司今据入意。当司慎词虔切，依　教奉行，除已具奏
　　上天，笺申合属，希恩照应外，合行牒，请照验，即为行下血湖内狱外　狱，峡石诸狱，咸令照应，开放亡者某魂，系荐产死必切女魂，九幽非命刀兵劫亡苦爽等众，并与停刑罢对，释罪和冤，来诣玄坛，受度生化。启科之初，伏请会诸狱之冥官，歆醮筵之祀事，庶令亡爽，均证生方。须至牒者。
　　牒具如前事。须牒
　　血湖地狱主者，请
　　照验。谨牒。
　　年　月　日牒。
　　具位　　　姓某押。
　　牒封皮
　　公牒一角诣
　　血湖地岳主者前投落
　　元始一炁万神雷司封
　　背书年月日时发。
　　牒城隍
　　元始一炁万神雷司
　　本司今据入意。当司领词虔切依教奉行，除已具奏
　　上天，笺申合属，希恩行下开度外，合行牒，请照验。即为行下贵司，及附近所属州、县、军、监、场、镇、等处，咸令知委今来济度事理。上体生恩，下矜苦趣，开放某所荐亡者某魂。及门中三代宗亲，并法界幽魂滞魄等众，交付追摄将吏，管领赴坛，承功生化。启科之初，伏请会阳界之神祇，鉴斋坛之祀事。俾令沉滞俱获超冲，以弘生化之功，上广
　　清微之教，须至牒者。
　　牒具如前事，须牒
　　某府城隍主者，请
　　照验。谨牒。
　　年　月　日牒。
　　具位　　　姓某押。
　　角封式
　　公牒一角诣
　　某府城隍司主者前投落
　　元始一炁万神雷司封
　　背书年月日时发。
　　追牒
　　元始一炁万神雷司
　　本司今据入意。当司领词虔切，依教奉行，除已奏申
　　天阙省府真司合属去处，希恩行下外，合行具录亡人姓名，备牒请照验。即为遍诣十方三界无极神乡，天牢地狱，罗酆泉曲，硖石血湖诸道诸狱，水府雷霆，岳府，宪治，城隍里社，但干考治拘囚之所，禀闻主者，追取所荐亡过某魂，及某氏门中三代宗亲，系荐等魂，及根刷九幽长夜五道四生劫亡苦爽产死女魂，竹木精灵，孤魂滞魄等众，即时开放，　一发管领前来，近境屯驻伺候，本坛举旛摄召之时，次第引领赴坛，祇承
　　道渥，超度生方。仍烦禁止狂魂猖魄，善静临坛，不得因而报复雠怨，　克害生人。玄宪昭垂，各宜遵守。凡历冥程，不许阻滞。度人功大，星火奉行。须至牒者。右牒上
　　青玄地祇上将温元帅，三元五道等神。
　　请照验，依应施行。谨牒。
　　年　月　日牒。
　　具位　　　　姓某押。
　　开天符诰黄纸
　　元始一炁开天通三界玉符
　　恭准
　　元降道旨，符文所至，三界咸遵，万神侍卫，奏入天门。
　　空五寸篆符。
　　右谨上请
　　天阙掌关诸君，三界主者，准此证应，
　　毋得稽延，速达
　　帝廷，立俟昭报。一如律令。
　　年　月　日时告下。
　　谨　　　　　　　　　　遣
　　九天捷疾焚炎符使杨杰操捧
　　上　　　　　　　　　　达
　　具位　　臣姓　某　承　诰奉行。
　　宗师金阙昭凝妙道保仙元君祖，
　　祖师金阙上保清真紫虚元君魏。
　　递关
　　元始一炁万神雷司
　　今据某投修斋醮炼度死魂，以今肇启之初，未敢自专，修具奏状三方函，缴申状一方函，谨上诣
　　三天门下上清天枢院请进；琼书一方函，上诣
　　清微肇庆宫进呈；笺状二方函，上诣
　　北斗璇玑宫进呈；
　　三元都会府进呈；申状五方函，上诣
　　雷霆九司请进；
　　北阴酆都官投进；
　　水府扶桑宫投进；
　　蓬玄太空宫投进；
　　清渊赞玄灵华夫人前；
　　公牒三角封，前诣
　　青玄地祇上将温元帅，三元五道等神前，血湖地狱主者前，某府城隍司通落；元始一炁开天通三界玉符一道，告闻
　　天阙掌关诸君，三界主者，前，准此照证，毋令阻滞。合行关请使职，速为操捧上达，云程勿阻，立俟感通，以彰道化。须至关者。右关
　　九天捷疾焚炎扬符使三界功曹等官。
　　年　月　日关。
　　具位　姓某押。
　　道法会元卷之二十二竟
　　#1『二十五』当作『二十二』。
　　#2『玉』当作『王』，玉清真王南极长生大帝为神名。
　　道法会元卷之二十三
　　清微玉宸炼度符诰文检品
　　东极青书白素，前空五寸篆符
　　具位臣姓某，诚惶诚恐，稽首顿首，百拜上言：臣闻
　　太上好生，弘演度人之法；宗师阐教，广推济世之心。有祷必从，无文不度。臣自愧学道未明，参玄尚缺，谬领宣行之职，辄陈冒昧之言，仰冀宽容，俯从原宥。今据入意。臣领词虔切，依教奉行，除已备录奏笺上闻
　　天阙，申牒合属，希
　　恩照应开度外，尚虑罗酆幽远，阻隔关津，所荐亡魂冤仇执对，经诸考掠，无有休停，非仗道恩，曷离幽壤。合行元降玉清天赦宝章、天一北祚玉札、黄箓白简、元始玉书生天符箓，告下冥司，开原罪爽。未敢自擅，先合请祈。
　　谨贡
　　东极青书，上闻宸极。臣谨谨志心皈命，上告东极宫中寻声救苦太一天尊青玄上帝陛下，伏丐
　　天慈，允臣所请。即赐颁降
　　天赦宝章符箓简策，付臣奉行，宣布
　　天恩，告下三界十方天牢地狱，阳曹阴掾，一切考校拘魂之所，咸令遵奉。符章到处，依应施行。敕勒主者，检会某所荐三代宗亲，九幽滞魄，劫亡苦爽，产死女魂等众，解除冤业，原宥罪愆，出离幽暗之乡，来沾炼度之果。仍祈申命水火两司炼度官属，天医监生追摄等神，一合下降，分灵散景，摄炁生神，密助行持，同施造化。完形复相，炼之以流火之膏；铸魄陶魂，荡之以黄华之水。消除阴滓，解亿劫之报偿；返胎更生，诣南宫而受化。鬼官断役，幽夜空闲，福被见存，恩覃幽显。
　　恩惟
　　天造，省理愚诚。臣体未洞真，无由
　　面奏，谨因法中雷霆飞捷旸谷神君张亚，同江官直使功曹使者、飞龙骑吏等官，操臣今书进奏，以
　　闻。伏候昭报。
　　年　月　日具位臣姓某上奏。
　　可漏式
　　东极宫中青玄上帝陛下具位臣姓某谨内封
　　方函式
　　开天符诰
　　元始一炁开天通三界玉符
　　恭准
　　元降道旨，玉符所至，万神侍卫，奏入
　　天门。
　　空五寸书符。
　　右谨上请
　　天阙掌关诸君，三界主者，准此证应，
　　毋得稽延，速达
　　帝廷，立俟昭报。一如律令。
　　年　　月　　日　　时告下。
　　谨　　　　　　　　遣
　　九天捷疾符使杨杰操捧
　　上　　　　　　　　达
　　具位　　　　臣姓某承　诰奉行。
　　宗师金阙昭凝妙道保仙元君祖舒，
　　祖师金阙上保清真紫虚元君魏华存。
　　递关
　　元始一炁万神雷司恭奉
　　道旨，为某炼度死魂事，以今进拜
　　东极青书一通，谨上诣
　　东极妙严宫进奏。
　　元始一炁开天通三界玉符一道，告闻
　　天阙掌关诸君三界主者前，准此照证，毋得砠滞。合行关请使职，速为操捧上
　　达，云程勿阻，伫俟感通，以彰
　　道化。须至关者。
　　右关
　　雷霆飞捷使者洞清旸谷张神君，同
　　上界直符使者等官。
　　年　　月　　日　时关。
　　具位　　姓某押
　　神霄玉清天赦宝章
　　神霄玉清天赦宝章
　　元始一炁万神雷司恭准
　　元降道旨，赦章所至，真灵奉行，拔度魂爽，出离幽关，应时解脱，即获超升。今据入意。本司得此，依教奉行，除已具录事由，奏笺天阙省府真司，申牒三界合属，希
　　恩照应开度外，切详末劫众生，久缠业识，未除结习，妄认报尘，杀盗邪淫，贪嗔痴妬，不顾罪福，故违科戒，阳报阴诛，出生入死，一朝身谢，万劫沉沦，无有出期，深可哀悯。为此，再行启告
　　慈尊，请颁
　　玉清天赦宝章，以。行宣告者。
　　空五寸篆符。
　　右赦章，星火告行十方三界，六合八弦，千真万灵，九府四司，元极神乡，泉曲寒池，北都罗酆，三官九署，十二河源，岳府名山，天牢地狱，大小铁围，血湖硖石，无间阿鼻，曹僚宰执，诸狱主者，宪治瘟曹，城隍里社，合属去处，咸使遵闻。上钦
　　太上慈恩，急赦所荐亡者某等魂，及九幽长夜、五道四生、劫亡囚徒苦爽，产死女魂等众，夙劫以来至于今日，元因三业六根，故为误作，或心生，或口语，或日作#1，或教他，种种罪愆，一切冤业，万劫不宥，三掠不原，悉仗
　　天恩，尽行赦宥。不许拘留，咸令解脱。所赦魂爽，各令洗心涤虑，返照回光，改过自新，誓不再造。魂神澄正，性质灵明，皈依
　　三宝，顿悟真宗。乘此良因，超生
　　道岸。章到，主者施行。一如
　　清微天宝道宗玉宸经法律令。
　　年　　月　　日　时告下。
　　具位　　奉行炼度臣姓某承诰奉行。
　　上清三景大洞法师清微总章上卿混元真人臣赵宜真。
