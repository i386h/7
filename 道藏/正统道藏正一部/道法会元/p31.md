<!-- { "loadSidebar": true } -->
　　师凝神静坐，先念三字密咒：格觉正。一炁七徧。敛息规中，物我两忘。一念初动，便是真人，金光一点，起於元宫，心中七窍光明，上朝泥丸，圆光充满，太虚同体，仙真在内，真人述事。若内视光明澄彻，恍惚中如有所得。切不可拘泥执着。於事有应无应，任其自然善应。但於心之所得，目之所见，耳之所闻，意之所在处主张，即是矣。真人礼谢，回光同体，内外了然，起身焚解厄符、牒，念大圣北斗七元君，能解疾病厄。焚毕，看符灰倒何方，以验吉凶。
　　占吉凶八门图
　　歌括
　　帝座名为大吉昌，仙真下降病安康。天门善愿宜酬赛，七日三朝有福祥。兑位杀方须有险，血光伤鬼作其殃。人门三日须安好，报谢家先却不妨，独有黄泉必定死，三朝七日有恓惶。巽方地户留连病，急请名医换药方。生门病好长延寿，鬼路冤家不可当。
　　解厄符
　　臣　某承诰解厄。
　　解厄牒上三符
　　礼谢符
　　臣　某告行礼谢。
　　送真符
　　臣　某告行拜送。
　　下司命符
　　安镇司命符
　　本命解厄真符写诰文上，所属本命
　　子
　　丑亥
　　寅戌
　　印酉
　　辰申
　　已未
　　午
　　辅
　　弼
　　贪
　　巨
　　禄
　　文
　　廉
　　武
　　破
　　告解厄符上本命式
　　白纸小。书方函，坛外关发。
　　具位小兆臣某
　　右臣照应，今据入意等因。臣领词虔切，事干利济，不敢抑违，谨为依按大法，进呈元降度厄真符上闻者。
　　空四指篆符。
　　右符泄自太虚流布三界。臣谨志心皈命，端肃再拜，上告… 
　　当生所属本命元辰大道君道前，恭望
　　道慈，允今所告，特赐
　　旨命，告下本命玄曹太岁、煞局，合干考校去处，咸令照应。俯为某检前生今世之姓名，宥故作误为之罪业。区分冢讼，消释冤增。斡运灾缠，免克战刑冲之厄；超苏禄马，致和平安靖之休。开泰命宫，增延寿等。仍丐赐降正真道炁，流注患躯。申命天医仙灵，攻除疾证。俾令某所祈咸遂，所患早廖，克拜更生，以为效信。干冒
　　威严，臣下情不胜激切屏营之至。伏候昭报。谨言。
　　年　月　日具位小兆臣某上告。
　　谨　　　　　　遣
　　某　　将　　操捧
　　上　　　　　　达
　　可漏式
　　当生所属本命元辰大道君道前具位小兆臣某谨内封
　　方函式
　　清微度厄真符一通谨上诣
　　上清本命元辰星宫投进
　　具位小兆臣某谨外封
　　递关如常式
　　解厄符牒式见保病检内
　　玄灵解厄仪
　　入坛默念。净口咒。净身咒。
　　师灭念，存诚上香，默祝曰：
　　谨运真香，恭伸礼请九凤破秽真官、八方大力威神、五方五龙神君、破秽局中合干官吏，并请齐降真炁，入此水中，助今解秽。
　　飞九凤罡于前，思破秽真官乘九头朱凤吐火入水盂中。又思五方五龙吐水入盂中。次布罡煞真炁，持盂洒净，念净天地咒。行净毕，密咒云：天无氛秽，地绝妖尘。冥慧洞清，大量玄玄。精思坛场内外，悉化光明。次凝神三拜，上香，告通师信香符，密咒云：隆育智。次长跪启告：
　　具位嗣正泉小兆孙某，谨运心香，恭伸上启：道经师宝，元始万神，清微宗主真元妙化上帝太初天君，紫宸太华天帝，祖师三天扶教正一静应显佑真君，高元清真紫虚元君，太极仙公孚佑真君，九州都仙太史真君，宗师金阙昭凝妙道保仙元君，琼室洞清郭元君，福和耀真传元君，龙光道明姚元君，紫英王惠高元君，洞阳上宰清虚华真人，青城山通惠朱真人，云由保一李真人，眉山混隐南真人，丹山雷渊黄真人，西山真息熊真人，太智冲和彭真人，洞渊尘外曾真人，浚仪元肠赵真人，清微、灵宝、道德、正一、混元雷霆诸派启教历代师真。恭望师慈，俯垂洞鉴。伏念某，曩因庆幸，叨佩法阶，誓济生民，宣扬道化，凡有投恳，所合上闻。今为某事，臣领词虔切，依教奉行，以今恭依大法，奉行符命，解冤释结，度厄消灾，未敢自专，先伸启告。丐怜愚昧，特赐提撕。鉴领来悰，上闻真极。指命官将，显助神功。庶使行持，克臻灵感。干冒师严，某下情无任虔祷俟命之至。谨言。
　　飞斗盖头。即便凝神静念，物我两忘，才若意到，即运神光作大圆象干前，金光充满，诸将森列。次书玉篆相合。念密咒云：敦育奕。告召将符。雷霆号令，急如星火，十方三界，顷刻遥闻。一如元降律令。焚香礼请：闿阳掌善杨使者，启阴察恶耿使者，太一王天君，枢灵对大神，总真龚使者，霹雳旸谷张神君，延生保命度厄益算消灾散祸扶衰七元神君，翻解冤结专张二使者，解二十四厄灵官，八门警策报应大神，玄曹列职官属，本佩法箓官将吏兵，琳庭坛靖真官。助道威灵，本处土主里社正神，本家司命主者，方隅禁忌龙神三界直符，四直功曹，见闻纠察翊卫等神。闻今召命，齐至坛庭，仗此心香，普伸供养。毕职今为某投词，伏 为某事，丐依大法，解冤释结，度厄消灾，即请驻札行坛，各扬厥职。司通奏者，与其进也；隶祇候者，汝往饮哉。报休咎於符牒警策之中，解灾厄於身命运限之内。却凶迪吉，辅正除邪。各隶攸司，成赞元化。一如律令依应施行。疾。
　　告役将符，通真、请降二符。次上香，告信香符，密咒曰：□煜爝□煜□□。一炁七遍。存星真俨然在上。次行默告之法，密咒曰：格觉正。一炁七遍。师存神静坐，朝告如法。然后起身，置解厄牒于碗内，以解厄符点火焚之，念：大圣北斗七元君，能解某厄，至永保道心宁。次三拜，告礼谢符，密咒曰：完钧首明宏。一炁七遍。长跪祝曰：
　　臣适来解厄已遂云周，伏乞哀怜，早垂报效。仰瞻仙仗，上返琼宫。亵读之愆，悉希原宥。臣某下情不胜恳切攀恋之至。谨言。
　　告送真符，再拜瞻送，叩齿而退。
　　道法会元卷之二十六竟
　　道法会元卷之二十七
　　清微解厄文检
　　张神君牒式
　　元始一炁万神雷司
　　本司今据入意。当司得此，事干利济，不敢抑违。除已恭依清微大法，奉行解释，所合牒请使职疾速飞神驭炁，赍持符命，径诣本命真司，导达情悃。请降
　　洪恩、消灾度厄，告示本家司命六神，肃清内外，扫荡妖氛，点检行年，明彰昭报。就烦关集法箓诸司官将，解厄合干神员，一合来下，协赞行持，共弘利济之功，以广
　　清微之化。毋致违悮，伫俟感通。
　　须至牒者。
　　右牒请
　　北极循游霹雳灌斗旸谷张神君，
　　照验施行。谨牒。
　　年　　月　　日时牒。具位　　　姓　　某押。
　　右牒式急捷，不拜家书用此。
　　圆封皮式
　　牒　　　　　　　　　　　上
　　北极循璇霹雳灌斗张神君节下
　　元始一万神雷司封
　　札司命
　　元始一炁万神雷司
　　当司今据入意。本司领词虔切，事干利济，难以抑违。除就某处依法解释外，切照尔神，人家主宰，祸福攸司。合行符命，札仰照验。检会某人平日所犯一切重罪深愆，体道好生，咸从宽宥，许以自新。善达
　　天司，赐降福佑。迎同本司所差天将，肃清内外，扫荡妖氛。只降
　　仙真，鉴明恳祷。照验某休咎年庚，会同於符牒警策之中，分明报应。仍遵符命，特与解除。然后安镇家庭，匡扶人眷。俾令魔无干犯，身有光明，所患顿廖，寿龄坚永。用彰神化，以副祷祈。务在
　　感通，毋或稽悮。须至札者。
　　右奉
　　符命，札下本家司命主者干系六神。
　　年　月　日札。具位　姓某押。
　　圆封皮式
　　元始一炁万神雷司　札本家司命主者干系六神
　　家书白札楷书
　　门下具位小孙某，即日稽首再拜，书上宗师金阙昭凝妙道保仙元君幕下。某草芥微生，雷霆小吏，上叨接引，获侍班行，夙夜兢惶，无由称谢。某今据入意。领词虔切，事干利济，所合奉行。谨为依法解释，未敢自专，重念某德薄任重，过着功微，不足以感格
　　真灵，斡旋造化。非资启波，曷遂显扬。谨先具家书上闻，伏丐师慈，俯念宗枝，垂怜末学，即赐转闻清微开基演派承流袭庆历代师尊，咸加照应，特赐提撕。请降
　　洪恩，行下攸司。特与某开宥千愆万罪，解除九九三灾。益算延生，转凶作吉。申命玄曹解厄列职官君，法箓诸司合干将吏，下降坛所，辅佐行持。奉命持符，招真集圣。解消厄难，救济生民。昭示灾祥，用副凡恳。庶使下民皈向，大道兴行。某冒读
　　师严，伏冀原宥，不宣。
　　年　月　日具位小孙姓某上书。
　　谨　　　　　　　　　　遣
　　北极循璇霹雳神君张灵操捧
　　上　　　　　　　　　　达
　　内可漏式
　　宗师金阙昭凝妙道保仙元君幕下门下具位姓某谨内封
　　外角封式
　　家书一缄上诣
　　宗师金阙昭凝宫投进
　　门下具位姓某谨外封
　　递书告会牒
　　元始一炁万神雷司
　　本司今据入意，领词难抑，除为依按清微大法，奉行解释外，未敢自专，谨先具家书一封，上告
　　宗师金阙昭凝宫。专仗雷威，速为传达。仍烦会同九凤破秽官吏，五方五龙神君，司命主者，里社正神，肃清内外，扫荡妖氛。计会玄曹解厄列职官属，翻解冤结。颛、张使者，天医治病官吏，法箓诸司神员，姓名，宥故作误为之罪业。区分冢讼，消解冤憎。斡旋命运限宫，比和克战；启迪元辰禄马，超出困衰。增益年龄，度除凶害。或有犯二十四厄，阳九百六之灾，累劫冤仇，五音咒诅，上天谴责，下鬼诉诬，鬼毒注射，魔魅陷殃，有死有生，有已有不已，并依符命解而释之。挽和气以致祥，转危机而为福。当使魔无干犯，身有光明。所患顿廖，实由再造。一如玄科律令。急急奉行。
　　年　　月　　日牒。具位　　臣姓某承诰奉行。
　　宗师金关昭凝妙道保仙元君祖舒，
　　祖师高元宸照法王紫虚元君魏华存，
　　祖师三天扶教辅元大法师张道陵。
　　圆封皮式
　　符　　　　　　　　　牒
　　北极闿阳启阴杨耿二神君
　　元始一万神雷司封
　　保病遣煞牒
　　元始一炁万神雷司
　　本司今据入意。丐为保禳事，得此除已启告师真，祈恩保佑外，尚虑某火宅经营，尘劳汩没，或故为误作，致招鬼责神诛，或西整东修，干犯天星地煞。宗戚构伏连之祸，冤憎兴咒诅之二殃，年命刑冲，禄马衰困。时逢二十四厄，运值九六三灾。念此百凶，主有诸煞。谨按玄元禳灾之法，绘仪像以供陈；仍遵太清解厄之科，敕代形而替难。兹行祝遣，全仗威灵。为此合行备牒，请
