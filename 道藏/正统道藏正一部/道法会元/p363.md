<!-- { "loadSidebar": true } -->
　　一、用申状一封，申紫微院省使相真君。
　　一、用申状一封，申紫微阙下进奏仙官。
　　一、关天界功曹焦公奴及神将一员，请四目老翁防护。
　　召直日功曹符咒符有印
　　七政八极，统领四直。天地日月，水火交集。紫微专命，功曹速至。急急如
　　紫微大帝律令勑。
　　变火符
　　东南火西北世界火轮直冲午文 东弗于岱火轮转行 西瞿耶尼火轮转行 留人门神君飞火轮摄塞鬼路神君飞火轮摄 架金梁神君飞火轮摄柱玉树神君飞神君飞火轮摄 北郁火轮罩越掷天 十二月将神君掷火轮上天十二时辰直使掷火轮上天 二十八宿星君掷火轮上天 □□□□□□□急急如北极大帝律令谨请天蓬元帅都部北方北斗七元真君破六洞鬼神馘罡风妖怪三百六十阵雷公掷火轮斩灭恶鬼扫荡魔军急死急杀天蓬奉行
　　右符依前散形书完，掐煞文念后咒涂。
　　横天火轮将，掷火上天庭。领兵三百阵，倾邪灭鬼形。径度罡风界，上登紫微庭。火轮掷进处，鬼魅化为尘。急急如北极紫微元卿玉虚大帝律令勑。
　　传送关引式
　　北极驱邪－院
　　当院今发紧切奏申文状，开具下项：
　　一、奏状一方函，上诣紫微阙下进奏。
　　一、申状二封，径达紫微阙下进奏仙官，紫微使相真君圣前上申。
　　已上文状，上下并封印全。欲仗进呈，须至关发者。
　　右关四目老翁大元帅，天界直符焦公奴。立便赍捧，速登云路，径诣所司，呈进施行。如历罡风浩炁，若有当符截奏者，就仰摄送近司，依律处治。天条严重，火急奉行故关。
　　年岁次　月　日　时关。具位　押。
　　北帝仪格
　　知微尝闻先师曰：四直使者，乃天地之奉使，其位非轻，职掌四界事，是名天界地界水界阳界也。又曰：年月日时，四直也。其神各有其府，掌人间事。凡人间应有词状，并系所掌，通传人间情恳，上达省院及兼察人间善恶之事。其属各有佐吏。如法官发传文字，请持符奏，则如人问监司发传省司文字，道士发传文字，则如人间守尹发省司文字一般。至后有等素未经师参法受箓，而冒妄行持之士，并及西夷之教，所发文字，诸使者视如阳间民人词状，岂肯便为传达於天廷耶。若法官关直符捧奏，持符则直符司，即便逐一递传，进达省院轮日呈进，永无乱叙。自天师开教，必专差将吏捧持。正如人间太尉节制兵官，专差军校传递文字，其捷可知。且如紫微帝阙，是万象星辰之主也，人间禳奏，尽属其司，文字章奏，极为繁伙。兼主管酆都刑狱，则刑狱文字尤为浩繁。若使发直符传达，又岂能速诣玄都也。是故当用元帅府四目老翁，其神通备足，捷疾无双，径度罡风，魔无干犯，关令捧奏，即达星枢。今特具录于此。
　　力行尝闻度师丁君云：卢君平日发奏，用黄纸为函，今人多用白纸，譬如人间往来书函。然未添尚不敢用，况乎奏帝而可用白函者乎。所说甚当理。故书以为后人戒。上清大洞法师左力行书。
　　道法会元卷之二百六十八竟
　　
