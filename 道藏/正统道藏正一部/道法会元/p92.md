<!-- { "loadSidebar": true } -->
　　袁无介曰：天地造化，雷电风雨，绿何能致之。曰：人禀天地之炁以生。天地正直无私，人返能夺天地造化。盖天地人三才之炁贯通。屏息万缘，则与天地相为表裹，风雨雷电，又何难之有。盖天有日月星，光明可普照天下，人有眼耳鼻，可闻可见，识天地间之万物。地有三江五湖四海五岳四渎四肢为万物，此身便是大地山河，无所不备矣。吾果能息缘调气，以身中克应，合天地之秘密，仍以我之真意，注想於所行之事，则天地真炁随吾意行，定见执应。此万无一失之事。
　　御风注曰：雷电风雨雹，皆在吾身中两肾中出，合乎天地之炁。以天地正直无私，人返能夺天地造化，宇宙在乎手，万化生乎身。风雷霹雳自左之离窍发出。风生木，郁达之。达者，涌也。涌出坤窍，则风户而发泄。电为离，离为火，火为蛇。青黑红焰，青乃木之焰。黑乃木生烟之焰。霆为至恶。坤土黑木生火，二金夹坤土居中，金乃白光，生红青黑光，三色辉天朗地，电光一烁，随即霆杀即至，矿然有声而伐物也。霆声主杀。雷雨主乎坎卦二肾。坤上包一阳主乎生一为阳。雷动则火，雷曰阳雷。坤六土中间一，故号六一使者。阴包一阳，曰火雷也。一为天喜，一为乾金。金生水，水为潭，龙在深潭而垫也。理故明矣。人能夺三才贯通造化，人能屏息万缘与天地相为表裹，风雨雷电，又可难之有。天有日月星可照临，人有眼耳鼻可闻见，合乎人身两肾中精炁神。左为日，右为月，中宫为天罡。天罡即祖炁。人身有三江五湖四海五岳四渎现於面部，吾身便是大地山河，无所不备矣。人果能屏息调炁，合身克应，合天地之秘密，乃以我之诚意注想踏翻斗柄，则天地陡暗，断然感应。
　　盖吾所生者意也。善恶皆从意中出。盖意乃脾神，脾属土，其生数五，成数十。脾形如偃月，无思无虑，两尖垂下，一念忽生，两尖便起向上，一点思虑，自脾中生出，此乃天地之祖炁也。一念自脾而生，然后汩於心。盖心乃神之舍也，心得此一点之意，为善为恶，为淫为杀，为仙为佛，皆心役之也。若能知祖炁源流，则捉住此一点真炁，则我即天地之主宰。及为心所役使，为怒为凶为恶，亏其天道，永为下鬼矣，又岂能夺天地造化哉。吾今泄此天机以传与汝，后之学者，不特此理，庶几三有齐资，四恩同报，不亦善乎。今书此八件，曰名《八段锦》，以付於汝。后之君子，以我为是非是鉴幸鉴
　　御风注曰：既生吾身，便有主宰，意也。意曰土，属脾神，管押善恶，皆自意中而生。意上曰立，中曰日，下曰心，音为之意也。立为中宫，为土，空器金胎，空处纯乎先天之炁也。炁生理，理生性，生元神。神即神室，室即为天地之根。其实不过一炁耳。日为离，离为心，心为性，性为阳火也。下曰心，心为偃月之炉，心亦赤，赤为囊裹朱砂也。聚敛元神，神室丹鼎。鼎为空器，器生微芒白光，白光纯金也。金为乾，乾为纯刚。刚为轮，轮为行健，自强不息也。中宫天五生土，为虚土也。无其爻，有其位。成数十，为阴土两五共十，已成之数，乘地也。地生万物，万物而无终穷。中涵微芒之炁，其玄脾为矿铁，铁色黑，黑为血，血为阴，号五方之阴土也。凡召将召雷，发遣，两目微微撑上，则脾神两头亦翘企，则中宫玄关发现，神光独露，意从脾发起。此一点，乃是天地始祖之炁也。一念自脾而生，流於心。心为神之使也。心乃神之舍。心得此一点之光，为善为恶，为淫为欲，灵明皎洁，为仙为佛，皆心役之也。吾能知祖炁之源流，捉住一点真炁，则天地之主宰。返听心所役下鬼。为怒为凶为恶，亏其天道，永为下鬼。
　　道法会元卷之十九竟
　　道法会元卷之七十
　　玄珠歌
　　侍宸灵慧冲虚妙道真君王文卿撰雷霆散吏紫清真人海琼白玉蟾注
　　大道无言，
　　道本无言，多言损炁。收炁存神，惜精爱己。内炼成丹，外用成法。神炁散乱，法不灵也。
　　闭息内观。
　　闭息者，外无所入，内无所出。内观者，无一毫之杂念，目视泥丸，舌拄上腭，神炁自然来往。闭息则炁聚，内观则神凝。
　　天罡运转，
　　天罡，心也。以心运诸炁，动阳则阳报，动阴则阴报。运转五行，常朝上帝。斡旋造化，颠倒阴阳，随机而应。
　　七曜芒寒，
　　七曜者，在天北斗也，在人眼耳鼻口七窍。若能关闭七窍，则七曜光芒交射，气迸浑身汗出，头脑之上亦汗炁如云，始合造化。
　　五星相联，
　　五星，金木水火土，在人乃心肝脾肺肾。闭息内观，五炁自聚，炁满泥九，方朝上帝。
　　还绕泥丸。
　　泥丸万神会约之所，乃上帝所居。行功之际，运炁自尾闾上度夹脊双关，直至泥丸，方得天翻地覆，晴雨随机。
　　水火交射，
　　水肾火心。水阴火阳，阴阳相剥，水火相攻，雷电交作。
　　金木相克，
　　金肺木肝。金能克木，木为震，震为雷。以西兑之金，克束震之木，故雷声也。
　　金水相生，
　　金肺水肾。金能生水，水从金生。以金生水，以水克火，乃金水辅太阳，祈雨之妙也。
　　木火相得。
　　木肝火心。木能生火，火从木而生。以木生火，火乃祈晴祈风之窍也。
　　土为意神，
　　金木水火，相生相克，土者不动。诸炁无土不能聚会，不能生发。土，脾也，意也。脾神乃使者。但水年戊月不必祈雨，还则本身犯祖讳也，达道者不为也。
　　随炁生克。
　　诸炁无土不能造化。随炁生克者，如祈雨金水相生，木火相得，动雷金木相克是也。
　　风火雷电，
　　风者巽也。火者心也。雷者胆炁也。电亦火也。
　　雨晴雪雹，
　　雨者肾水也。运动自己阴海之炁，遍满天地，即有雨也。晴者，心火也。想遍天地炎炎大火，烧开自身炁宇，乃晴也。雪雹，尽用阴炁逆转。存阳先升，阴后降，方知是也。
　　一炁流通，
　　炁乃元阳真炁，随意运行，发生风云雷雨电也。
　　浑沦磅礴。　
　　刚柔相摩，八卦相荡，鼓以雷霆，润以风雨，日月运行，寒暑充满之意。
　　散为万有，
　　万有者，万象也。在天成象，在地成形。周流生化，此炁之运行也。
　　聚为赤子，
　　赤子，吾身之真人。人之修炼，要神炁混合，内炼成丹，则圣胎凝结。
　　变为雷神，
　　雷神，亦元神之应化也。人知动静，则通天彻地，呼风召雷，斩馘邪妖，驱役鬼神，无施不可。即所谓将用自己元神是也。
　　化为自己，
　　自己者，真性也。寂然不动是也。盖所谓卷之则退藏於密，纵之则弥满六合。千变万化，何者非我。
　　先天先地一而已矣。
　　天得一以清，地得一以宁，神得一以灵。一者，炁也。天地以炁而升降，人身以炁而呼吸。能知守一之道，静则金丹，动则霹雳。故侍宸云：世人见一不识一，一回存想一回空。
　　心火为神，
　　心者主帅。火发神行，神粗法阐，炁宇轩昂，万神伏听。心神，欻火也，红炁也。
　　肝怒魂惊，
　　肝者木也。心火发，肝神方怒，自体魂惊。我怒即上帝之怒，鬼神孰敢不惧，听令施行。肝神，辛君也，青炁也。
　　脾神主意，
　　脾中宫土也。念头急切，有感皆通，不疾而速，不行而至。动天地，感鬼神，人之至诚尚能之，况执法之士耶。脾神，使者也，黄炁也。
　　三帅化形。
　　三帅者，邓辛张是也。心为邓帅，肝为辛帅，脾为使者。意诚则使者至，肝怒则辛帅临，心火奋发则效火降。此三帅化形也。
　　清浊初分，
　　天地既判，便有雷霆。轻清之炁为天，重浊之炁为地。天为阳，地为阴，雷为阳，霆为阴。
　　便有五雷，
　　五雷者，金木水火土，在人爪心肝脾肺肾。五炁相激剥，便有五雷。
　　下有五岳，
　　上应天之五星，中应人之五藏，下应地之五岳。
　　五炁往来，
　　五炁往来，生生化化。人能钻簇五行之炁，应变无穷。
　　生旺墓克，其义玄哉。
　　五行生旺墓克，方成造化。如祈雨，金水相生，动雷，金木相克也。此理玄奥，非遇明师口诀，不可得知也。
　　玄牝人门，
　　玄牝，祖炁也。乃天地之根，性命之本。人能知此一窍，为道则真，为法则灵。乃神炁之化，坎离之精。
　　五炁之祖，
　　玄牝为五炁之祖，若要运用，须是先闭五炁，祖炁方有所养。开晴致雨，斡旋造化，须仗此发用。
　　泥丸天门，
　　头有九宫，中为泥丸，上帝所居。泥九运用，须从三关上直至此中，方合乾坤造化。
　　万神之府。
　　泥九乃万神之府，又有阴神阳神之说。混合万神，尽於此中听候驱役。
　　胆炁为雷，
　　胆在肝中，内有青炁。胆怒赤炁聚，五炁运入胆宫，水火相搏，雷声动也。胆雄肝怒，忿炁成雷。天怒大叱，雷声霹雳。
　　意为使者。
　　使者属土，居黄庭中。使者，使也，随意役用，出口便是使者。务在澄心定念，口说意行。此先天一炁也。
　　两肾日月，
　　右肾属阴为月，左肾属阳为日。云雾才起，先闭肾中日月，然后吐出，遮蔽天地。
　　脐输星斗，
　　脐轮星斗，人身八万四千毫毛，同八万四千周天缠度，血为海潮，炁成云雾，皆是工夫实处。
　　心为天罡。
　　天罡煞炁。罡星在丑，炁冲斗牛。心怒则煞炁发。行持之际，以心大怒，紧咬牙关，忍炁忿怒而作，以北方之炁一吹，天倾地裂，雷雨大作。
　　水火成雷，
　　肾水心火相搏，雷声大作。正所谓相刑相害，而雷雨大沛。
　　金火掣电，
　　金肺火心也。以金克木，木返生火以制其金。行持之际，以两手擦起心火，顷刻屯蒙发，雷电光现矣。
　　水火风动，
　　水肝火心也。风，巽方。火木相克，木在东，火在南。肝怒则火发，巽风大起，可嘘青炁向巽方，狂风大发。
　　金水沛然。
　　金肺水肾。运肺液灌满肾中，方生雨露。此乃金水相生。
　　土为中宫，
　　脾属土，中宫乃黄庭。木金水火，无土不能聚会。
　　运转五行。
　　诸炁才到黄庭，乃都省也，方可运转五炁，上朝帝阙。
　　常朝上帝，
　　五炁运转，朝礼上帝於泥九宫。返为婴兄，即浮黎始祖。
　　泥丸之尊。
　　上帝乃泥九真人，即我也。
　　我口是敕，随吾令行。
　　号召万神，无不听令。
　　神非外神，
　　神乃自己元神。存精则炁全，存炁则神全，非纸画泥塑之比。世人错认者多。
　　五炁之精，
　　神乃五炁之精，精存则神灵。炁乃养精，精炁神全，何法不灵。
　　我炁自神，
