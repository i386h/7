<!-- { "loadSidebar": true } -->
　　月月常加戌，时时见破军。天呈前一位，誓愿不传人。假如五月五日午时，月建在午，以戌加午上顺行，数至寅上见午，见天歪坐鬼户，却取中官。故《玉枢经》云：雷城十二门，并随天歪之所指。罡星指丑，其身在未，所指者吉，所在者凶是也。今取申官者，取其煞也。几取罡，则存想天呈三头九目，目出九色光，左手握斗诀，右手握剑，剑上火焱身着白雁花袍，风带跣足，存见分明，念天帝释帝咒，以鼻引口吸天目中光，密念天罡欻吸摄欻吸天罡摄合明天帝日咒毕，出，以本方本时出之。次取太阳，念日魂咒，毕，存见太阳圆形方景，紫光九芒，下降至左目，右转九匝，以鼻吸之。次取太阴炁，念月魄咒，毕，存见太阴方形圆景，白光十芒，垂降於右目，左转十匝以鼻吸之。俱以本宫本炁本字出之。夫天罡二曜者，且如望后而吸炁，自谓曲尽其妙，譬如人之分灯觅火，须藉以薪烛，今且直面吸之，可乎。况三明丽天之而不相类。求日有郁仪二十四字，以致洞明黄景，月有结璘二十四字，以招石景飞根。取罡炁以□□□□□□□，用七字召之斗光，引类太虚，正犹方诸阳燧之取水火也。能知是道，则可以坐致明霞於冲炁之内，又何必拘历算置度分之虑於渺邈乎。
　　东方青华如翠芝，左有魔蒋应春时。
　　东方青华，木也。其色青，其应春，其藏肝，居于左胁内，有魔明神蒋刚轮，乃东方枢机二将也。念东方雷神咒以召之。见二将自肝中乘青炁而上雷城，点兵讫，上入神霄府，面朝真王，毕，直下黄庭混合。默念唵□噜呢啼□婆诃。
　　南方赤炁生於离，上运烈壁居丹墀。
　　南方赤炁，火也。其色赤，其应夏，其藏心，居於上内，有烈煞神壁机先，乃南方枢机二将也。念南方雷神咒以召之。存二帅自心中乘赤炁而上雷城，点兵讫，上入神霄府面朝真王，毕，直下黄庭混合。默念唵□嚓哪啰□□婆诃
　　西方白炁如凝脂，右生赫华当秋期。
　　西方白炁，金也。其色白，其应秋，其藏肺，居于右胁内。有赫猛林，华文通，乃西方枢机二将也。念西方雷神咒以召之。存二帅自肺中乘白云而上雷城，点兵讫，上入神霄府面朝真王，毕，直下黄庭混合。默念唵□□□□诃。北方黑炁如云翳，下有焜雷入泉池。
　　北方黑炁，水也。其色黑，其应冬，其藏肾，居於下内，有焜电神雷压，乃北方枢机二将也。念北方雷神咒以召之。存二师自肾中乘黑云而上雷城，点兵讫，上入神霄府面朝真王，毕，直下黄庭混合。默念唵□□□□娑诃。
　　中运黄云载恶陈，五云混合降黄庭。
　　中央黄炁，土也。其色黄，其应四季，其藏脾，居于中内。有恶轰神陈石，乃中央枢机二将也。念中央雷神咒以召之。存二将自脾中乘黄云而上雷城，点兵讫，上入神霄府面朝真王，毕，直下黄庭混合。默念唵哦□□□□娑诃。
　　阳日当克阴当生，各分日辰念青巾。
　　且如甲子属阳，纳音金，金克木，用西方将先入东。木克土，东方将入中央。土克水，中央将入北方。水克火，北方将入南方。火克金，南方将入西方。克将准此为何。且如乙丑日纳音属金，金生水，西方将先入北方。水生木，北方将入东方。木生火，东方将入南方。火生土，南方将入中央。土生金，中央将入西方。生将准此为例。却混合，念青帝之巾咒，至土星为极。咒毕，存五星光照，阴阳雷神俱入心中点视。
　　五云叆叇如屯兵，点兵集将入雷城。
　　入道以调心为要，以精思为妙。调心是把捉，精思是存想。把捉者，或念头一起，急当谓伏。精思者，存我之神，想我之身。有物可以存，谓之真想；无物以强存，谓之妄想。凝一神而万神俱凝，聚一炁而万炁俱聚。真妄本空，逆顺俱寂，三际圆通，一灵晃耀。此乃把捉调心之要也。一念动则万念悉起，一窍开则九窍俱开。此无他，以神驭炁之道也。念起念灭，皆从此心。今者雷城不过在心中，召集雷神了毕，皆入心中点视，讫则五方将吏，各乘云叆叇，如屯兵马。
　　上入神霄朝帝君，复以都大混其形。
　　神霄府乃真王所治，在于东南之位。其卿师使相、赞辅玄化，《雷霆玉经》言之详矣：在人身言之，其府在于心肝之间，乃胆宫是也。胆有翠阿丹井之名，又曰醴泉玉池，中藏其精三合。所以脍附肝者，肝属木，乃青龙也。非此水养之，何以能生。龙性多怒，怒则摧山破石，肝主怒故也。堪笑今人打龙潭者，不能搅动自家龙潭，外间如何得应。虽上帝命，亦不得动之也。凡打龙潭，必须作用激动肝罡，然后步飞龙吸水罡，入罡中行配依法，用□星指激龙潭必所在，却念召龙咒，讫，喝云：五方行雨龙王，直季行雨龙王，今奉太上符命，所指某处，潭洞龙神急速大降甘雨，以济焦枯，不得时刻违滞。以此行持，则无不验矣。
　　夹脊双关入昆仑，衔花白鹿走如云。
　　取花骑鹿踏云去，霍地牛车前面迎。
　　此即三花聚顶，五炁朝元法也。存神毕，侯息出入均调，以舌先倒卷定舌根两窍，闭息，觉丹田火炽，精神炁皆聚合，却微微升上胁腹。其五方云无，自尾间穴升上此穴，名曰下关。升之甚易，故以羊车运之。至夹脊，名曰中关，升之微难，故以鹿车运之。上至脑，名曰上关，非用力则不能透此关，非假牛车大力，则不能升此也。故曰取花骑鹿踏云去，霍地牛车前面迎是也。又名河车搬负正炁，运我元阳。故曰泝流一直上蓬莱，散作甘泉遍九垓。从此丹田沾润泽，黄芽徧地一齐开。今人行祈祷，无此内功，安得感应。至此却须令人在门外防人冲突，及猫犬惊触。仍於坐前横一凡#1，忽然觉真炁上冲，身体渐大，精神腾几，渐见屋宇人物山河草木，并不认为已物，直须闭目闭炁，发三昧火烧身，恐入魔境。凡行法有魔障者，往往皆堕此境。如手足皆不知所在，急以手按几上，静定少时，此真境界现前也。妙处言不能尽其意。学人至此，见内境，方自知之。
　　五方将吏九关下，金锺玉磬何玲玲。
　　以东魂之木，西魄之金，南城之火，北津之水，中意之土，是谓钻簇五行。以含眼光，凝耳韵，调鼻息，缄口炁，是谓和合四象。夫眼不视而魂在肝，耳不闻而精在肾，口不开而神在心，鼻不息而魄在肺，四肢不动而意在脾，故曰五炁朝元。以精化炁，以炁化神，以神化虚，故曰三花聚顶。五方将史，即精神魂魄意相与混融，化而为一，自夹脊双关而直上泥九天门也。天门九重，故曰九关，万神守之。人能搬运正炁至此，则耳内闻笙簧锺磬丝竹之音，学人急当闭而凝韵，恐亦堕於魔境也。
　　入到泥丸朝元神，即是先天金阙身。
　　左眉上三寸为明堂官，又入一寸为流珠官，又入一寸为极真官。中自鼻而上，至眉间入三寸为天皇官，又入一寸为玉帝官，为上丹田。右眉上入三寸为玄丹宫，又一寸为洞房宫。故正阳真人曰：玉清、上清、太清大元大质者，盖大道有无之相生而立天地之基也。以人身言之，则三清者，父母之精炁神聚而为胎也。精血之为表，炁神之为裹，如天地之清浊者焉。人能以龙虎交媾而结内丹，三百日而精炁生，炼就阳神，始在黄庭之境，次居内院之中，终出天门之外。此言为之三清也。故老子曰：不顾自家三清，何劳上望於渺邈也。今人飞章谒帝者，但不过对本宣科而已，安能有内炼工夫，而取报应於顷刻。盖飞章谒帝之道，亦不离於豁落罡也。始则步开乾罡，以奉告於宗师，次则步破巽罡，以召将吏。将史既集，然后步豁落罡，以飞元神，搬五炁而入泥丸。入泥丸之道，自黄赤二道而入。黄赤二道者，日月之道路也。只在取用，何谓刚风浩炁。自家之息不能闭，安能制伏外间刚风浩炁也。告斗灌斗之法，三天之下，星辰居焉。故左目为贵狼，右目为巨门；左鼻孔为禄存，右鼻孔为文曲；左耳为康贞，右耳为武曲；口为破军，舌为左辅，喉为右弼。所以辅弼为喉舌之司，此二神专管奏告於七星宫府也。所以行告斗之法，取北方黑炁，同罡炁冲激。闭目定炁，片饷，念灌斗咒，然后则见外间之斗有无云炁，如何方可取，晴雨之有无报应也。行雷法之士，不知此道，何能运雷霆於掌上，聚风云於目前。则知元神即金阙之身也。
　　须臾帝敕付太乙，各付水火炼其神。
