<!-- { "loadSidebar": true } -->
　　吾受五雷典法，雷霆威声。纳则治身保命，吐则缚鬼诛邪。神炁万丈，灌我胃华。太上律令，猛吏银牙。急急如律令。
　　咒尽，待闪电雷声作，望此方直视，吸其炁咽之二十五次。隐隐明明，光降即疾吞炁，有验也。
　　书符治病起龙行雨
　　火师曰：五雷使院所降大法，书符治病，起龙行雨，退水求睛，悉有法诀，不可擅行。苟有违，财不神也。应书符，预备法仪设，案掐神霄呼召诀，罡步，向东南巽户上香，召神将直事，启奏上帝，并五雷使院，雷霆三司，五雷主宰。然后摘变神诀，化身为五雷使，步破地召雷罡。至案前，用雷局，念咒曰：玉枢神歪，奉敕真王。破地召雷，诛伐凶殃。五雷使者，速赴坛场。随吾咒敕，起遣不祥。关告五部，大降神光。注我笔砚，书篆天章。水怪消灭，邪道奔亡。急急如雷霆帝君律令。
　　咒五遍，存五雷使、玉枢上相、北帝蓬莱使者雷耕，并五部雷神官将史兵，自天，而下，自地而出。远巡想见五雷将吏，各化身如密雾，同霹雳火遍布笔现朱墨水纸之中。然后叩齿五次，以笔大卓五声，吸炁五口吹笔现中，存火光万丈，交焕射人，任使书符。
　　五雷总摄符
　　右符书雷字毕，添五圈云：雷一，雷二，雷三，雷四，雷五，掐巽文。能治瘟疫瘴气，伤寒沙沴，一切邪病。
　　五锁符
　　咒曰
　　天火雷神，地火雷神。五雷降灵，锁鬼关精。
　　右咒书井字毕，就转笔涂七次，念咒：
　　一转六神藏，二转四煞没，三转动魁罡，四转雷火腾，五转霹雳发，六转山鬼死，七转收摄逆天无道断头落脚一十五种不正为祸神鬼，并赴吾五雷之下，不得动作。急急如律令。
　　咒毕，举笔从东南上挑出，呵雷炁入符。存雷声震地，符中火光万丈，祝遣。
　　又五锁符诀
　　震天地五声，书井字，存雷火霹雳入井字。掐午，再书井字，念天火雷神。次掐丑，念地火雷神。次念雷火一，雷火二，雷火三，雷火四，雷火五。即历十二支，次自子，历午，十二支至子，结雷局。念：五雷降灵，锁鬼关精。就依前念七转咒。一转，卯文。二转，寅文。三转，丑文。四转，中指中文。五转，四指上文。六转，四指中文。七转。子文。
　　右依上法涂转，东南挑出。
　　生炁青龙符招财镇怪
　　先吸东方生无入肝宫，嘘出笔端，同目光符。掐震文，取生炁，存青龙乘炁入符。
　　震雷速起火车扬鞭 三五铁面驱驾腥烟 龙奔电掣速驾云軿招财镇宅扫灭邪源
　　飞剑捉龙符
　　镇宅龙，安人物，断伏尸，一切神煞
　　左队右队轰震三界 雷公电姥搜捉邪精 青帝雷公将军 赤帝雷公将军 白帝雷公将军 黑帝雷公将军 黄帝雷公将军速起速起捉弒妖龙
　　起龙致雨符又名玉元金阙跃龙云篆
　　敕咒
　　黑云瑞腾，太乙抚朝。王霞洞灵，落阴纵龙。铁扎一投，雷师扶车。太上浩翁。急急奉元君律令。
　　凡郡邑亢旱日久，祈雨不应，仍搜寻名山洞穴有龙潭处，便依法筑坛，诵咒。次用铁扎长九寸，阔三寸，以朱书宝符，念咒四十九遍，投牒下潭中。次差诸司官将，即押领城隍社令，同共起雷行雨，应时而降。仍须先具状奏申则可。
　　一法用生铁铸板，厚一寸，阔七寸，长一尺二寸。遇祈求，亦书此符四道，同流丹符，置坛四角四瓫之中。
　　流丹符
　　此流丹符，用铁叶长九寸，阔三寸，刊符，以朱再填过。
　　钦火大神符
　　左眼为日右眼为月 开眼则火光万丈照耀天地邪鬼绝灭 天圆地方六律九章 八卦 东方蛮雷使者疾速起五方使者同 上帝有敕扫荡九州应有不顺缚下五岳急急如律令 雷火烧灭鬼惧神愁 右扇昆丘四海停流 左扇五岳天星坠落 拖天拽地手擎火云 飞索六合流电太空龙见自缚鬼神减踪火车万丈倏示驾来丙丁荧惑焚鬼灭灾急急疾
　　敕咒
　　三司将吏，今日直符。随吾驱使，捧领天符。收捕鬼贼，退病消虞。敢有逆命，雷斧速诛。上帝敕命，急急驱除。
　　咒毕，挑雷局入符。烧钱马、札子，差神将功曹同符命祛治，立见报应。此符乃大神真形，能立致睛雨，诛伐妖邪，斩精除祟，吞啖疫鬼，神功难迷。雷部之中，此符为首用之。昔吴许真君师弟子皆得此妙。
　　运雷打祟符
　　右符法，两手自卯点起至辰午申亥未，不子#1络住，握五雷诀。从两耳边运转，念五雷咒，却步破地召雷罡，呼召五雷。存至，望有祟之方，以双手雷局掩两耳打出，为雷鼓，闪两目为电光，噀水为风雨，发诀，存雷霆霹雳轰发，前去馘灭邪祟。
　　收罡斗咒
　　星斗还罡，还步清堂。神兽辅我，百神扶将。吾身所指，日月同光。急急如律令。
　　治邪建狱法
　　火师曰：五雷大法，专降玉符御邪斩妖之秘，不同常局。救生灵困重之厄，被群生幽暗之愆，戮庙除邪，诛妖疗疗，皆有专司。若世间有此种精邪，但以符水给与吞佩，即时安愈。若被有形有质，飞空走地，一切水陆邪神为祸，水妖作孽，不伏符治者，有建狱法。命三司捉缚送狱考治，求灭根源。立狱于后，可按法行之。
　　雷电考治狱
　　此狱禁捉三界系职官将，典祀下格仙官，诸司不道鬼神。托姓附人，种种作过，侮弄道法，不伏天符，立此狱。
　　火光流星狱
　　此狱收捉蛟龙毒蜃，一切水怪成器者，升及水府阴官。无故害人苗稼，涌水涨江翻人舟船，吞啖生灵，不道作祸，用此禁治。
　　金精毒害之狱
　　此狱收禁天下山精木神，五行成器之祟。但是精怪为祟，有形有像，附人形体，或隐或见，并用此狱。
　　九泉苦恼之狱。
　　此狱收禁殟疫传劳，庙貌害人性命种种魔鬼，并天下凶强盗贼，不顺大道，害国伤民鬼神，并皆禁之。
　　幽台长夜之狱
　　此狱收禁不系正祀家先，不道伏尸客鬼，邪神。附形入梦，抛沙打石，盗据人物，奸人妇女，占人屋宇，五道一切不正伪神诈仙，求绝根源。
　　应立狱，详酌大小事理，飞申三司，并奏上帝，具述邪源，见在甚处，於东南方建立甚狱，乞降三司五雷诣地头收捉甚色邪妖，赴狱禁治。依式申毕，仍就有邪人家，东南择净室，用香水洒遏，聚香火炉灰，依样建狱。每一狱径九寸。用桃枝一条长三尺，上系红绡，各长五寸，插每狱中央，门上贴狱名。次焚香，请考勘妖魔校正善恶主典五雷，主狱，主宰典录拷禁使者，缚魂监送使者，律令使者，传令使者，三十六雷鼓力士，乞降造狱守卫。关上狱门，不久见形也。见形了，量罪轻重，若诛若囚，或送北帝雷霆司、蓬莱司，依法断遣。但玉枢院不治罪也。
　　祈雨坛式
　　火师曰：凡国土亢旱日久，州郡缺雨，官司投词，乞行救济者，乃录投词，奏闻上帝，并申五雷使院，雷霆三司，乞特降旨，挥下有司，赦宥一方人民罪犯。然后乞甚雷大降雨泽，以救焦枯。即牒甚雷，速降大雨。如或未应，仍就一方太岁方上，用好黄土筑坛三层，上层阔二丈四尺，中阔二丈八尺，下阔三丈二尺，各高一尺三寸，四角用新瓷四只盛木，用龙潭者，内浸流丹符四道。中央立香案，供养三司枢相，共四位。坛下四方，供养雷部一切官将。用道士七员，在坛上启白关告。然后法师辰、午、酉三时，仗剑从坛地户上步飞龙致雨罡登坛。又名作水召雷罡。登坛左转九次，诵召龙致雨咒九遍。次高声云：某境雨泽愆期，天道久亢，仰五雷下奏事直符使者，速起雷霆三司，指挥甚雷，速降大雨，救济焦枯。吾已奏闻上帝毕，急急速速，莫违吾令。叱讫，复从地户下坛。不过三日，雷霆雨降。仍具奏闻。谢上帝，设醮。还雷坛土，并瓷送长江水中。
　　上层立案
　　天门
　　地户
　　坛下四方供养
　　祈晴坛式
　　火师曰：若国土州邑雨降连月，江河泛涨，若非天命，即是妖龙水怪作孽，伤害人物。如国君，守土长官，欲祈晴明，速退雨水，须申五雷使院，雷霆三司，并奏上帝，具述词旨。如当天灾，即乞原赦生灵罪犯，收雨退水。恐是水妖作过，乞差三司官将，五雷部众，下降收伐。二日不应，第三须择高山或无水处，用黄泥土作坛三层，阔如祈雨坛式。但每层只高一尺二寸。筑坛毕，上层置香案，供养负风猛神风伯大神欻火大神，在两边中供养四司主者。坛中层四角，安空瓷四个，并用朱砂，其内各入欻火真形符一道。坛下四方，环奉雷部。用道士如常祝白法事。主法取寅午，戌三时，仗剑步驱龙吸水罡，从地户登坛。右转四十九匝，诵收水作晴咒。毕，香炉中焚欻火真形符一道。存在口诀。次下坛，应时风作云收雨止。设醮谢恩上表。须是如法事毕，埋坛土并瓷具於午地，不得轻弃。
　　祈雨咒
　　太元浩师雷火精，结阴聚阳守雷城。
　　阏伯风火登洲庭，作风兴电起幽灵。
　　飘诸太华命公宾，上帝有敕急速行。
　　收阳降雨顷刻生，驱龙掣电出玄泓。
　　我今奉咒急急行，比乃玉帝命君名，敢有拒者罪不轻。急急如律令。
　　木郎咒
　　乾天流辉玉池东，掷火万里坎震宫。
　　木郎太乙三山雄，坤神巽土浩灵翁。
　　太上紫虚玄灵夫人至。急急如律令。
　　大洞请雨咒
　　雷光雷光，太乙伏藏。太伯风令，四目浩翁。严君守冰，掷火阳精。雨令何闭，风令何平。神威日华，金仙发醒。水火同流，韩伯负舟。三官开明，五帝信幽。太上敕令，龙至雨滴。急急如元命真君敕。
　　祈晴咒一名收水作晴睨。默念八十一遍火车火车，雷令之家，三五为帅，晃耀无涯。掣火万里，能扫云霞。有约辅帝，曜目银牙。豁落水类，迅速无差。伯温帝命，扫灭阴邪。急急速速，立待阳华。一如上帝火令摄。
　　又咒
　　金精玉回，天云散开。紫微降瑞，雨澄净埃。海伯风雨，雷光降催。阳精赫赫，阴翳沈埋。急急奉玉清紫微太极太上火输律令。
　　明目光字符
　　先凝神定息，向东南旺方，执笔，叩齿，取吸天目光出吁笔端，却下笔书符。
　　吾奉星主紫微大帝敕 必阳日阴月昼夜光明 玉衡斡运万有生成 左目闪电右目流星神清炁爽洞彻幽冥 日月交光天地摄
　　右符用薄黄纸墨书。於每月朔旦，焚香，面东南，向日光取炁入，再书烜字盖焚。入净水中洗眼，其光明倍常。
　　咒香吞服法
　　法香入吾躯，万病悉皆除。法住香亦住，炁住神灵住。变则为白霜，化则为甘露。三万六千日，法香求为主。急急如太上老君律令。
　　每日早晨将乳香一块，吸取太阳光炁三遍，呵於香上。以净水吞之。一年可保身安无病，而目能通视也。
　　祈雪
