<!-- { "loadSidebar": true } -->
　　灏气真人君曰：子后午前，面南，或正东坐，以舌撞右颊，生金液，九撞一咽，九咽而止。次以舌撞左颊生玉液，七撞一咽，七咽而止。次舌右边直下生灵浆，八撞一咽而止。左上下齿边外生神水，十八撞一咽，二咽而止。次右上下齿边外生琼华，十八撞一咽，二咽而止。次上胶生濒气，三十六撞一咽而止。次掐子文上，闭息，存心火下丹田，如碧海冲海冲开，浮出天珠，案大如珠。一云朱案大。良久，水开透下脐下，往丹田去。再闭炁一食久。三十六日，退秽除积便，身轻颜悦，百疾皆愈。
　　五将法
　　都统符
　　宝耀符
　　伯拒符
　　兵侯符
　　资宝符
　　日魂符
　　月魄符
　　右天蓬符，可以变神炁，及牒都统。用都统符可以荡非孽。五将符附诸关引，亦可吞佩，却邪。七元符，醮斗书黑旛扦灯上。返真符，追魂用。日魂符，伏狂邪。月魄符，度孕厄。应篆符，观静，灶烟，启词，书诀目。竟，当还真。
　　推月直所统
　　锺师主春，木旺七十二日。宝耀主夏，火旺七十二日。伯拒主秋，金旺七十二日。兵侯主冬，水旺七十二日。资宝主四季，土旺各一十八日。
　　又直时者推日用，交相差使
　　锺师主丁壬，宝耀主戊癸，伯拒主巳庚，兵侯主丙辛，资宝主甲巳。或於日时中发月直符，为吞佩者德。
　　诀目
　　紫微印。亦名伏魔印，反魂用。以左手小指从四指背上过，三指勾定小指，大指掐定四指左边上节，直二指。
　　二景印。书日月二符用。以左右手中指各入大指下，相底如环。次交两手二指，直四指五指。
　　元帅印。发五将及使用。以左手二指入大指根，大指掐中指中节。
　　锺师，卯文。宝耀，午文。伯拒，酉文。资宝，中文。兵侯。子文。
　　以上书月直符，用每将直七十二日，余十八日资宝所统也。或於时中发月直符佩带，亦可。
　　召都统印。篆都统符用。以左右手中指相勾，两手大指二掐四指中节右。已上并用天蓬咒，纳罡炁呼之。
　　关式
　　元应太皇府
　　今据某词称某事，投匈驱治保安者。
　　右关某将吏并部下神吏等众，请火急俓诣某处，收捕邪识，付所属正祠，通吐祸害因由，依律治罪，以明天宪，毋致留滞。故阙。
　　年　月　日　时关。具　法　位　姓　押。
　　牒式
　　元应太皇府　牒　一炁都统大将军。
　　都统符。
　　据某处某人投词为某事，得此，今与依法行文者。
　　牒候到，请将带吏兵等众，俓诣某处，收捕邪精，赴天一北狱，依
　　法治罪，毋致违滞。故牒。
　　年　月　日　时牒。
　　九天上辅北极天蓬大元帅真君。
　　右真君衔下篆天蓬符，用天蓬印，封皮亦用天蓬印，不用谨封二字启闻元帅。静夜以金钱化之。若故炁小妖，只关月直，不用此牒。凡篆都统符及五将符，北向，燃香，依法诀，目凝神视其丹笔书之。咒曰：
　　笔行神行，魁罡散灵。辟怪除病，保合利贞。急急如律令。引罡炁统笔成符。随其符存神也。
　　太上除妖怪治邪杀鬼鹰犬章
　　具职位某诚惶诚恐，稽首顿首，再拜上言谨据某贯入意，及鬼祸因依，云若不披露丹诚，归投大道救拔，必致凶邪枉害，死於鬼妖之手。臣承皇民词诉，看详凶怪强邪，无由解治，纵肆毒害，不惧太上正教，理宜除剪肃清，以明天宪。谨伏地贡章一通，上诣三天曹治，上请北斗天罡万丈神王，威剑神王，精骑五斗大神，五湖大神，火铃大将军，五雷使者，飞鹰走犬使者，北方天蓬三十六大将，黑衣兵士，聋兵哑将，无面目大将军，斗中天医治病神吏，一合下降病家，四布围绕，上张天罗，下布地网，断除为祸鬼祟，收擒作害邪精，辟斥故炁，扫荡妖氛，送往天一北狱依律治罪施行。救治病人，邪炁净出五脏，收摄魂魄，劫返三宫。添益寿算，落灭灾迍。敕制地祇，镇护家门。恩惟太上，分别求哀。臣愚谨因二官直使，正一受事功曹，左右官使者，阴阳神诀吏，科车赤符吏，刚风骑置吏，驿马上章吏，飞龙骑吏，传言金童，侍香玉女，飞玄卫真上使，传言奏事仙吏，左右龙虎君，各二人出，操臣为某拜上某章，上诣三天曹门下上达。伏须告报。臣诚惶诚恐，稽首顿首，再拜以闻。
　　空三行。
　　臣姓某系某观立某坛靖焚修。
　　空三行。
　　太清太极宫太上老君道德天尊道前。
　　空三行。
　　太岁　年　月　日於某家拜上。
　　飞鹰符
　　走犬符
　　结盟戒
　　持元皇十戒，百日斋心，列帛於华晨之下，鱼雁礼天，沥恳投词，盟天告戒，然后起检以付之，庶几珍贵也。其结盟之物，赈济不足，或投之名山，或得其人，则不待金帛而后传也。
　　精思式
　　元帅真君灵姿高秀，赤羽飞衣，云锦丹裳，摄统方维，执玉戟，持印，四面八臂也。启词当存尊形，首建华晨冠，佩流金火铃，素羽飞云之裳，伏三昧火铃，总轮上宿，光回诸天。书符请炁，存月直五神五色绣衣，朱帻金甲。都统大神，玄冠黑帻，绯衣金甲。史兵，朱衣甲钟。秀质罡魁，俄造之有，倏化而无。应念寻声，无远弗届。
　　元帅下降日
　　甲子，丙寅，庚午，辛未，甲戌，庚辰。癸未，丙戌，庚寅，壬辰，癸巳，乙未，丙申，丁酉，辛丑，壬寅，辛亥，壬子，癸丑，甲寅，丙辰，丁巳，己未，庚申。
　　时直主者
　　登明将宗吾元亥时，河魁将何宴卿戌时，
　　从魁将崔忠权酉时，传送将高宗立申时，
　　小吉将胡宗旦未时，胜先将刘惠举午时，
　　太一将秦旻文巳时，天罡将阎道宗辰时，
　　太冲将牛清卿卯时，功曹将徐宗佑寅时，
　　大吉将马德辉丑时，神后将夏士廉子时。
　　元应太皇府法，至此而终。近世别本又增以变神诀启请咒等说，皆言辞鄙俚，显然不出一手。杂乱上法，溷玷神文，大为不便。及有火绳符成败法，并鬼营法，亦皆非出此书，今并行削去。况五元玉册，悉是至人流传，委非杂卫常法之比。如董大仙以天蓬法修用成真，迩来世传其法，皆逐时增添，混杂正典，已与五府正法相远。此书元有者，不宜隐藏秘妙，以误后人。若其所无者，不可妄增淆杂，以秽正典。学者各以教法为念，同宝爱之，幸甚。金允中谨书。
　　道法会元卷之一百七十三竟
　　道法会元卷之一百七十四
　　元景丹天府玉册
　　册曰：
　　混沌始分，二气环着。我已主中，形成斯举。灵虚皇皇，南昌品会。好生司生，从敕严治。化生成灵，故非羽毛。我炁之祖，万伪潜消。淆杂归异，中和独曹。灵物之主，其孰能高。上居清明，下历坤母。五贼沸溢，守御俱侮。紫云中璠，丹天下辉。载羲载和，极瑶音驻。庆历从明，我徒为主。青华青童，佐我元教。至精至微，无杀无暴。
　　右元景玉册，天猷副元帅嗣教也。紫光元景丹天府，庆历从明大君所治。解曰：青元光化左元夫人，青童司命玉历元君，为左右赞教大君，尝戒青童君曰：万汇散分，玄法下降，盖冥罚之不畏也。非故不畏，炁使之。然受维恶之炁，物物凶暴，阴罚则冥狱俱满，亿劫无尽，况下元入劫，运当更变。苟不以玄真之炁下助，则司罚司杀者，亦失善政。吾甚哀之。炁浊者，以印止之，灵散者，以符助之。亦可以镇山川大泽魔鬼群集之所。
　　丹天太皇真符
　　元辉降真 紫虚下降 翳菩延 龙迷变缢 乾灵坤蠡虚皇告下行之上达
　　符笔先左后右
　　元景丹天府印
　　右元景府印，可镇凶怪之所。凡人家有一切怪兆，可先具已施行法主姓名，判押印送北极驱邪院根究外，即再令本家别具状，请符投下，即遣时直主者连状批送，径付本院。如未驱遣，即行告下丹天外府青华宫。
　　若不依次用之，其患非细。其下镇之法，以黄金、铁石、新砖，枫栢梓枣之木，皆随事告文，符并丹书，告五行为文，或刻金，或镂木填之，告付地界，黄上朱书，皆须以印印之。
　　营际篇
　　杳冥灵物，虚极同真，自执妄根，习成至当，光明去体，静鉴益昏，百念缠育，嗔痴变执，旋环浊浪，迷返神元，呼吸寄生，穷年莫悟。高灵念悯，津道舟车，涤脱尘羁，传符设戒，洗心静识，葆炼元神，信节行修。当期领祖，九真戒符，疏示开具：
　　一者敬让，孝养父母。
　　二者克勤，忠於君主。
　　三者不杀，慈救众生。
　　四者不淫，正身处物。
　　五者不盗，推义损己。
　　六者不嗔，凶怒凌人。
　　七者不诈，谄贼害善。
　　八者不骄，傲忽至真。
　　九者不二，奉戒专一。
　　戒心清垢，入妙从微。符至玄神，登真自俗。能持九戒，当佩灵符。有东华青宫九龙符命金箓，亦曰救苦真符，乃元始威章，飞玄真命，勒琼编简，九光蕴篇，真吏典香，灵官营文。自非北帝进朝三元，启陈报对，则宝符篇目，世莫得其传也。作符，取黄绢长九寸，阔二寸五分，朱篆其符。符背书虚皇九戒戒文，作三行，印以火铃，余空一行，署某师位，佩，以青缯封密，云锦为囊，带佩。始终澡炼积滓，投思惟一，洞合道真，当得五帝真符，消魔却恶，得圆正念，返形登虚。若始勤终怠，考通亿祖。或初信受，后起悔心，秽贱灵文，丹元虚游，千殃锺己，百魔蛊惑，念与魔同，阳光永隔。俗情测谤，生不信心，破道威仪，强别真伪，尔者，灵官紏过列罪，寒司穷报，受生边方下贱。诚由自造，非道不慈。
　　东华青宫九真妙戒救苦真符
　　元始符命救苦真符告命
　　元始符命金箓白简救苦真符，告下十方无极世界，三官九府，百二十曹，五帝考官，九幽地狱，巨天力士，执罚神兵，司录司命司功司杀，牛头狱卒，三界大魔，拔度丁元罪魂，出离地狱，永辞长夜，睹见光明，万罪荡除，冤仇和释。承此九真妙戒，拔度功德，上生天堂。一如告命。
　　南昌紫微炼真之录长生灵符
　　元始符命长生灵符告命
　　元始符命金箓白简长生灵符，告下南方丹天世界朱陵火府，南昌上宫，长生大君韩君，司马司命司录延寿益算度厄尊神，回骸起死监生大神，超度下光罪魂，上登朱宫流火之庭。玉眸炼质，黄华荡形。书名紫册，受化更生。承此金箓度命功德，时刻升迁，一如告命。
　　若曲赦魂识并受长生灵符者，当寻天篆入某甲姓名，易去下元罪魂四字。若拔度三四人，则简上书一名称等。其余名列酆都状，用世行之书，其简文天篆不可辄废。盖真凡用书自有殊制也。如无天篆，以古篆文代之，亦可。
