<!-- { "loadSidebar": true } -->
　　左手剔斗盖身。结斗印，握固，存身为一炁都统大将军，左右聋兵哑将，三十六员神将。次遣将吏驱逐患人九窍四肢五脏六腑一切邪炁，收擒为祸下邪，锁缚赴坛。叩齿七通，命将捉赴魁罡之下，毋令动作。次布炁行持。
　　布炁咒
　　天罡大圣破军尊星。诛斩凶恶，获罪不轻。魔王畏惧，胆破心倾，救民疾苦，大赐威灵。治病去祸，回死作生。天符到处，断绝邪精。降临真炁，圣威奉行。唵吽□哒哩娑诃摄。
　　右咒一遍毕。若患人无祟，令咳嗽一声，法师急吸收其炁入斗诀内，取罡炁布绕其痛处。如此三次取病炁了，即以鼻引口吸天罡炁布，入患人身中。凡行持布炁，须先以罩法自卫，或用五斗护身法亦可。
　　治颠邪行持诀
　　凡治颠狂，恶鬼入体，或沈迷恍惚，必先步斗戴斗，两手天丁印，存为正一真人，顶冠绯衣，皂缘朱履，一真人青衣带剑立於左，一真人白衣执戈立於右，一真人绯衣执矛立於前，一真人皂衣执枪立於后，一真人黄衣执弓箭立於中，乃五帝神君部五方神兵，屯驻四围。法师持天蓬尺作用。次剔五斗藏身。次变身为元帅，威猛可畏。存想分明，步罡剔斗。
　　阴阳斗
　　存当院神将，步斗，入斗藏身。却再取水噀患身，喝云：
　　咄咤唵吽咤。北帝天蓬有敕，汝等妖精业鬼，急须降伏。
　　再召将作用，左横右直丁字，一步一字，两手斗印叉腰，诵咒曰：
　　敕钦轮宝帝，北帝钦轮。普灵神，速将吾身变天真。摄。
　　右两手掐中指中节，存为北帝。次正立，再念咒三遍，取罡炁一口，吹自身左右肩上。次持尺，念启请咒，结元帅印，以左手掐诀，默念馘魔咒。左手斗印，右手剑诀，取罡炁。咒曰：
　　开天门，闭地户。留人门，塞鬼路。横金梁，竖玉柱。盘四山，掐斗诀。众神临，邪鬼灭。急急如上帝律令敕。
　　禹步斗咒
　　白炁混沌灌我形，禹步相催登阳明。
　　天回地转步七星，蹑罡履斗跻九灵。
　　众神助我斩妖精，恶逆摧伏邪魔惊，
　　颠狂恶鬼胆摧倾，我今稽首得长生。
　　急急如律令。
　　如见邪祟凶猛，手执刀棒，即左手斗印，右手剑诀，咒曰：
　　谨请乾元亨利贞，日月合吾明。刀剑随吾落，不要损吾身。凶强诸恶孽，立即两分形。病身无损失，人鬼立区分。吾奉九天尚父灵魁宗师律令。
　　念前咒毕，用金刀诀，或神尺，望邪人斫之。存刀剑自落。次用罡炁一口吹去，大喝一声：倒，自然扑倒。若是狂颠呼笑奔突人者，急望罡方叩齿三通，左手掐二指甲下，存天罡披发诜足，仗火剑立空中，见九色神光裂裂，以右手空中虚书三光符一道，布炁於患身。咒曰：
　　天罡灵灵，破军尊星。诛灭恶鬼，斩斫魔精。保护患病，人鬼分形。魂神复体，祸脱沉沦。急急如北极大帝律令敕。
　　取罡炁一口，吸吹患身，颠狂自伏，束首而求罪矣。
　　敕水治病咒
　　荧荧煌煌，众星低昂。行为北斗，坐为魁罡。乾元合明，天帝日星。太阴法水，二炁交并。俱帝那俱支俱支俱咤俱咤娑诃。
　　左手掐斗诀，吹水中。再默念俱帝那至俱咤娑诃七遍，吹入水，行神噀去。咒曰：
　　天罡灵灵，收摄鬼神。救。
　　取四炁吸吹邪人身上，其狂邪自伏。
　　锁闭狂邪人眼目咒
　　精奔魄绝，观风疾灭。昧明达灵，阴阳冥结。雨曜神君，诛戮妖孽。急急如律令。
　　右咒三七徧，面北取罡炁吹病人，其眼即闭。喝云：神将疾速锁闭邪精眼目，立要人鬼分离。疾。
　　锁闭病颠人口咒持尺行用
　　开天门，闭地户。留人门，塞鬼路。正宫主，束付南山黄斑虎，关锁患人邪祟，口不许胡乱颠狂语。北帝命令速遵依，逆命违符腰斩汝。急急如律令。
　　绊颠邪诀
　　若颠邪狂走逐人者，即行绊法局之。用左手掐北斗局邪诀，以小指从四指背过入中指，却以中指勾定，再以大指掐掌心，藏着五指，二指伸直，右手大指掐中指中文。当空画三画，念天蓬大咒七遍，取西北炁随吹三次。暝目，存青炁三条横亘於路上隔断。如邪人奔来，即自绊倒。即喝云：神将疾速缚住，任意拷讯。
　　酆都鞫勒颠邪诀咒
　　酆都大将曾安常，疾速与吾鞫邪强。
　　坛前疾速通名姓，分离人鬼却灾殃。
　　吾奉酆都大帝律令敕。
　　两手开山大诀局定鞫之。面北念咒，吸北炁三口，吹诀上，喝：神将与吾鞫缚拷问疾。速报应。
　　折扑诀
　　谨请呜洞赤帝把戟大将军胡子成虎鲁尾戌，与吾打扑风颠鬼脱离，人体立康宁。吾奉太清大赤天帝君敕煞摄。
　　以左手斗印，右手雷局，念馘魔咒一遍，望北斗取炁一口，吹布颠人身上。喝云：神将急速打扑折倒。存神人骑白虎降前折倒，逐一勘问。如颠狂平复，病患痊安，敕水书符解秽，肃清结界，差将守奉香火，给符安镇，驻札断后为妙。
　　敕水咒
　　杳杳冥冥，天地同生。五龙法水，乾元合明。神得以用，符得以灵。一洒天清、二洒地宁，三洒妖尘荡尽，四洒患体和平，五洒坛场肃静，六洒魔怪潜形，七洒人门兴旺，自兹元亨利贞。急急如律令。
　　解秽符咒
　　阴阳结成，无秽无浊。篆箓书符，万灵所告。鬼神遁迹，天地清肃。急急如律令。
　　解秽符
　　净秽符
　　涤秽符
　　敕笔咒
　　神笔灵灵，改死注生。神笔一下，万鬼自刑。急急如律令敕。
　　书符咒
　　日出东方，赤河堂堂。笔为神力，墨为法药。神笔一下，万鬼灭却。病患消除，神光闪烁。吾是天师弟子，北帝之孙，吾符到处，天下遵承。太上真符，救疗群生。随咒随令，随炁安宁。急急如律令敕。
　　当人病痛之处，敕笔书符，所痛即愈。祝云：
　　谨请吾所佩法箓真官，直符使者，行符将军，十方真炁符吏，今有某见患某病，恐为鬼祟所注，邪精所侵，不愈不痊，徒治徒救。。谨书太上灵符，给付患身熏服。当愿正真生炁降入符中，俾通五脏，驱除鬼炁，保佑康宁。急急如律令。
　　敕符咒
　　日出东方，赫赫阳阳。服吾真符，太上神光。通入五脏，流灌胃肠。六腑调畅，万病消亡。驱除鬼炁，正炁敷扬。急急摄。谨请千家直符，月家直符，日家直符，时家直符，六丁神将，六甲神将，三台华盖星君，正一真君，天罡大圣，急速降真炁随入符中。万邪皆荡迹，万病总安康。急急如上帝律令敕。
　　又敕咒
　　四神八将，戌亥为上。戌为天门，巽为地户。帝君有敕，随吾所处。禹步九迹，八弦检举。一着神符，万病皆愈。邪精灭亡，正炁中主。急急如天蓬元帅律令。
　　火铃咒
　　吾是北帝之臣，名书玉清。上统六天，下勘幽冥。北帝鬼宫，悉是我营。我之所部，何鬼敢生。左佩豁落，右带火铃。掷火万里，威制千灵。有犯者律，有干者刑。帝君有令，收捕无停。天罡骇动，群魔束形。鬼妖灭种，我得长一生。急急如律令软。
　　道法会元卷之一百五十八竟
　　道法会元卷之一百五十九
　　上清天蓬伏魔大法
　　行持变神咒
　　吾头戴天圆，足履地方。冠带九炁，结为衣裳。日为圆象，月为圆光。身披北斗，六甲九章。左据河魁，右倚天罡。能伏诸恶，消灭不祥。急急如太上变神律令敕。
　　存本身四头八臂如元帅状，左手掐本师诀，右手剑诀，依法召将行用。取西北炁，存北斗覆头上，日月罗列，四灵侍卫。一一分明，次第诵咒。
　　启请咒
　　仰启北极天蓬将，摧破群魔大力神。严驾夔龙降道场，赫奕威光动天地。
　　二十八宿明星主，三十六部大神王。手持金剑斩妖精，掌持宝印除凶魅。
　　钺斧击破诸地狱，帝钟摇响震天宫。驱雷掣电走纷纭，巨天甲卒持戈戟。
　　南斗火官除毒害，北斗水神灭灾殃。降伏九天大祆魔，扫荡十方诸疫疠。
　　忿怒日月失精光，呼吸山河皆鼎沸。紫炁乘天下徘徊，三十万兵俱侍卫。
　　又启请咒
　　志心启请酆都公，北帝元帅号天蓬。威权赫奕召神兵，扫荡十方诸疫疠。
　　奉请来降三摩地，驱灾逐沴向他方。随机应请下天坛，不舍慈悲来教护。
　　臣今一心归命礼，披诚沥恳叩虚无。惟愿统领众仙兵，收摄邪魔来备卫。
　　天蓬神籀
　　天蓬天蓬，九元煞童。五丁都司，高刁北翁。七政八灵，太上皓凶。
　　长颅巨兽，手把帝钟。素枭三神，严驾夔龙。威剑神王，斩邪灭踪。
　　紫炁乘天，丹霞赫冲。吞魔食鬼，横身饮风。苍舌绿齿，四目老翁。
　　天丁力士，威南御凶。天驺激戾，威北衔锋。三十万兵，卫我九重。
　　辟尸千里，袪却不祥。敢有小鬼，欲来见状，镢天大斧，斩鬼五形。
　　炎帝烈血，北斗然骨。四明破骸，天猷灭类。神刀一下，万鬼自溃。
　　急急如北帝律令。
　　天蓬馘魔咒
　　万鬼自溃，神刀一下。天猷灭类，四明破骸。北斗然骨，炎帝烈血。斩鬼五形，镢天大斧。欲来见状，敢有小鬼。袪却不祥，辟尸千里。卫我九重，三十万兵。威此衔锋，天驺激戾。威南御凶，天丁力士。四目老翁，苍舌绿齿。横身饮风，吞魔食鬼。丹霞赫冲，紫炁乘天。斩邪灭踪，威剑神王。严驾夔龙，素枭三神。手把帝钟，长颅巨兽。太上皓凶，七政八灵。高刁北翁，五丁都司。九元煞童，天蓬天蓬。急急如含一兀太虚天蓬敕。
　　天蓬心印咒
　　天蓬天蓬，万神之宗。威严之道，游行太空。坐南斗内，立北斗中。紫微大帅，天皇赐功。璇玑玉衡，二十八宿。一炁包含，天地混同。五方五斗，三界魔王。天蓬为主，神炁无双。金阙玉房，大有神功。怒动天地，日月失光。炁吞五岳，倾摧四方。顺吾咒者，速来伏降。违吾咒者，倾死灭亡。急急如律令。
　　天蓬祖炁咒
　　天蓬天蓬，佐天无穷。一炁之祖，混元之宗。能降魔党，斩灭邪踪。违我者死，逆我者亡。三清上应，辅弼魁罡。四神当位，万事降祥。救人疾苦，普护万方。急急如玄黄帝君律令。
　　左手掐卯文，右手掐酉文，望东方，取青玉之辉。凡诵诸咒，先将九天宝印、水盂、神尺、太玄神篆於案上，面东平坐。存日月星辰晶光焕於六合之府，存北斗临帝席，使三光洞照一身，四兽侍卫左右前后。心想元师三过，叩齿九通，上香启祝。
　　上香祝咒
　　飞烟散景，迅瑞腾空。一炁宗神，普同供养。侍香典者，丹悃愿传。令臣所启，靡不如言。
