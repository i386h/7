<!-- { "loadSidebar": true } -->
　　弱水莹彻无纤凝，总摄河渍归四溟。
　　四溟之神天一精，行车运水开天城。
　　太阴寒水九坎炯，中有洞阳玄幽灵。
　　玉雷皓师迅发声，巨乘太华天马程。
　　流晶郁光奔火铃，黑云叆叇海气升。
　　下澎百川雨如绳，肤寸之泽沟浍盈。
　　雨师元隶罗星，持命速达箕毕星。
　　鱼龙横天鬣翅兴，波涛鼓浪泛长鲸。
　　鳞毫孔窍百万倾，赤符潜伏腾光英。
　　上帝有勑无留停，阿香散花驰天馨。
　　遥命使者传律令，玉杖击碎琉璃瓶。
　　云液徧注群物生。火铃将军准上帝勑。
　　存四溟神至，引千龙水族，狂风猛雨。四溟大神急起社令，急急。
　　社令咒
　　乾天流霞玉池风，耀光仙师火震空。
　　玄应大帝袪天恶，坤辰土巽速皓公。
　　翻江复神妖神灭，复金啖吼洞袪神。
　　摧山倒岳蛮雷至，提灵阏伯动幽灵。
　　呼风哑□摄幽台，履坤蹑斗霹烟云。
　　万神禀奉千妖死，具那摄神镇妖神。
　　蛮雷震霹威雪降，黑烟火盖逆巽精。
　　霹形列魄飞天恶，社令雷神速降灵。
　　急急如虚皇摄。
　　存邓元帅诸雷神社令雷神毕集，并社令之神，管辖狂风猛雨而至。
　　又咒
　　天地徘徊，运动风雷。云雨随行，电影去来。阴阳助力，后合前开。仰惟天神，火急相催。风伯雨师，立造龙台。玉皇有勑，不得违时。急急如玉清真王律令勑。
　　步五雷罡毕，望巽方念咒曰：
　　五方雷火蛮雷将军，汝等天中神吏，火烈黑煞，缚魔统鬼，六丁六甲，速至坛下，随吾法令。天符告下，火急奉行。
　　咒毕，再烧玉帝亲机符，退罡。如已报应，如已报应，不必再焚符。
　　赫赫阳阳，威震四方。五雷降临，驱雷电光。上帝符命，退步魁罡。
　　右向天门坐，方献茶，俟雷电报应，任意行持。
　　破地罡内黄牒式牒前书玉帝亲机符
　　三天门下牒，奉上帝勑，天地徘徊，要动风雷。云雨随行，电影去来。阴阳助力，后合前开。仰惟天神，火急相催。风伯雨师，立造龙台。玉皇有勑，不得违时。今日直符，当处土地，火急关告五方蛮雷使者田元宗、马郁休、方仲高、邓拱辰、郭元京，雷公江赫冲，电母秀文英，雨师陈华夫，风伯方道彰，雷威使者卫日新，急速起动猛吏辛汉臣，随逐使者张元伯，开阴阖阳使者婆形猛邓刑娘，三十六司都署邵元君，调发三十六雷鼓力士，五雷三司兵马，今日今时到坛，喧轰霹雳，飞沙走石，移山拔木，大逞威灵，来听指挥。
　　朱批：限某日某时到某处，疾速明彰报应。牒报汝等天中神吏，火烈赫煞，缚魔统鬼，六丁六甲，速至坛下，随吾法令，准勑告下雷霆都司，号令雷神，雷赫晃耀，乾坤自明。摧山倒岳，灭恶擒精。天地威猛，明察神灵。无妖敢纵，无恶不刑。若违吾令，如逆上清。急急如太上九天律令勑。谨牒。
　　年　月　日时告下。
　　破地雷罡诗诀
　　九凤灵官破秽除，点台入斗退中居。
　　金光遥晃指罡上，罩我金形去玉虚。
　　先罩吾身变浊形，神霄雷使即吾身。
　　神灵吾将相随逐，神逐吾灵将逐神。
　　召摄雷兵前后迎，凤腾云布起雷轰。
　　天昏地黑皆掌握，便存电掣起雷声。
　　左足先登踏巽位，水升火降妙阴阳。
　　雷从地发皆阴翳，离火腾空应起罡。
　　坤单震兑双丁起，鬼艮单从去坎方。
　　坎单速至乾宫上，心朝心拜奏名章。
　　回身入斗至魒步，击起风云撼雨场。
　　黑云天地皆遮蔽，三台列宿护身藏。
　　指定鬼门入南斗，离行至胜起神光。
　　从此行符开地脉，风雷雨致万民康。
　　更加辰戌斗临处，上应开天不可当。
　　天雷龙雷神水社，五龙雷电助威扬。
　　要知破地召雷诀，口传心秘达穹苍。
　　此是大祭祈祷用此，凡常可用小罡。冬至止夏至前步此。
　　步交乾向乾位奏事如前
　　诗诀
　　坎双艮只步交乾，震上双行兑亦然。
　　坤只离单双步巽，三台归去便朝天。
　　夏至止冬至前步此呈，立，望天门奏事。
　　罡步
　　诗诀
　　巽双离只坤单步，震上双行兑亦双。
　　艮步独行坎一只，天门双立步天罡。
　　下令咒
　　雷霆号令，疾如风火。十方三界，顷刻遥闻。谨召唵咄咄飞捷报应使者张某疾速降临。
　　存至，宣关引。
　　若是发奏，早上预先发飞行关子，召欻火，存自离而至。
　　召咒
　　律令大神，风火之尊。火晶飞腾，凤觜龙鳞。飞符前路，断截妖氛。扫荡妖孽，斩邪灭形。神光到处，食鬼吞精。急急如雷霆都司律令。
　　烧符关牒遣将行用
　　法官左右手点掐雷局叉腰，运自己身中心肝肺肾炁，合在脾宫，运至尾闾，夹脊双关而上，至顶上，下口中作雷声，两手运局掩耳，两目作闪电。呵炁为云雾火光黑炁。以左脚顿开地户，双手各飞斗于前。念：
　　雷威赫震便惊人，亨熏滑辣救敬。勑。
　　存欻火骑火龙，雷霆将吏随从，喧轰霹雳而去。祈祷亦如此。中指勒至本命诀。
　　出吾身中罡风骑置吏，驿马上章吏，飞龙骑吏，各二人出。剔巳诀。在吾左者居吾左，在吾右者居吾右。吾是院中主簿掌执传，大神将吏功曹听吾处分。急急奉行。
　　发奏拜章表用之。
　　遣将
　　吾奉皇天睿命，玉帝颁符，授吾法职，掌握神霄，赐吾玉符，九锡十赉，八威之册，丹霄之舆，流金凤髓，紫素之书。所向万神莫敢干吾，五岳四渎随吾指挥。以今某事，仰汝帅将某神，奔风急火，不得停车。千妖万魅，受命速诛。明回报应，言功玉虚。三界之内，谁敢当吾。神剑诛戮，威兵疾驱。急急准高上神霄玉清真王律令。
　　天雷隐隐，龙虎交横。日月罗列，照我分明。承差雷帅，火急奉行。噀水下令，疾。
　　玉帝亲机符
　　玉清上帝 上清大帝 太清大帝 玉皇上帝 上相上宰上保上傅玉清命西祖真王速闻号令叱雷速震 东方青气号令发生雷帝南方赤气号令发生雷帝西方白气号令发生雷帝北方黑气号令发生雷帝中央黄气号令发生雷帝 天官承火急速统五雷速鸣 地官承火急速统五雷速鸣 官承火急速统五雷速鸣 春季主令雷王速行春令诛灭邪魔鸣雷速轰役龙几雨3旱灭蝗四季同 阴上升阴雷速响阳下降阳雷速轰四溟在海吐雾兴云大降甘雨苏救生灵如治祟别用临期改换 木火土水金星叱起雷电急生 十二月建雷王轰雷击鼓掣雷流光 北斗黑暗拥布黑云天河灌溉雨倒倾盆□□□□□□□水德共相朝 雷霆猛将急速奉行驱雷掣电平霹雳轰轰 中斗总监星雷轰轰雷下电雹随逐前行 左阵神雷轰轰龙雷作水计都星君兴云降雨疾右阵天雷隐隐水雷波翻罗星君布阵列云降雨疾 天元海神急造龙台火急震动电朗雷轰风伯下阳返为阴火铃大神急流阳雷星光奔起烧灭邪精火光万丈激阳作阴疾 八极八卦叱毒雷王统领雷兵鼓舞八荒惊昏黑暗潜蛰皆惊诛斩凶恶普召万灵
　　右法向当日煞方书符，取煞炁入符。玉帝诀。
　　符咒
　　元皇命令，颁降玉清。亲机烜耀，鬼神皆惊。玉符真字，点画分明。一咒斗黑，再咒日冥。七祝电掣，霹雳震声。金符才至，不得久停。万魔皆折，化作微尘。急急如元皇上帝律令勑。
　　右符念咒四十九遍，揉作一丸，步罡至鬼胜星上，香炉内烧。望巽方，用天部霆司印印符。霆司乃煞也。所谓阴阳大煞是也。此符务在志诚备奏玉帝，取旨施行。凡常用黏关牒前亦可。
　　玉皇札式
　　司额
　　今准先天道旨，颁降玉帝亲机宝札告下，奉为某处某人投词为某事，符命宣行，须至札者。
　　右札元皇金阙，勑命准令奉行。普告三界，遍及雷霆，龙台幽境，水谷渊源，轰雷治事，降雨兴龙。诛妖斩怪。宝札一到，万神咸听。遵依符命，火急施行。故札。
　　年　月　日　时札下。具位　姓某　承诰奉行。
　　祖师神霄玉清真王大帝，
　　昊天至尊金阙玉皇上帝。
　　祈雨
　　召主水大将军具玄中。面色猛恶，法服，七头，介冑，手托神龟一个。
　　吾佩神文，主治江海河渎之神，准令奉行。急急如高上神霄玉清真王律令。巽炁。
　　召主雨大将军温伯阳。全身甲冑，面猛恶，托盘蛇一条。
　　玉帝勑命，吾受当先。匡伏龙雨，使印通传。急急如高上神霄玉清真王律令。巽炁。
　　召缚龙将军郑思贤。法服，七头，甲冑，拽龙。
　　九天猛吏，收缚毒龙。应时守节，云雨顺风。急急如高上神霄玉清真王律令。巽炁诀。
　　召霹雳搜龙使者郑可久、周温。二神各短衫结巾，骑龙。
　　扶桑大帝君，真王降威灵。书符下九天。霹雳兴雷电，天丁降缚龙。急急如高上神霄玉清真王律令。巽炁诀。
　　召龙符辰文，东南炁
　　符用铁板一尺三寸，朱书，投潭中，雨泽自降。若坛上，投瓮中。用长七寸，背书致雨符。
　　步驱龙吸水罡丁立左先
　　步罡咒
　　玉帝有勑，威震龙庭。五雷召云，驱役六丁。风伯混混，雷电奔星。天雨下降，霶如倾。急急如高上神霄玉清真王律令勑。
　　法官下令遣将，驱龙致雨，投铁札於潭或瓮中，则雨大降。同坛道众，讽前咒不计遍数。法官存神归天门，面奏事意毕，见所差帅将，喝咄指挥，务要雨泽雾畏，田畴沾足。
　　神霄雷篆秘文
　　醒卿独怒罡，弼星布愚食。何经抗孤道，缠尔电雨飞。摄。
　　右法篆字，存於空玄之中，玉清真王在前，其字皆成银红色，光映十方。法官吸炁吹符中。此秘用。凡是神霄法命雷符并可存用，大有报应。
　　五龙神咒大煞文
　　五帝五龙，降光行风。广布润泽，辅佐雷公。五湖四海，水聚朝宗。神霄符命，汝当听从。敢有违者，雷斧不容。急急如玉清真王律令摄。
　　雷车咒
　　雷光电光，太一伏藏。帝君起水，社令前当。雨令何闭，风火何平。神威月华，金仙发程。水火同流，韩伯负舟。三官开明，五帝信幽。起复海水，浩瀚无休。急急如玉清真王律令。
　　驱雷致雨咒
　　太玄皓师离火精，结阴聚阳守雷城。
　　关伯风火澄渊庭，作雨霶起幽冥。
　　诸神太华命公宾，上帝有勑急速行。
　　收阳降雨顷刻生，驱雷掣电出玄泓。
　　我今奉勑急速行，此乃北帝命君名。
　　敢有违者罪不轻。急急如神霄玉清真王律令勑。
　　收雨咒
　　金转玉回，天云散开。荧惑降瑞，雨尘静埃。持运加时，乌兔相催。流火烜赫，止水除灾。急急速速奉玉清神霄律令火铃摄。
　　起雪咒
