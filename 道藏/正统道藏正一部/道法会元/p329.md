<!-- { "loadSidebar": true } -->
　　先行赤天黍珠琼胎上道，既已圆备，师玄坐空浮五色狮子之上，诵经或七过，或十四，二十一，至七七遍。当先在赤天做工夫。诵经之久，万重金光道炁，千丝万注，自然成真，方可驾九灵飞步，升至天门，或径升大罗。诵经之久，遇金阙至圣真人，始成周游三界，遍往十方矣。金阙上帝曰：世人知玉清隐讳大洞真经者，祖弥升仙，名挂天仙。田先生曰：诵经百字，一年得地仙，二年得神仙，三年得入天仙内院。髯先生曰：应我同盟领教嗣师，知而不下工夫，亦得尸解上道。遇后持诵朝谒七年，吾保汝升入天仙内院。玉清百字藏於九重金阙内禁，万劫一出，子宜秘之。谨之谨之，恐堕誓言。当中画玉清元始上帝，坐五色狮子，日月在上，五年分五处。灵宝真人，至圣千真万神，各各朝礼诵经，赤天大罗同此。仍见有青黄白三炁擎绕赤天图子，兆身快乐自然无比。图左无英公子，右白元尊神，中太一泥丸君，头为昆仑，眉为华盖，发为星象。帝初坐，或赤天，或大罗。双手玉诀，端坐二叩齿三十六通，似觉上有天乐响，左右金钟玉磬鸣，忽帝黄庭进出元始金书，此乃天地未分赤书玉字，元始祖劫化生诸天。自先天过后天，上夹脊双关，入泥丸，升顶门，结为宝珠，大如黍米。元始登引天真，咸归珠内。再叩齿三十六。此珠去地五丈，在内听诵经毕，万真欢乐。帝复坐五色狮子，收宝珠归泥丸，下黄庭，如在大罗，亦依节次，赤天亦同也。
　　玉清元始隐讳大洞真经
　　□三蓝波，建洽台离。堂运推入，连广灵都。郁罗殊邈，育弗超散。兆生天横，带始冥骞。庭盻包己，猷玄崖称。沙福烟明，桂会和子。存乐贤勒，百枌天垕。土成坦平，弥劫彰生。樟结陆□，兰囚□龙登。狞獬筌信，帝聻驮□。喃谟珏法，乘津幽延。日月星斗，耀息命炁，防元德丘。
　　赤天
　　平坐定息，左仰右覆，中指中掐本命诀。次存身为枯木黄茅。次心天枯木之中烟起如丝，火发。两手寅至午，发天地火烧尽枯木黄茅为灰烬。次火中自然风扫尽，廓然太虚，并无一物。次空中有一泓之水，渐渐逼满，清净金碧之光。次五方五炁各自本方起，盘结水面。次莲花自水底出，花内生婴儿，五色云气化生五脏，一身周备，霞衣冠履，即元命真人也。次日月斗自玉枕至印堂，日月斗三光混合，咽下丹田，凡三引，咽其光，聚於下丹田，如日，小钱大。左转三匝，其日渐大，充塞天地，真人坐於日光中，即太赤天也。次定息，出四灵。念争天地，净口身心咒。存日自左目出，存月自右目出，以鼻吸入，至泥丸，出脑后，成九色圆象，大如车轮，一身毛窍皆有光芒，亘天亘地，无不洞彻。次出五方五将，各领兵，依本方炁并服色，一半身出，一半天降，上接天界，下通水界，各随方屯卫。真人坐其中，叩天钟，诵咒。次叩天磬，诵咒。次鸣天鼓，诵咒。次见左右龙虎君声唠，五方官将流水声喏，上闻九天，下闻九地，声彻十方。次飞斗一座，但见旗帜之中，斗光雷光火光重重围绕，真人在金光之内坐定。
　　朝斗
　　自太赤天中步九星，上下金光覆载。次存官将四直在前，左青右白，左红右黑，弁冠大袖，背佩玉文，叉手侍立。又绣衣使者如童子状，绣衣锦裙大袖，执节亦在兆前。神凝气定，舌拄上腭，化为虹桥。五脏出五色祥光，捧拥直至斗口。则手结金楼诀，遣二使并功曹前引。挑诀闭气，见四直前引。次二使引兆先登十二重楼，次登绛桥，渐至如历万里。次见金门，牌悬中天门下。既到门下，则斗中二使者、直宿皆在门内，四直不入。予谒中天，见二使者并直宿，道乞朝之诚，蒙引入三重门，见牌云北极灵真殿其殿金玉崇严，神光徧照。予朝拜登殿。至此诀有口传。下殿拜辞而出三重门，至中天门下辞二使者、直宿。此乃升殿朝谒也。若欲逐宫朝，则双阙先朝二帝，次逐宫谒。阳日左起第一，阴日右起第一。辅附於第三，弼附於第六。朝毕，出中天门下，见功曹及绣衣欣跃，还桥而下，归十二重楼，至赤天。依前次序步斗一座，诵经叩齿咽液而止。凡朝拜金殿，於殿门立，伺候金童玉女捧金字牌宣召登殿，予随牌至玉陛，四拜右阶，上过左边侍立斗真之侧。再拜跪奏，诚意乞金书报应。又复过右阶下至玉陛，四拜，伏地密诵秘咒，见金光逼满玉陛下，团结秘字或一或七，看何报应。再四拜出，下十二重楼，归绛宫内。诵或一或七也。
　　内诵斗经诀朝修
　　真人定息，卷舌成桥，结五脏真炁，为祥云。真人上桥，至桥上，见斗真十一位列坐。仍分宫殿朝奏，阳起左，阴起右。
　　玉清大洞真经师授秘旨上
　　道凡行持，先解秽，或坐或立，焚香，双玉诀，定息八十一，叩齿三十六，存神内观，五脏分明。双手挑天地火诀，焚身枯木皆为灰烬，鼻风吹散，俱无所有。次肾水漂荡如大野，空无所有。左手巡十二官，至玉清诀掐定，五方真炁入，复结为婴儿，渐大为真人坐，即自身也。外境也，出四兽。左日光九道，右月光十道，昭一见坐中北斗七星自背下出鼻顶，罡星指前，谓之中黄。入内境，舌拄上腭，顶上降灵光梵炁下，口含津液满，咽下，过中田，至下田。便抽上左九转，归心，与心中红光相合，满十方界。想所属降生元命始服长三寸，在红光中。存赤天如红橘状。念诸咒毕，步九斗，顺一逆一，北斗三台，转归斗口立。元命召四直功曹在前，绣衣使者在后。存五脏五色云气，载此婴儿，过十二重楼。舌拄上腭，为桥引上桥去。如历万里，乃见金字牌中天门下。或发炉依式。若谒斗，见擎陀二使，元命谒之，陈告事因。又入门内北极灵真殿外，见直宿，依上陈谒，引进见北极灵真殿内列十二座，启奏诵经，或诵洞经。如朝三天，到中天门下，乘红光上绛桥，见金阙崇楼殿下。次到正阳天门，洞华天门，阳晶天门，谒唐葛周三真君，陈告事因，直至金阙寥阳殿，发炉诵经，或拜章词，奏告求报。其森罗净泓在几案之下，宛如碧玉色。凡诵经时，元始三十二天并同诵，待报也。
　　元始黍珠九转金丹混化结胎自然成真，宝上道
　　兆入靖，面东平坐、叩齿三通，两手掐定玉清诀，凝神定息，内外无想。此一念只着在丹宫，有自然先天祖炁，方一寸，前近脐，后近肾，左右两脸推中一寸，更无内外偏傍。一寸之炁乃太虚中，即元始上帝结胎在此矣。上红下黑，左青右白，中黄，五炁凝为丹，大如黍米，攒簇五行是也。兆略呵出。凡浊炁一口，将尽闭口截住。此念意凝先天，忽进上金光，至华池内景，如日正午，玉龙略漱涤金光，微微咽下先天，同五行攒簇为丹，黍米同也。彷佛藏在先天。如是工夫不拘数，愈久愈着。丹为真人，真人则元始。飞神谒帝，游行太空，无所往而不可。金丹初时金色光芒灿烂，渐渐自然成琼玉体。凡朝奏真人，随兆服色，执圭混合。上帝亲征，则仗剑。
　　灵宝回风混合上道
　　元始黍珠既已成真，次入靖，此念一意凝结丹宫，有自然金丹光芒照烛。兆思天门自然金青炁覆瑛一身，以鼻引之，微微过先天，冲激金丹。丹同兆身豁开，内外寂无所有，天地中太虚内独存真人耳。兆身无碍矣。五方炁拥合为黄道，真人便在道上行九灵飞步工夫。阳极真升，灵宝万神随炁而至，列於四维，同真人升上天门。真人随事发炉毕，引进仙官出，兆拜跪启奏，随入天门。左是泰玄都省，高真上圣，巍巍不敢仰视。随自右应入，至中正一天师宫下，随事朝奏。毕，过左，朝天仙内院真人至圣。毕，过右，朝天枢使院高真至圣。毕，随引进仙官出右应省门，见祖师在前引真人。金阙殿下，大罗界，异常仙境无比。南去仙景，洛阳多花，无为自然，乃南极长生大帝高真上圣所居之处。东去仙景异常，琉璃天界，乃长乐天宫太一慈尊所居之处。略近东南，乃神霄天阙，雷城相接。西上有琼林玉树，蟠桃仙花，快乐无为，乃西方天帝西台王母天仙所居。北去上是北极天帝所居，下乃北阴罗山天帝所居。戌日天门不开，真人有急奏，可过人门，不必朝天省仙官，径在天门引至昊天殿下奏事。若去三界宫阙，合属真司，自有灵宝万神九灵飞步随处而去。真人通天入地，无所不至也。且如朝奏，初至金阙殿下，上存玉帝巍巍端坐大罗天上，左右侍真，丞相真人，至圣无极官君，罗列左右，不敢仰视。金光蓊郁，道炁夺目。真人执圭长跪，随事朝谒。奏毕，端坐，与万神齐声诵《玉清大洞真经》、《灵宝本章》、《无量度人上品妙经》，或金书玉字。或救生度亡，其经结为天符，广长一丈，凡合天金符。诵经多少无拘。正诵经之次，存见上帝高真万神，金光道炁异常，覆映真人，透入黄庭内外，一身快乐。回风混合，愈久愈着，真人自然灵矣。上帝勑侍真降下玄应，或现金书，或数句，或字多或字少无定。诵经若无玄报则止，不在繁渎。兆起，再拜曰：臣感谢玄恩，千愆万过，罪当万死。无任瞻天望圣激切屏营之至。谨言。再拜，叩齿，出阙，见仙官通真使者，回天省辞祖师天仙内院天枢使院。毕，出省门、天门，辞仙官使者与万真。复炉，兆万神鼓舞，巡九灵黄道，至赤天，自然皈黄庭宫阙，万神复位。谢恩出靖。或在醮筵依外科复炉。
　　灵宝飞神玉帝亲征上道
　　兆入靖，行争秽法毕，面东平坐，一意凝结先天。思天门有金青炁覆兆身，微微引下丹宫，丹身齐开，真人在天地太虚中立。则灵宝万神并如炁至，列兆左右。兆行九灵内飞步，与万神齐升黄道，度绛桥，至三天门下随事发炉。见引进仙官二使出，随事启奏，随入左畔天省，高真上灵巍巍，奏谒师真。毕，出省门，见祖师仙官使者，引兆径至金阙殿下，玉帝上坐，巍巍不敢仰视。三拜，长跪，随事奏。毕，只见金光一道自玉帝顶注下兆顶门，倏兆随光与帝混为一相，坐大罗之上。帝叩齿三通，忽坐五色狮子，头裹幅巾，身着深衣，左执水盂，右执绋盘，足坐五色莲花之上。玉帝既以亲征，三界高真无不到矣。罗列森然，指挥行事。毕，倏下金阙宫中，忽光一道自帝顶出，兆即随光降下殿下。三拜谢恩，随仙官使者入省谢师真，出天门，随仙官使者复炉，领万神皈赤天黄庭，万神皈位，谢恩出靖。
