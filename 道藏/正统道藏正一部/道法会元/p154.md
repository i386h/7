<!-- { "loadSidebar": true } -->
　　朱雀凌光，神威内张。山源四镇，鬼兵逃亡。神蛇吐炁，邪精伏藏。灵台四明，琼户万张。玉真巍峨，坐镇金堂。手挥紫霞，头戴神光。执卫洞经，三十九章。中有群邪，龙虎截罡。猛兽奔走，□刀吞枪。揭山镢天，神雀毒龙，六颔吐火，啖鬼之王。雷火电光，掣星流行。马磕驳灼，逆风横行。天兽罗阵，皆在我傍。吐火万丈，以除不祥。群精答达，封落山乡。千神万灵，俯首叩类。泽尉捧灯，为我烧香。所在所经，万神奉迎。千精振伏，莫敢我干。急急如南极一炁宗神长生大帝君律令。
　　雷火真君，天信之神。统领火部，金火天丁。火兵火吏，猛火随身。呜锺击鼓，飞走火铃。雷火闪烁，风火飞腾。照败神鬼，无路逃奔。焚烧绝灭，化为微尘。急急如南方火帝律令勑。
　　遣将入符咒
　　雷火真君，金火天丁。吾今召汝，速降真形。邪魔外道，毒龙妖精。悉皆摄伏，驱赴火轮。烧灭为灰，万劫无生。急急如南方火帝律令勑。
　　发符咒
　　谨请南方火铃君，速离午位降真灵。翻天撼地兵千万，一笔指山山岳倾，万丈火轮生霹雳，速烧邪鬼化为尘。谨请火铃将军宋无忌，火铃天丁张忠，火铃童子，火铃吏兵，与吾放天火，子。地火，辰。罡火，离。五雷真火，寅至巳。三昧真火，中指弹大指甲下。速发。急急奉南方火帝律令勑。
　　左手午文，右手剑诀，念前勑咒一遍，猛吸火炁，呵。噀水三口，化为流火，用剑一指，剔罡勑遣，云：
　　火铃将军，金火天丁。火铃部众，疾速发火。焚烧邪庙，大彰报应。
　　次两手相叉掐午。存庙为茅屋，鬼神如林木，存持符人为迸火焚炎火车腥烟使者，用火烧之。回身默奏谢恩。先发一道去庙中，不得回视。次本坛发某将并符。
　　火铃祈晴符
　　诵飞阳耀灵咒，掐火诀，召五方蛮雷，八卦大神，吸五方雷炁书符石头上，安祈晴坛中。次用新瓦盆里书火铃符一道，却以盆定八卦龟符。次雷局叉腰，上香关召。
　　东方蛮雷使者马郁林，南方蛮雷使者郭元京，西方蛮雷使者方仲高，北方蛮雷使者邓拱辰，中央蛮雷使者田元宗，乾宫大将张宏，坎宫大将黄甫，艮宫大将立志，震宫大将李自明，巽宫大将赵逢，离宫大将徐永，坤宫大将吕清，兑宫大将余通，疾速到坛。
　　召用吸五方炁吹盆上，抛雷印在亥上，喝神用火轮烧灵龟眼，即雨止。
　　右法先奏三天，申五雷院，中天玉枢府，耀灵仙师，赤天大法师，牒欻火君，南方火府雷部，五方蛮雷，河图八卦大神，负风大神，次及城隍社令，具述祈晴事意。次牒差南方火铃，部领神将，疾速烧退阴云，阳光洞照。仍书火铃符於牒内，用绯钱甲马焚之。五方各一道。念火铃咒，存五方火轮满天地，取五方炁布虚空。再以震威符，用绯钱甲马焚於离上。立斗口，左离出午弹诀。呵心中绛炁一口，存火光亘天，欻火飞空，烈出炎焰。念：郁离贞，一炁七遍。想中天廓清，太阳耀明。摄祟则雷火满前，径到某处。
　　欻火祈晴咒
　　飞火欻火，赫赫阳晶。体统三界，权握四溟。水官失禁，不锁雷城。鬼盗其车，轮脱其平。狂龙未驯，泄雨霖霪。道勑玉文，止雨请晴。阳光发辉，万谷藏云。急急如律令。
　　火车火车，雷令之家。三五为帅，晃耀无涯。掣火万里，能扫云霞。有约辅帝，耀目银牙。豁落水类，迅速无差。伯温帝勑，立待阳华。急急速速，上帝火令。
　　雷火驱水咒
　　炎炎烜赫，九阳真形。袪逐鬼邪，魍魉散分。上帝符命，速令肃清。急急如律令。
　　雷火散水咒
　　炎炎雷火，焚木散云。神符一下，万炁无停。伯温猛将，速降威灵。上帝符命，普令肃清。急急如律令。
　　祈雪飞符
　　先奏上帝，申雷霆三司，次东灵上相瑞光仙师，掌雪仙官，负风猛吏。牒本司主师雷神，布云布雪，黑面将军负风猛神催风，黑面将军辰星降雹，力士严风黑面将军同布阴云朔风，下降瑞雪。次步水火既济罡。
　　灵龟下雪符
　　黑纸粉书，掐丑文。存月，念太阴咒。
　　金晶太极，玉华散光。雷真阴神，浩师水君。呈瑞太虚，消灾却尘。水母风祖，毋辄稽停。急急如太清太极上真雷师律令。
　　右符成，次念：灵龟之神威严凝，涂之於月明下，同皂钱焚化。如未应，方用后催符。
　　催灵符
　　丑文
　　咒曰
　　东灵上相，瑞光之家。罡风翦水，化作瑶花。天降发威，遍布中华。万物得生，皓成无涯。急急如律令。
　　勑咒
　　天帝勑令，巽户行风。吹遍天涯，雪满长空。五谷受精，民不被凶。东灵上相，速降神功。急急如律令。
　　水轮咒
　　东灵上相，瑞光之家。化生和炁，遍布中华。六合驱疠，皓成无涯。五谷受精，万木成葩。沧风海冻，凤觜银牙。再召冰轮，速布瑶华。急急如律令。丑文，念咒，取北方炁吹符。
　　焚符咒
　　四渎元君，四指中。九江大灵。子。满天降雪，亥。遍地严凝。巳。朔风似箭，辰。霰雪如倾。辰出巳。雪山万丈，巳。冻灭邪精。巳出。急急如律令。
　　念咒剔诀，想九江水帝，四渎源王，空中降雪。吸炁吹符上，却焚水盂中调匀。法师步罡，至罡立定念咒，望月噀之。无月面北噀之。水尽为度。
　　道法会元卷之一百一十五竟
　　道法会元卷之一百一十六
　　太极都雷隐书
　　大黑霹雳符
　　一名九水九火符，祈雨用九水，祈晴用九火。
　　离夷帝洞炯咤摄 震司霹雳掣电兴云 霹雳破石泉源通三界邪魔皆灭踪 大黑北水飞四溟一切妖精皆灭形 雷公左充右令丰隆 绿罗四轧雷火之图 七九飞化汪洋四征巡警鬼营九三五命帅鞭风东飞火南掣电灭妖氛 大黑飞火暗曜乾坤先搜恶鬼后斩祸源 累雾飞空助龙行雨飞星流电流火四空摄
　　唵。帝拽天雷，天雷急发。疾声。五方使者，雷电青光，变现成形，来入吾心。
　　勑咒
　　都天大雷公，霹雳震虚空。刀兵三十万，严驾此符中。若有不顺者，严令决不容。摄赴魁罡下，化为清净风。急急如雷霆都司律令。符毕，午文震炁入。
　　加勑咒
　　雷穴风锥，成天演威。左奔赤道，右控玄龟，惠命括天，武卿信圭。铁城紫洞，煞金坎离。芒角森藏，真命合持。昴柳魁宿，南北东西。旸谷龙台，火府河魁。玉书所统，这利急催。急急如六波天帝律令勑。
　　五雷纵横总摄符
　　四纵五横华盖已成轩辕治世蚩尤避兵违吾令者头破脑分急怨如上帝律令 □□□□□□□子午斗次取流金大煞剔逆七转 雷威才贾便惊人寅午斗大煞呵 雷主有令连召云霓都天到雷烈风摧掐日辰诀取本日将入 五方真交结太虚 书涂念天地申章雷兵伏藏我诵大洞兵甲狂忙赴吾坛所魁星天罡急急如律令
　　涂咒
　　雷公大圣，运动天机。乾坤圣力，日月二仪。今日关召，速降云霓。随吾所召，省我祷祈。神雷大作，风雨急施。祝祝祝祝盘盘盘盘吽吽吽吽呜呜呜呜阏阏阏阏。一神背吾，化作微尘。吾奉六波天帝律令。取独火煞方炁吹之，加五帝讳，书在符上。
　　勑咒
　　雷神雷神，汝职於天。风火之祖，雨泽之源。九丑来集，六波乘轩，倾江倒海，齐召斗仙。下救焦枯，神印帝宣。震雷霹雳，立现坛前。玉清秘旨，三省急传。谨召欻火某，当季行雨雷公雷母，风伯雨师，当季行雨龙王，火急赴坛。疾。
　　存雷祖皂衣冠冕，以目相顾，以阴召阳，吸炁入勑字，玉诀，念：
　　唵吽吽咤哩摄。群神听命，百鬼受诛。敢有拒逆，化作微尘。吾奉玉皇上帝律令。金光炁入。
　　五雷枢机起雷作雨符
　　轩辕掐本日宫长生上中向巽 纣子间一宫掐东 禹王亦间一宫掐□ 蚩尤间二宫掐东 仍旧轩辕又长生上离只过入宫又回
　　长生沐浴，冠带临宫。帝旺衰病死墓绝胎养。
　　寻长生诀
　　木亥　水土申　火寅　金巳本日宫长生起
　　后四字迭书寅午斗念唵□□啮□□□煞摄起雷咒涂雷光霹雳雷光摄霹雳真光现形摄为原黑甲霍避摄
　　□ 寅文烘□午文沓书符
　　右符用前雷公大圣咒涂之。符毕，取方位上煞炁吹之。
　　轩辕誓雷天篆霹雳符
　　唵□吽□□喝□□ 云车响彻轰令疾行 □咤□哪玉帝行 炎灵变化天地交腾 □啰□□□□□□ 雹飞六合电照四围开图元汉云遽四施 左捧紫微印召诸雷神右持都鬼锋扫灭众邪鬼 天帝降变雷现形雷飞雷激风伐火征飞雷急降运起天灵急急掐玉诀取金光入 六波有速遣雷神金书玉诏下及西城 紫虚元君降令 前驱火令五雷将军临荼急五方蛮雷马郁休郭元京方仲高邓拱辰田１元宗准王准摄 彼祛八冲猛火飞空呼□星胥摄郭君亮邓元皇成子真威天公何思全急至急至火急摄准令疾
　　桃宾阳光，柳星之精。六通使者，急急应声。疾。
　　右一十七字，写书入符腹内。
　　五帝玉讳真符
　　漩始青九老青君急急驱役蛮雷神锺黄元皇丹灵三君急急召雷神金虎素真皓灵七君急急战雷神龙围北玄天一神玄灵五君急急令雷神玄灵中黄十二火急役雷神
　　右符用前勑咒涂之。
　　青函咒一名轩帝誓雷咒
　　五方雷神，蠢明其神。炎辉粉励，少阳洞真。黄利昌申，从吾洞真。急行运用，急速通灵。急灭急灭，急寻讨申。阙伯从官，同兴火云。三千六伯六十万兵，风雷速至，部从同升。收捉拒逆，酆都收魂。急急如雷祖大帝勑。
　　阴雷生水符
　　天圆地方 尺竖天横 起雷复兴 太清利剑 诛斩旱灾 阴水甲乙 地水丙丁 太阴戊己 神水九江 壬癸化 壬水上升 六甲天水 在吾掌水 水帝掌握运化龙宫天一生水勑令蛮雷神水五转霹雳复奔急急如律令
　　用墨书瓦背
　　阳雷生火符
　　六甲九章 竖火柱 横金梁 驾火轮 摄太阳 甲子天火帝 乙丑天火帝 丙寅天火帝 丁卯天火帝 戊辰天火帝 己巳天火帝 庚午天火帝 炎帝君 天雷地雷火雷太乙蛮雷律令摄
　　用朱书於瓦背用枫香熏之
　　右念咒，存肾中黑炁五口，次存心中赤炁三口，交姤，吹瓦符上。再用黑纸红纸各篆斗道，念五方使者心咒，向空中化之。喷水口，喝：疾疾。次以右手剑诀。同目光舌尖虚书翼轸二字於左手掌中，却以左右手擦之八十一遍，存阴雷遍满天地，大风疾作，雷电迸生。更念运雷咒，两手撒之。
　　又念咒五遍，每一遍喷水一口，怒目一以瓦符向风来方上打去。如雷起迟，则以青纸篆符催之。
　　祈雨捷法
