<!-- { "loadSidebar": true } -->
　　元君符命，秽气消除。如违勅旨，霹雳须臾。急急如太乙都雷总管李元君律令。
　　总召万神符
　　玉清勅命，速召众神。上通无极，下达幽冥。威光赫赫，变化通灵。诸将闻召，火速降临。急准大赤天帝君勑。
　　符上批事意，请直符谢佑，直日雷神某，火急斋捧家书，前诣雷府祖师几前进上；不许稽延。仍请师旨，回坛报应，火急遵奉施行。符上再加：三天风火烈令下，鬼神灭，奉请五雷神火急轰雷现斗。摄。符上又加五字盖：
　　蝀缝锋瓮憃。
　　右五字，取天门金光炁布入，掐玉文剔自午出，於勘同符内加用。
　　降斗剑尖符
　　阳日子午 阴日午子
　　咒曰：
　　上清有令，中。统摄众神。卯。闻吾法令，玉。岳渎摧云。子。呼召速降，玉。闻召速临。玉。急急如太上符命奉行勑。
　　右符，先画四围及内，却画剑斗，念上清有令咒，掐诀毕，再於符上加□□□□□□□七字，就本命星上书所告某事，所禳者却，所告者成。臣谨奏为某人如何。恭望圣慈，赐颁勅命，宣告玄曹，咸与依应施行。於某日夜某时告祈之际，乞赐明示报应。伏候勅旨。右念斗咒敕，存斗一座自眉心而出，有火光炁布於符上四个火字，要东西南北四方炁随方吸入火字布在上。此符剪作两边，家书上黏一边，笺奏上黏一边。恐事急，将本命一半於家书上先烧，一半降斗时烧，至紧。不告斗，将符全黏於家书内。
　　斗母勘合符次加於斗符上
　　加剑尖符 内
　　召擎羊陀罗二使者符
　　又召符
　　召绣衣灵通二使者降玉法符
　　霐合明天帝日
　　点灯符
　　然灯咒
　　灯光朗耀，照人长生。三魂安健，七魄安宁。急急如大赤天帝君律令。
　　存室中五彩云开，斗真降灵。
　　七元真符
　　太上宫
　　唵□哩咤吟娑诃。谨请贪狼星君降炁。子文，炁炁。
　　中元宫
　　唵□嚩咤□娑诃。谨请巨门星君降炁。丑亥，黄炁。
　　真元宫
　　唵□吽哩咤哪娑诃。谨请禄存星君降炁。寅戌，青炁。
　　纽幽宫
　　唵□哩咤呢娑诃。谨请文曲星君降炁。卯酉，青炁。
　　纲神宫
　　唵咭哩哪呢娑诃。谨请廉贞星君降炁。辰申，青炁。
　　纪明宫
　　唵鸣咤嘘咭哪娑诃。谨请武曲星君降炁。巳未，赤炁。
　　关会宫
　　唵吽□□咤咭□呵。谨请破军星君降炁。午文，赤炁。
　　二斗招真符
　　南斗 北斗
　　右符，掐辰文，红纸墨书，祭斗时悬於罡星上朝了，烧服。掐子午斗，取南北二炁入符。
　　雷公纪使者符
　　腹内书后咒
　　唵嚤咤叱□嚤衔咭哩咚。
　　□咦呵□咦呵。化为纪茂卿，随吾左右过。
　　两手握雷局，运火炁，掐午文呵入符。拜家书时，存雷公随从左右，直入天门。
　　亨轰滑辣救竟摄。
　　直符谢使者本身符
　　开天 开地 金木水火土五星摄 内书谢佑围天撼地谢佑急降
　　聚形
　　依前书毕，念后咒召谢佑，存入符。却以三天风火烈令下鬼神灭，奉请直符神，火速捧奏摄，涂３三转，用开乾破巽出笔。
　　唵贺酰啹咛哆婆酰伽耶伽耶疾鸣哩□耶动勅历历疾疾伐伐急急摄。
　　金光符此符说章表中焚
　　咒曰：
　　丙丁丹帝，午。赤帝照临。中中。青华生炁，卯。下临碧离。子。金星光见，巳。
　　青帝光升。中中。精辉流彻，午。紫黑冲腾。午。五色彩霞，午出。洞达幽冥。申。勃书玉文，丑。普告万灵。戌。起奏龙章，辰。上达玉清。卯。急急如大赤天帝君敕。归中指中。
　　破罡风奏表符焚章表遣将用
　　风火速传咒
　　符吏捧表，辰。上闻帝阍。子。罡风猛吏，丑。不得妄干。辰。有违敕书，巳。照律施行。急急如大赤天帝君律令敕行。
　　解秽符　亦能破罡风、关牒用，铁券上书亦可。
　　吾奉帝命，飞符速行。如有干犯，急缚坛庭。速追速捉，不得久违。凶邪木客，各遵帝勑。如违符命，照依天令。急急如律令。卯出。丹天火云，威镇乾坤。子。上摄云炁，下斩邪精。午。飞电烁烁，扬风无停。卯。通真变化，朝谒帝尊。酉。急急如大赤天帝君勑令。
　　停风止雨符告斗下雨用此符
　　红纸朱书
　　日出东极，卯。光焰炎炎。辰。当日元帅，巳。速住雨轮。子。北方威神，寅。符吏通天。申。罡风猛吏，申。不得拒停。中。收风摄雨，午。急急如大赤天帝君勅。午。勅。午。勅。午。
　　开云现斗符
　　上清律令，玉文。去逐邪亡。煞文。顺鬼不斩，寅。逆鬼承当。煞文。闻吾法令，本命。岳渎摧云。申。我身魂定，午。七炁降临。午。保守正炁，中。自然成真。中。雾朗云静，酉。恶龙灭亡。巳。星明斗光，午。太乙照房。午。将起兵行，申。斗现四方。亥。急急如南方丹天帝君律令勑。午。勑。午。勑。午出。
　　告斗时分
　　春一更三点，夏二更，秋三更，冬四更。
　　降斗符
　　霐
　　右符密念金光咒书毕，临用时，密念起五色金光咒。
　　丙火丹帝，午。赤帝照临，玉文。青华生炁，卯。下降碧离。子。金星光现，巳。青帝光升。卯。精耀流彻，午。紫炁冲腾。离。五色霞彩，午出。洞达幽明。申。赤书玉文，丑。普告万灵。戌。起奏龙章，辰。上达玉清。卯出。急急如大赤天帝君律令勑。催降符
　　右符念金光咒，闭炁，耳光运笔书之。临焚用时，念北斗咒，存九皇垂光下降坛所。就於此告剑斗合符。想星光朗彻，我身便在斗纲中，光芒辉映。次出身中二使者，通事舍人，自心中出，蝉冠朱衣，如己貌。驾虹桥一道，直接天上斗府，请斗中二使者，通事舍人降，合为一。叩齿，心拜，默念意，乞为奏请北斗。伏望二使者，通事舍人，肃清坛宇，扫荡妖氛，化形真境，通奏悃祈，上违斗皇，降延飙驭，俯鉴悃恍，下从愿望。念上清有令咒。剔诀入。
　　上清有令，中。统摄众神。卯。闻吾法令，子。岳渎摧倾。子。呼召速降，闻召速临。急急如太上符命奉行救。午出。
　　右将半符焚香炉中，想通事合人执符上斗府奏请。师以两手剔阴阳斗，飞送成桥布去，三拜。少歇，或坐中默念后咒。
　　飞神谒斗咒
　　玄都上象，太虚景霄。北斗华盖，飞云玉桥。擎羊陀罗，策玄驾浮。右弼隐元，韬光散骄。左辅洞明，一点祥标，三台散景，天罡赫邹。破军斗魒，七宿连镳。武曲斗□，逸驾云飘。廉贞斗□，瑶台岧峣。文曲斗□，紫云郁萧。禄存斗□，总御招摇。巨门斗□，飞越玄寥。贪狼斗□，玉华庆韶。黄老上帝，总持王尧。紫微帝座，万星上朝。庆华天后，紫光焕昭。九玄父母，灵爽飞超。三生七世，罪障俱消。增延福庆，解释愆尤。泥丸九宫，与斗俱辽。金液还丹，紫芝碧苗。令神飞举，逸步逍遥。长生久视，身入金楼。驰骋斗极，万劫千秋。
　　右咒毕，再入坛步北斗、三台，回斗口立，拜。存身便在斗府，想元炁自心中七窍而出，外应面上七窍，即以舌拄上腭，为百花桥，尽是彩云金光，斗皇自桥降前，恍惚相合。
　　步北斗九宫罡点亦可□□□□□□□
　　坎魁发祥，坎。乾魑垂光。乾。震□曜明，震。兑□荧煌。兑。巽□云索，巽。坤□华房。坤。离□焕烂，离。斗建天罡。辰。洞明隐元，寅。勾陈抱黄。中中。上台一黄，中上，中台元黄，中中。下台元
　　章。中下。斗柄所指，万祸灭亡。禹步所到，何所不藏。急急如律令勑。
　　请降斗真
　　具位臣姓某再拜，焚香奏请
　　中天北斗阳明贪狼星君，北斗阴精巨门星君，北斗真人禄存星君，北斗玄冥文曲星君，北斗丹元廉贞星君，北斗北极武曲星君，北斗天关破军星君，北斗洞明左辅星君，北斗隐元右弼星君，上台虚精星君，中台六淳星君，下台曲生星君。
　　存斗皇降，尽是金玉光中，我身与斗相忘，天上地下之间，杳冥恍惚之际。
　　具位臣某奏据，本贯某为某事，乞为祈告斗极真司，伏望洪慈，特垂省览。仍颁圣旨，降付某本命星宫照临星宰，原宥从前一切罪犯，赐以调和命脉，增益福龄。更赐差降天医治病功曹，尚药灵童，解厄灵官，为某解除厄难，即得病苦痊安。仍赐吉凶休咎，分明报应。
　　初献咒曰：
　　上清有令，中。统摄众神。卯。闻吾法 令，子。岳渎摧倾。中。呼召速降，巳。闻召速临。中。急急如太上符命奉行。午出。
　　亚献咒曰：
　　赤书玉文，午。璇玑最灵。未。上对帝皇，中。下摄幽冥。巳。真形保守，辰。神炁安宁。卯。我身魂定。寅。七炁降临。中。护身保命，本命诀。上升紫庭。丑。急急如紫微大帝勑。
　　终献咒曰：
　　三官鉴映，五帝照临。贪狼延生，巨门保命。禄存度厄，文曲消灾。廉贞扶衰，武曲散祸。破军益算，辅弼卫身。名刊金简，玉历彰明。青篇注善，黑簿消冤。千愆万罪，并乞赦原。
　　祈告飞谒
　　宣表后，发遣毕，默存心中元辰，即长生大君，长一寸二分，从心中出，驾丹舆之车，乘五彩云，前后左右从二人。左手掐玉文，咒曰：丹元灵真，出我身形。上游碧落，拜命帝廷。即以舌拄上腭，化成金桥，过刚风浩炁，径入天门，上九皇星宫。向先所差官将在斗府门下等侯，少顷，见璇玑使相出来，引兆元辰至九皇殿下，见祖师，接所奏章表，径诣九皇御前陈达。兆亦默奏所行之事。少顷，祖师持表出来，於表尾判一依字，或行字，或书云斗真准奏四字。兆即以玉文剔入眉中，谓之领旨。兆即拜谢辞出，咽液一口，复归元室。咒曰：
　　丹元灵君，来归我身。使我度世，永保长生。急急如律令。
　　咒毕，再咽液三次，却行医疗之法。想病人在前，衣皆解落，一身秽气皆散，身有光明。静定寂然，请取报应。起，问外报应如何。又看自己伏地报应如何。耳有所闻，目有所见，皆是报应。如好，即止。再拜伏地，想通事舍人及左右从官，各还所治。兆即九拜谢恩而起。
　　念升斗还罡咒
　　剑诀划地，收罡炁吸入。
　　升玄还罡，辟鬼除殃。殄除灾害，还步清堂。神宿覆我，万福吉昌。众魔闻之，一齐消亡。疾病蠲除，官灾解散，恶人谋害，皆得消灭。所求者得，所乞者依。学道修真，举家受福。内外沾恩。急急如律令。
　　行迁转法
　　师存自身为北帝，居斗口金光之中。左手结斗印盖头，右手剑诀叉腰，存想此处天旋地转，东西南北方位悉皆迁易，以左手绕面轮转，就转身三匝，密咒云：
　　天转地转，星移斗转。万祸千灾，永不相见。
