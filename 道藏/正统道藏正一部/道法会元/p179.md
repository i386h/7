<!-- { "loadSidebar": true } -->
　　右符檄奉祖师口勑。乾宫生子震宫神，我是天公济世人。奉请五雷施雨泽，歆我祭祀来报应，激剥阳电百神惊。阿香公，阿香公，。玉皇亲勑，命驱汝出雷宫。要汝逞威雄。檄请五方传音飞捷报应使者六乙天喜旸谷张神君，火急依时关告主雷欻火邓天君，雷霆副帅辛尚书，驱雷程雍二元帅，主副康刘二元帅，上坛九将，下坛九将，九天啸命一风雷吕使者，雷门苟毕二雷神，太极霹雳雷王，天地人三十六位雷公，三劫列宿灵官，七星雷王，二十八宿雷王，二十四炁雷王，十二时令雷王，太乙天章阳雷霹雳专司上将，左右龙虎魏薛二大元帅，太乙所部三司二院内外两坛诸大雷神，神霄火犀雷府主管。不信道法朱将军，副帅沈使者，号黑、历黑陈钱二大雷神，斩勘蒋、璧、华、雷、陈五大雷王，郭亮、邓元皇、何思全，九子真威天公，雷公江赫冲，电母秀文英，雨师陈华夫，风伯方道彰，使者卫日新，六十甲子出宫风云雷雨电五大雷神，太岁地司雷霆，白虎黄旛豹尾火轮燥霹甘泽流火雷王，五岳下诛邪伐恶雷王，暗天暗地雷王，飞沙走石雷王，火丑将军，火急闭阳使者，婆猛邓兴娘，三千六伯部署邵元君，调发三十六雷鼓力士，摽纤使者，莫赚大神，撼山倒海等使，川源潭洞龙王，酆都行司关元帅，张李牛头狱主，东岳温元帅，东平威烈通天大元帅，张、萧、黄、刘、王五大元帅，今年当季行风布雨龙雷部众，城隍社令山川潭洞龙王，一切雷王所隶社令妖雷，六毒蛮雷，一切神吏，各各承令，遵奉今来祈祷事理，定限某月某日时，各各同心协力，诛剪旱虹，部领风云雷雨电前来，以俟当职登坛。先期驱动阳雷，大轰霹雳，飞沙走石，卷水扬波，移山拔树，蔽日兴云，行风布雨，遍澍人世，普救焦枯。悉得禾稻丰登，百物滋茂，明彰报应，次显神威。檄至，急准真皇号令，奉九天雷祖勑，始祖符命，星火奉行。
　　某年某月　某　日时檄具位　姓　某承诰奉行。
　　祖师三洞九清法师冲应通妙真君王。
　　檄文告催
　　雷霆都司
　　当职掌握雷权，以信相守。惟行玉律，具在典章。某月某日某时，除已备檄汝等，从今关集魔明烈煞、赫猛、恶轰、焜电五方雷神圣众伺侯，今限将至，具符催檄者。
　　空书符。
　　右檄雷霆邓辛张三大天君，法院诸司雷神，速起云雷。雨部大神，啸命风雷使者，五方雷公，呼风啸雨，掣电飞雷，就巽隅出震宫，来赴行坛。大彰昭报，以济焦枯，苏活品物，广蒇教风，大彰天信。如致稍迟，自贻天宪。檄到，准勑星飞火急奉行。谨檄。
　　某年某月　日　时檄。具位　姓　某　承诰奉行。
　　祖师三洞九清法师冲虚通妙真君王。
　　道法会元卷之一百三十二竟
　　道法会元卷之一百三十三
　　太乙真雷霹雳大法
　　主法
　　浩劫肇初，自然洪蒙，轰天正元混黑开辟阴阳发生品物总御诸天日月星宿山河社稷，霹雳风庭至尊，太乙雷祖大帝，讳机。
　　帝冠，九章玄服，执玉圭，面赤枣色，恶相。诸天帝阙，三界所发之雷，并听轰天之令，至尊至严，不可犯也。宫在九霄丹皓琼霄之上，自夹门星路径上赤道。路上历种民天，若见三天金阙第一重牌，则不必入此门，从左手过。入良久，见一金牌书：正元轰天金阙之门，则入此门。行至右手，有轰天章奏房通奏。
　　无上玄灵青阳九炁、应劫行化统摄九天三界五雷都司参勘号令、慈悲普度天尊讳识。
　　天尊冠，青服，天人相，如救苦天尊之威仪。至慈悯物，副轰天之勘令。凡四时发令，霜露雪雹，得此则不敢过多。及天下法师乞霹雳，剿伐邪神，斩蛟蜃等事，奏申到轰天府，则发下此处勘同。如不可行，则止於此处。凡劫数改更分野，灾伤亢旱太极，兵革四兴，兆民死伤，皆当奏告。此帝同掌法圣后解之宫，在扶桑宫，名东极，乃轰天勘令司。
　　高上九霄运度自然、节制九天三界五雷副司、发放号令辅化太平轰天五雷天尊，讳甍。
　　帝冠，九章朱服，执圭，面相红黄，九霄第一帝，浩霄、丹霄、神霄、九霄皆属所掌。而发号施令，按四时，风雨雷电霜雪露雹皆此帝行下，各下分数，而诸天三界、五雷玉府、雷霆诸司并听此帝号令。宫在勾陈星宫下，日宿为之奏告通引，角宿号天街星，发文告此。
　　九天掌法白玉龟台夜光金真祖母慈后，治世元君。
　　如元天大圣后相，素衣，老容，慈悲。常善救物，专解亢旱，兆民灾伤，兵革四兴之事，与青阳同。凡行法人一切急难，首当告之。
　　太乙碧玉内院太一天帝，讳冲靖。
　　帝冠，绿服，居碧玉内宫，如元始貌。主风雨不常之事，一应天下龙神，并属此帝统摄号召。宫有左仙官，则有左仙龙王，领天下风雨晴晦蛟蜃之权，有右仙宫，则有右仙龙王，领天下霜雪露雹之权。行法人先起山川地龙行雨不应者，当奏此帝，请金龙左右春属下降凡间，自有雨也。
　　五方雷帝
　　东方轰天震门雷帝，青玉冕旒，青衣，玉圭，天人相。
　　南方赤天火光震煞雷帝，青玉冕旒，朱衣，玉圭，火星相。
　　西方大暗坤伏雷帝，青玉冕旒，白衣，玉圭，天人相。
　　北方倒天翻海雷帝，青玉冕旒，玄衣，玉圭，天蓬相。
　　中央黄天崩烈雷帝。青玉冕旒，黄衣，玉圭，天罡相。
　　主雷九真
　　太玄一煞真君，面青如天蓬状，卷云星冠，皂服，执大斧。
　　都天太乙威德主雷真君，主霹雳。天人相，卷云星冠，朱服，手执天书，上出金光。
　　都天震灵霹雳辉烈真君，主晴，面赤枣，相如佑圣，卷云星冠，绿服，执霹雳真符。
　　都天白煞摧令雨部真君，主雨。面白，天人相，卷云星冠，白服，执杨枝水瓶。
　　都天火光震灵真君，主晴。面粉红，灵官冠，朱服，手执弹丸。
　　已上五真君，主太乙雷。
　　东方主雷元命真君，主破庙击树。天人相，上清冠，青服，玉圭。
　　南方主雷火轮真君，主晴烧庙。天人相，上清冠，绛服，玉圭。
　　西方主雷金华真君，主捉鬼。天人相，上清冠，紫服，玉圭。
　　北方主雷水灵真君，主斩龙蛇蛟蜃，天人相，上清冠，玄衣玉圭。
　　已上四真君，主四方雷。
　　九天采访使，主九天事。天人相，上清冠，青服，玉圭。
　　九天希夷丈人。主难治邪鬼。天人相，上清冠服。
　　第一青灵侍卫台，东方安宝华林帝君主治。诸天三界真仙犯罪，考治之所，奉轰天敕命。方敢送於此台，如阳间大理正所，听上帝敕命。第二赤明流晶台，南方梵宝昌阳帝君主勘。天上妖星坠世兴灾作祸，及火魈云魈，半天五酉，飞天着地魔魅，法官驱捉，送此台勘治。第三黄神烈露台乃中央玄灵元老帝君、主摄勘法官阴阳罪犯，及逆天背师，忘本犯誓者，申此台诛治。应帅将三界万灵不从三令者，申此台勘之。故传度分誓付令，先申此台照会，后有列言，并依黄律。第四皓灵列尸台，乃七宝金门黄老帝君主之。摄勘天下龙神，懒龙抗敕不行雨，翻人舟船，害人陂塘，作孽现形，取人男女者，并摄赴此台。并收禁五岳四渎犯罪神祇，及金银铜铁石六畜水怪精灵，并送此台勘治。第五朔单郁绝台，乃北方五灵玄老帝君主之。摄勘逆天无道不忠不孝不义不仁犯罪作孽巫现，及天下龙神拒逆符命，并送此台考之。又凡锁鬼配贬，并隶此台。乃以徇天印合同申采访一年一检点，永不放释。
　　六府六司帅将
　　第一先天雷轰府，乃雷祖主之。其府有一司，名曰威啖霹雳灵司。
　　都天霹雳大火天朅毒日星帅暄容，雷祖冠，上有乌，红衣带。仗剑，皂履，天人相。领御灵拥日精兵十万众。
　　都天霹雳木德高林煞放星帅星嫣，雷冠，上有猪，青衣带，双手执桃子擘破，上有雷炁出。领本部御灵发生精兵十万众。
　　都天霹雳火德执摩引煞星帅民颓，雷冠，上有火驴，红衣带，执火帜，恶相。领御灵霹雳驱火精兵十万众。
　　都天霹雳金德白煞□啖星帅永摽，雷冠，上有雉，白衣，女人相，手抱琵琶朱弦。领御灵霹雳运水精兵十万众。
　　都天霹雳水德黑毒翻波星帅叔俊，雷冠，上有猿，女人相，手执簿。领本都御灵霹雳大运水精兵十万众。
　　都天霹雳黄发飞烈号浑星帅申伸，雷冠，上有牛，老人相，手执降魔杵，或执锡杖，黄衣。领御灵霹雳穿地精兵十万众。
　　都天霹雳罗林目瞰河魁星帅陈只，雷冠，上有蛇，恶相，执幢，红衣带。领御灵霹雳撼山精兵十万众。
　　都天霹雳神尾游访计门星帅天坐，雷冠，上有龙，恶相，执豹尾长枪，绿衣。领御灵兴炁精兵十万众。
　　都天霹雳都游紫炁号门星帅渊计，道士冠，紫衣，手执金书，天人相。领御灵霹雳度命精兵十万众。
　　都天霹雳岁孛烈按黑炁星帅萧卜，披发，白道衣，仗剑诜足，恶相。领御灵霹雳摧魔精兵十万众。
　　已上都天大星师，乃开辟混沌，分别清浊，立於江河，世界运下劫之初，已有此星帅，故威力广大，诸天三界帅将不可齐肩。此十师并听雷轰令。各有星帅号符。一帅下，有一将军，各有御灵霹雳将侍卫。十真君各有从将，副将十大星君引雷。若非其引，十大星帅不敢下都天，为犯令也。十星帅从轰天而至，勘令大帝同，方发乾罗答那洞罡太玄四将军，又听十真君所使。此一府二司主风雷。
　　第二正元碧玉内宫，乃雷拨隶府，太乙碧玉内院天帝主之。其府有一司，曰六遁镇天号令司，内有太乙十神真君，主分野水火不常，天下鬼神之事。若此真君临於分野，便主灾福所使，何况隶内宫为将。其源乃十一曜之炁，所以掌雷为引雷之先，乃知其分野故也。
　　第一五福真君，卷云冠，方心曲领，下有胁势，朱履，青衣，手执雷珠。
　　第二君基真君，卷云冠，方心曲领，下有胁势，朱履，青衣，天人相，执雷锲。
　　第三臣基真君，卷云冠，方心曲领，下有胁势，朱履，红衣，天人相，执雷钺。
　　第四民基真君，卷云冠，方心曲领，下有胁势，朱履，红衣，天人相，执雷环。
　　第五小游真君，卷云冠，方心曲领，下有胁势，朱履，粉红衣，须胡，恶相，执戟。
　　第六大游真君，卷云冠，方心曲领，下有胁势，朱履，粉红衣，执戈矛。
　　第七天乙真君，巷云冠，方心曲领，下有胁势，朱履，黄衣，执金枪。
　　第八地乙真君，卷云冠，方心曲领，下有胁势，朱履，黄衣，仗金剑。
　　第九直符真君，卷云冠，方心曲领，下有胁势，朱履，玄衣，须胡，恶相，执羽书。
　　第十太乙真君。卷云冠，方心曲领，下有胁势，朱履，玄衣，须胡，恶相，执羽书。
