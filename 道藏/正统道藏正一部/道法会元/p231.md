<!-- { "loadSidebar": true } -->
　　开天门乾文辟地户巽文留人门坤文通鬼路艮文横金梁卯酉竖玉柱子午 东方木德星君降真卯文肝南方火德星君降真午文心西方金德星君降真酉文肺北方水德星君降真子文肾中央土德星君降真中指中文脾 九天都监追魂将直 九狱符吏摄魄将直 北帝有令追魂速临台光幽糊爽灵三魂急还本形运笔三转向上出 天蓬降敕摄魄急至尸狗伏矢雀阴吞贼除秽臭肺蜚毒七魄速返本身急急摄涂七转就中住笔
　　凡人被邪祟侵夺人命，摄去魂魄致令少於精神，当书此符，往摄患人魂魄，精神复旧。如金命人，从金发笔，男左女右，转掐子文书符，圆成丸子，於香炉上烧烟，发水随烟喷起，喝云：速至速至。男左女右，随病人行年转笔。魂附体，放笔，从上出。魂去，从下出。先於病人鼻边绕三匝了，烧之，以水噀烟，去患人上取炁。吹水中，念咒曰：
　　北帝灵灵，神符知名。追魂速至，不得久停。急急如律令摄。
　　又追魂第一用符
　　天蓬元帅速现真形 开天门辟地户留人门通鬼路横金梁竖玉柱 左手歹尺馘绝魔精 右手追魂速还病身 胸罗星斗掌握乾坤 □□□□□□□阴日用贪巨禄文廉武破阳日用 帝敕在心至焰被身 前脚镇殿将军踢倒五岳山崩 后脚镇殿将军踏翻天河海泽 飞索随身追摄魂神升天入地馘灭魔精
　　敕咒
　　天蓬元帅降真灵，履罡挂甲护身形。三十六将施威武，升天入地馘魔精。
　　破巢捣穴诛妖孽，泰山五岳不留停。十殿罗酆皆历遍，摄上魂魄不得停。
　　三魂摄来归本体，七魄追聚复神庭。咒诅冤家毋得拒，玉皇敕命不容情。
　　急急如律令摄。
　　追魂袋咒
　　上界追魂使者，中界追魂使者，下界追魂使者，六丁六甲神君，五方蛮雷使者。急急追魂，收入袋中，来坛报应，显现分明。急急如律令。
　　右用馘魔大咒书敕，依式行用。
　　第二追魂符
　　北极天蓬速离本宫 上帝敕命遍历罗酆 开天门辟地户留人门通鬼路横金梁竖玉柱 陀奉紫微天帝敕命馘戳邪殃 前殿将军斩鬼神乾文 后殿将军捉妖精艮文 上元天官斩神中元天官斩鬼下元天官斩精 上元唐将军中元葛将军下元周将军急捉鬼 急追急缚入符徐守中江巨元 急捉急摄入符翟世宁赵子玉 天煞地煞年煞月煞日煞时煞三十员大天将煞
　　敕咒
　　神威五岳，炁贯乾坤。万丈火焰，电掣雷奔。帝钟震撼，击碎昆仑。四头八臂，变现身形。青身赤发，神鬼奔惊。破巢捣穴。摄魄归宁。追魂复体，起死回生。上扶天德，下济苍民。急急如天蓬元帅律令摄。
　　水火索咒
　　谨请水索神，火索将，九天巡察追魂使者徐守中、江巨元、翟世宁，赵子玉，天蓬黑煞洞渊三十万兵，依准北帝律令，收缚邪精。急急摄。掐亥文，取天门炁吹。
　　速捉咒
　　南斗神，剔南斗于前。北斗将，剔北斗于后。受法敕，与吾急降灵。速往患人行坐处，四维远近诸邪门，妖社淫祠精怪洞，土司水府及阴庭，追夺患人魂与魄，回生起死复康宁。帝敕不容情，毫发莫稽停。急急疾。
　　第三催符追魂追祟改换用
　　九天猛将头戴魁罡 两眼神光照耀十方 吾奉帝敕斩截精邪 身被火焰烧灭鬼群 手持铁棒追邪摄魂 足踏昆仑飞游乾坤 火速追摄三魂七魄来坛报应疾掐辰文急写追魂二字火急追捉一切精邪鬼祟摄赴酆庭追祟用掐煞文急写追索二字 阳日□□□□□□□阴日贪巨禄文廉武破涂星 天圆地方雷火发光 六丁左右六甲左傍 青龙白虎朱雀玄武共灭凶殃 冲日月焰烧天仓火发到处鬼灭人康火铃将火铃神火枷力士火车将军烧杀精怪烧杀鬼神烧杀魇蛊烧杀冤愆追魂摄魄复还本身回骸起死复魄稍魂疾速报应不得稽停急急如律令
　　遣咒
　　人既死，天罡即还魂。人既生，天蓬即保宁。上通无极界，下至北寒庭。摄邪皈正道，与吾速还生。返魂延寿纪，人道亨利贞。急急如北帝天蓬元帅律令敕。
　　道法会元卷之一百六十三竟
　　道法会元卷之一百六十四
　　上清天蓬伏魔大法
　　遣瘟行持
　　师变相，握固，暝目，存神。叩齿三通，存五脏炁化为五神，头戴七星，足跨麒麟，三台在上，天罡指前，赤炁射於有瘟之家。一者紫炁，三变为雷火电火飞火，将渠一家烧焚尽了。次诵，《天童经》三七遍，天蓬咒三七遍，将天蓬真形符去本人家焚之，法官在法院，以目电光，唇风、齿雷，含水噀作猛电骤雨，打破为荒郊之处。次掐子文。存为四海水，大风大火大水战急，法师化作白鹤真人，飞入上清三境，使瘟神不见其形。病人只服火铃符。法官在法所，宣上帝敕。上帝诀。
　　敕某家行病使者，吾奉上帝敕命，佐天行化，助国救民，应有皇民患难，理合救疗，须管平复。所有行病使者，只今收摄应行毒炁毒药，速离患家，不得留滞疾速。
　　仍用收瘟牒随意发遣。或诸瘟疫泻痢，服药不效，先令其家悔过，申牒所属，具奏上帝，修设祭醮，首愆谢过，方给符水，牒十二年王，收摄毒炁，不得传染。仍行雷符镇断，及下盖，及祭兵送瘟神。以柳桃枝煎香水，洒家宅，解厌秽。贡献钱马，修醮谢恩。
　　天蓬炎炉火车使者摧瘟符
　　斗印北炁
　　右符取罡炁，化身为元帅，严驾夔龙，领三十六将侍卫左右，默具事意上陈。却书符，取龙切火炁急吸入符盖之。此符大治瘟疫，或灾祸并魔鬼为害。当存天蓬使者，四目执剑，部领史兵鬼神，无敢当者。
　　九天总咒
　　北方壬癸，酆都罗山。五灵玄天大帝神君，伏魔大神，左右兵士，黑煞大将，卫灵大神，火铃神将，禁驾大神，威剑神王，天蓬元帅，九元煞童，长颅巨兽，四目老翁，二十四部将军，四十万众，北帝吏兵，并请降坛，为臣点阅队仗排云列陈，下降凡间。臣三五之子，发大梵天音。念九天伏魔北帝神咒，上请至灵，下度九玄，中保身神，不沈幽冥，治病除邪，普救世人。凡有祈祷，普愿降临。急急如律令。
　　右每日朝元香火毕j 先念净天地咒三遍，次念九天总咒三遍，步豁落斗，立斗魁上，念天蓬咒九遍，取炁吹身。行至百日，万邪不干，鬼怪闻之即走。凡治诸疾，布炁即安。
　　鹰犬二将札
　　天蓬门下
　　谨请北帝天蓬门下董大仙部下飞鹰走犬二大神将、只今随符奋爪磨牙。张布威猛，怒目吐炁，震动天地，乘驾风云，径往某处某家，擒捉邪鬼，山魈石精，墓魈怪物，水下妖精，五通，游戏树木之神，投河自缢断头截足伤亡蛊毒一十五种不正之鬼，曾於屋下兴起妖祸侵害生人者，尽行剿绝。或飞走四散。变化逃遁，即仰擘谷入山，搜岩破穴，仔细搜寻，尽数啖食，无致遗类。其有伏法受擒者，并奉大仙法旨，押赴天一北狱，依律治罪。即使某人所患平安，魂魄归体，血炁循源，百病痊愈，饮食如故。急急如北帝天蓬律令，大仙法旨奉行。须至专札者。
　　右札飞鹰走犬二大神将，准此火急奉行，不得有违。故札。
　　太岁　年　月　日　时札。具　位　姓　某　押。
　　右法存为元帅，念大仙咒七遍，取北炁，想飞鹰走犬二将，吸入札中遣去。用金钱二陌，至二更时烧床前，立验。
　　遣札行持
　　师变神，步斗，至七星踏住，焚香祷祝。仰首望北，忽见北斗光芒烁烁，横在目前，与日月争光，更无外事。次密语启告元帅，诵《天童经》一遍，存我身为玉室，左右青炁蓊郁，上冲星之间，斗中亦有青炁下降，二炁相迎，结成天蓬元师，亲身部领神兵一合来下。祝曰：伏愿大圣将军，降大慈悲，亲为先锋与弟子某收捉某身中为祸应干鬼贼。次将元帅口敕符付与土地，便将鹰犬符在面前，存啖声吼唤十道曜兵一时齐集。次诵召鹰犬咒，存鹰将领兵，胆中出，犬将领兵肺中出。次如法召到，宣牒讫，再念咒曰：
　　郜天真，郜天真。飞鹰走犬捉邪精，一如符命立通灵。急急如北帝天蓬元帅律令。
　　遣咒
　　谨请北方北帝斩鬼吏兵，天仙神将，鹰犬神王，飞天大将军。唐葛周三将军，日月五星尊神，从天降下，自地涌出，上张天罗，下布地网，收捉五方不正为祸邪鬼。急急如天蓬元帅律令敕。
　　又鹰犬札
　　北极驱邪院恭奉北帝救，颁降
　　空天蓬交斗符。
　　天符告下。谨据乡贯姓某於某年某月某日，被生熟妖精，凶强洞鬼，日夕缠绕迷惑，救治无灵，陈词告丐剪除，请旨行移诛灭仰本司便宜行移。今亟发符文。谨请北极天蓬门下一炁都统大将军周煜，统御麾下飞鹰走犬二使者，特为某人身患妖精，疾速随符下降，依上施行者。
　　空飞鹰符。
　　上方赤帝，五炁灵神。身披金甲，铁爪铜钩。觜如霜刃，吞啖鬼神。山魈五通，猴狸妖精。野狐魍魉，食灭其形。闻吾神号，除荡妖氛。展翅飞腾，化鬼为尘，炼鬼为汁，大显威灵。急急如太玄北帝含元太虚琼魁宗神天蓬都统元帅真君律令敕煞摄。
　　空走犬符。
　　南方火龙，号曰犬王。身毛金色，牙爪锋芒。哮吼天地，呼吸风霜。收摄恶鬼，啖食凶强。五方蛊毒，逃遁遐方。精邪妖怪，梦寐灾殃。见吾为血，消殄不祥。敢有拒逆，束赴坛场。急急如太玄北帝含元太虚琼魁宗神天蓬都统元帅真君律令敕煞摄。
　　右符札上奉北帝敕，谨请一炁都统大将军周煜，应符疾速统御飞鹰走犬大将军桂瑀，天蓬黑煞洞渊三十万兵，聋兵哑将，无义神王，战伐神王，反背神王，无鞅数众天兵，各执刀斧，鸣锣击鼓，从天降下，从地涌出，行神布炁，大显威风。遍诣岳渎迷津，巡历鬼神妖洞，碎击土洪石穴，焚烧树木林窠。生熟狐狸，魍魉魑魅，依草附木等类，画形塑像草精，湿化卵生，飞走蠢动，至於灯檠苕□，与夫橱柜笼箱，花果兴妖，犬猫为衅，交接凶强，游识通连土地伤亡，作过良多，犯罪不一，并与剪除种类，须管杜绝祸因。俾患体脱离精邪，庶星运顺踱通泰，妖邪断边，喜炁来临，人眷康安，生涯利益。符到准敕如前火急依应奉行。谨札。
　　太岁　年　月　日　时札。具位　臣姓某押承　札奉行。
　　九天尚父琼魁宗神含元太虚天蓬都元帅真君寿元上帝。
　　封皮
　　正面：
　　符　札　前　至
　　一炁都统大将军飞鹰走犬二使者　北极驱邪院　谨封
　　背：
　　太岁　年　月　日时某人家发
　　鹰犬捉鬼牒
　　北极驱邪院
