<!-- { "loadSidebar": true } -->
　　四、摄生魂敕遣符咒
　　上界直符降真灵，九天游奕斩妖精。临罡挂斗护身形，追摄生魂不留停。交还患体保身清，三魂速速归天宁。急急如斗下生炁律令。
　　五、封山
　　符书於铁石上，埋於山中。咒曰：
　　南方火德祖，午。炎帝丙丁神。午。三头分九目，中。九臂见金身。酉。金眼霞光迸，子。雷音火电生。丑。摄邪皈正道，寅。遇召现真形。卯。收摄邪魔祟，煞。急捉降乾门。子。急急如紫微大帝敕。结斗印，存帅入符，再以山诀。
　　六、破洞
　　书符於铁石上，镇於洞口。念五帝大魔咒，午文。下火罩。念咒：
　　日之光，子。火之祖。丑。结铁为网，张
　　罗布罟。红焰炎炎，四方皆举。上彻青霄，下连地户。东至木源，西至金祖。南至朱陵，北至酆府，中至十地。下鬼不得上，上鬼不得下。外鬼不得入。内鬼不得出。蓬头将，黄头将，牢头将，药叉将，火轮将，五方捉鬼将，左右急捉将，斩头滴血将，急捉急摄急急。左煞文，右离文结罩。
　　七、镇庙
　　书符於石上镇之。或铁牌，遣将，存元帅在庙中，立见白蛇吐火出，火轮火瓢迸火焰烧庙。掐午文，取南炁入符。
　　八、钉镇
　　以石上符镇之艮位。先书符於石上，加鬼字一个，念天帝释章咒，辰文。再书开至破符了。下镇时，用斧七下，念魁至魒，山字诀，下罩，念火罩咒，南炁罩之。
　　九、治病
　　书符烧於法水中，付患人吞服。念咒：
　　唵灵灵。都摄邪精急离身。急急。
　　十、治瘟
　　用黄纸墨书，念五雷王咒，天门炁吹符中，烧於状前。或用佩贴亦可。中文。咒曰：
　　北斗五雷主，黑暗鸣天鼓。风伯扫瘟，电师除病苦。霹雳伐恶魔，雨师行法雨。灌溉及三焦，清凉通脏腑。重处即时轻，虚处即时补。热处即时凉，痛处即时住。急急如雷霆都司律令。
　　十一、催生
　　黄纸朱书符，加南斗讳在内，存星光朗朗。捻符成丸，用顺流水吞下，或烧服。存监生大神监出孩儿。仍书一札付土地司命，保卫生身。
　　十二、治土
　　符书桃木板上，用斧打七下，钉於犯土方。念玉皇号七遍。退肿热，仍念玉皇号。
　　十二、祈晴
　　书符了，存元帅着红抱，骑火龙，午文，南炁入符。出心炁一口呵去，存遍天无浮翳之炁，火色阴云四卷。念秘咒：
　　唵□吠咤□□如形四炁。彻清明浮摄。
　　右咒七遍，发符，候报应。仍用祷祈元帅部领南院将兵，会合云端，扫除阴翳等语於涂中。步南斗发符。
　　十四、祈雨
　　墨书，符存元帅身着黑抱，骑黑龙。巳文，北炁。握雷局，运．肾中炁合吹出去，想遍天如云如雷，四畔皆兴云雨之状。念咒：
　　唵电光飞云咤□□□咇摄。
　　书符咒七遍，祝元帅部领北院将兵会云端，兴云施雨等语於涂中。步北斗发符。凡祈雨，当立坛，并旗印。仍牒雷公电母，风伯雨师，社令等神。
　　火犀祈雨符
　　月府太阴皇君敕左手酉文一月明紫 唵咖喽咤咒玉文存元帅下令祝事意书入转笔时存风云雷电三光随笔起想元帅着皂袍跨黑龙在中坎文北同祖吹仍以雷局运肾合出想遍天如云如雾四畔皆兴云雨之状念密咒七遍 上帝有敕玉诀存紫微帝君颁降一敕字金色左右侍玉女捧自天门下从金光中来与符合 降雨敕枯焦 驱雷兴火电 周天世界阴雨蒙蒙存祖自夹脊直上通周天界剔子亥一臣诀想细雨自中天周遍四方皆云雾黑暗之象念都天大雷公咒曰都天雷公祛雷饮虹天符到处不得停纵救时荒旱猛吏威雄敢有乱怪天令不容急急如神霄帝君律令念此咒运行五藏五雷出元帅卓剑雷神奔飞震动四方冲日月皆黑 天水雷神亥地水雷神申五雷降灵巳锁鬼关精寅存雷鸣云横障遮蔽三光不明 待云随笔起雷雨遂光来 前行使者丁文富酉文存月宫一使者着皂袍手执水轮下降吸布符领北院水部神将行雨 后行使者邓元真卯文存日宫有一使者手执剑呵布符中领南院火部神将从后收斩旱魃 与吾兴云大雨而降立见倾盆亥子丑诀 西威震起便惊人存见斗灌雷而下其中 此同前咒 雷车轰轰天雷速降神雷速升龙雷速至水雷速起社令辅佐大雨时行急急局威
　　敕符咒
　　上界直符降真灵。九天远捉斩妖精。临罡挂斗，披甲执丁。黑云叆叇，煞雾腾腾。收捉邪鬼，速附童身。同助六丁，与枷与拷，与折与擒。元帅到处，断绝邪精。降临真炁，圣威奉行。急急。
　　崦灵灵。都被阴云急赴来摄。
　　祝咒
　　灵官性急，威胜那咤。三头九目，变现通灵。分身化炁，一体三身。鼻流黑雾，罩定乾坤。闻吾呼召，速离雷门。驱云致雨，远近沾恩。旱魃精怪，捉缚来呈。速令离此，诛灭妖精。如有违命，押赴北阴。急急如紫微大帝敕。
　　四溟咒
　　护明元妃素华星，天英斗魁玄灵神。太乙元君统水兵，蓬莱使者都水庭。弱水莹澈无纤凝，总摄岳渎归四溟。四溟之神天一精，太阴寒水九坎扃。中有洞阳玄幽灵，玉雷皓师迅发声。巨乘太华天马程，流精郁光奔火铃。黑云叆叇海炁凝，下注百川雨如绳。敷寸之泽成满盈，雨师元隶罗星。急急如火铃四溟神咒敕。子文，北炁注入符中。
　　馘魔咒
　　如有妖邪隔雨，念此咒。
　　南方荧惑火轮将，普天火将喷火焰。灵官一怒斩妖凶，猛神恶鬼为灰炭。急急如律令。
　　右法，法师正坐，瞑目调息，久而下丹田湿而水生，蓊然如炁，蒸於泥九，遍虚空化作黑云，横蔽二光之下。次运心火，直冲黑云中，阴阳和合，化成云雨。真人曰：此谓之龙从火裹出造化也。盖水为龙，水炁必上蒸，此为龙从心火克冲，方化雷雨。凡祈晴雨，皆设坛场，水瓮火池各一所。须牒当境及五方龙潭行雨去处。应有祈求，临诗於火池中用白胶香一盘投之，连符入中烧了，再以起雷法，就水瓮中搅起水沸，用杓中激火成雷。法师定坐，存运念诸咒催促，无不报应。盖灵官乃神霄四师之一真也，总司雨晹馘伐之权，所以祈祷皆可，亦不过役水火雨部将兵，水火即南北二院之所属也。
　　九天追魂夺命符
　　九天魁罡速离上方 日月洞焕入太阳太阴讳鬼消亡取二布入 牙如剑戟食鬼吞精 上帝敕命符到奉行 手持铁棒拷伐邪精 身披烈焰烧灭鬼群 脚踏魁罡万鬼灭亡 吾奉七元星君律令 存我心中灵官威容赫奕随上升泥丸以笔引自天目中出运注光入符中见帅 天圆地方雷火发光 青龙左卫卯白虎右傍酉朱雀午玄武子共灭凶殃 开天门闭地户留人门塞鬼路穿鬼心破鬼肚 丙丁君丙丁神火铃将火铃军火帝令驾火轮火帝敞烧鬼群
　　合形
　　谨请九天魁罡捷疾使者金子德，火急降临摄。辰文，煞炁入，存将入符。
　　书符咒
　　□□□□□□□，斗柄天罡速降遥。七千神将离北殿，应是邪魔不敢当。吾今召请降慈悲，收摄三魂立降旛。急急。
　　咒毕，存诸将列在斗口，运肾炁一。冲天，想诸将随此炁并化黑衣。次吸罡炁一口吹笔上，斗诀书符。毕，念上界直符降真灵咒。再念咒曰：
　　黑云叆叇，将带吏兵。与枷与拷，与折与擒。元帅到处，断绝妖精。降临真炁，大赐威灵。救民疾苦，收魄还形。圣威奉行。
　　又咒
　　大力灵官将，急速现祯祥。与吾祛捉鬼，不得隐藏形。谨请斗下元阳甲子李存正，副将陈大年，捉鬼将马德先，金阙降籍九天追魂神将赵电之，同监符神将曹丹霞，依上清元降律令，真形速降乾元救杀法，急至分明报应。吾奉紫微大帝敕。
　　向南，想帅持戈戟，怒目乘火云下降，吸炁吹符中。及遇值颠邪，及附体狂语，昏况不省人事者，用太一飞符，或同远捉符同烧。念魁至魒咒，中改召请二字作受炁，念后咒。
　　人既死，天罡即返魂。人既生，天罡即返形。上则莫通天，下则斩鬼神。真炁到，心速生。
　　笊毕，左手持水盂，右手剑诀，念斗下元阳咒，仰曹丹霞等，火急准令，追摄某人三魂七魄，速附身。急至分明报应。噀水一。於患人面上。如未省，用大指掐病人人中，次以两手掐三魂诀，用引磬在头边敲之，引魂入体。书符一道於心了，却书火令符，太一符远捉符，即省。秘之秘之。
　　通天关符
　　三台咒成 天蓬咒书 玉皇诰书 阳日用 阴日用
　　聚形
　　敕咒
　　玉皇有令，敕下罡风。万仞摧毁，九天潜通。承符奉行，黄道开通。急如玉皇上帝律令敕。
　　发文字，斗罩麒咢天丁飞云芳寅午斗。麟索天丁空降京，两手剔此二斗罩之。想字皆金光色。存天丁擎文字，至天门。此二天丁乃守天门之神，剔此斗，无不达也。
　　附体秘要
　　法师定心，临坛迷附。却烧太一飞符一道於水中，掐玉皇诀，多念唵伽喽咒，存元帅同诸将在水中。即左手再挑金光罡入水。
　　□丑□申□辰□巳□未□亥□戌□寅摄。午文出。
　　存罡字皆金色绵带，存为寨在水中。仍取北炁加入，存水黑炁黑雾自水涌上，以纸盖之，勿容人冲，恐炁脱。再念折指咒。
　　唵咭哳□□□哩摄。
　　次以左手握斗诀，右手剑诀，念咒如前，取北炁罩童身。吸金光罡水起，噀在童身，存为寨，童子在寨中，立於黑雾幽暗之间。次书太一飞符於水中，做迷魂水，剔迷魂罡。
　　魂魂速出顶门，丑。台光幽精爽灵。申。魄散魂亡，辰。三魂已离，巳。七魄不全。中。吾今迷汝，亥。鬼炁通传。戌。鬼精鬼精，寅。急摄急摄，速迷速迷摄。午文。
　　右手煞文，左手剑诀，虚书魂字於童子顶门上。念前咒，剔诀於童子顶魂字上，三七遍。再左煞文，右剑诀，男左女右，转虚除上魂字，存其字金色，内有三魂神，如道士状。即喝云：贺大将牢监生魂。存贺大将白面貌，逍遥巾，如十十八岁秀才形，管生魂在坛前。再念咒：
　　谨请飞火大神，疾速蒙魂，天丁困鬼敕煞摄。三魂七魄，六府神君。速离顶门，昏昏沉沉。魂无进形，与吾加昏沉。疾疾。
　　谨请日宫使者邓元真，速提生魂摄。
　　剔□□罡速昏迷於童前。
　　谨请月宫使者丁文富，速倒生魂摄。
　　剔□□罡速蒙摄於童后。
　　啼寅。吽辰。□午。摄。子出。唵辰。吽午。咤子。哩亥。摄。顺寅。
　　手布三遍，各一炁念四十九遍，愈多愈佳，童子自然撼，既撼之后，再掐玉皇诀就念腾魂咒：
　　天亥地申。日卯。月，酉。水子。火午。交中。接。煞。上下腾魂，午。坚固如铁。禽文。
　　右咒三遍了，仍喝贺大将牢固监守生魂。次念：灵官元帅，押祟入体。念捉咒：
　　唵药叉来药叉来。猖狂散发捉将来，
　　轮刀舞剑捉将来。苏嚧苏嚧□嚧□嚧伽□耶娑诃。
