<!-- { "loadSidebar": true } -->
　　次运真水降注华池。我之身心无垢，众魂皆得清净。次密念丹阳咒一遍：龙汉荡荡，无形无名。渺渺亿劫，黄道开明。神清朗耀，九炁吐精。玉虚澄辉，太霞高明。元始开化，诸天齐临。三元导养，二象摄生。朽树固根，已枯使荣。蠢动蜎息，一切冥灵。怀胎含孕，俱得生成。亡者命过，魂归三清。魄受炼度，南宫变形。今日大吉，皆得光明。五帝监映，普告万灵。天神地祇，及诸河源。五岳四读，及诸名山。洞玄洞虚，洞空洞仙。无极大道，至真尊神。无穷无极，普监度生。地根断绝，玄都纪名。众真监映，一切咸听。
　　念甘露开咽喉咒
　　唵哩□唏呯咤唏摄华耶。一炁九徧。
　　降注太上灵光天中甘露，合已华池
　　真炁，遍布斛食，摄化无穷，悉皆饱满。
　　次化食
　　唵□□嗌唏哆哩□吽。一炁七徧。
　　念大梵隐语
　　念甘露五厨咒各一徧
　　散食咒曰：
　　我设清净供，普施幽灵众。一粒徧十方，河沙鬼神共。
　　散食讫说教云：
　　诸仙子等，饥虚饱满，疾患廖痊，执对消除，冤仇和释。更能皈依道，兔堕地狱。皈依经，兔堕饿鬼。皈依师，免堕畜生。又能持受九真妙戒，当消九幽大罪。能结四大誓愿，当证无上道果。今以逐一宣传，各宜一心听受。
　　三皈依者：
　　皈依大罗玉京妙道。皈依华堂内景王经。皈依人天得道宗师。
　　九真戒曰：
　　一者克勤，忠於君主。二者敬让，孝养父母。三者不杀，慈救众生。四者不淫，正身处物。五者不盗，推义损己。六者不嗔，凶怒凌人。七者不诈，谄贼害善。八者不骄，傲忽至真。九者不二，奉戒专一。
　　四大誓愿：
　　誓愿了明本性，不堕迷津。誓愿启大慈悲，离诸情欲。誓愿广修福德，普济群生。誓愿皈奉真宗，赞扬道化。
　　如上皈戒，检束身心。愿力扶持，终劫不昧。更须摄炼，即遂往生。谨请上清神烈阴阳苟毕二雷君，玉清主水火王赵二将军，炼度宫属，监生神员，摄降阳明阴精，助吾真灵，普为众魂，丰加炼度。
　　师端坐静默，密念水咒：
　　亶晖存，朗清存。各七徧。
　　次升降阴阳，摄情还性，摄性归元，凝聚规中，阳光充溢，盎然如春。受炼众魂，如在太阳景内，宛如万点星光，便当超度。
　　诸仙子等，惩忿窒欲，成返还既济之方；舍妄归真，证明慧洞清之妙。永无拘滞，便可超升。谨请九斗阳芒流金火铃大将威雷浮光刘天君，同元承差追摄官将，护送仙魂径上南宫，生天得道。
　　师运真火透出天门，流铃八冲，光辉十极，速飞南斗一座于空中。
　　离巳。旨辰。火离。天坤。尊未。胜。午剔出。密咒曰：火铃炎炽，飞徧八方。摄送亡爽，上生天堂。
　　众魂乘光上朝丹极，升入无形。师稽首瞻送，回向云：
　　愿以此功德，回向大慈尊。嘉被我宗亲，师资并眷属，普及诸众生，皆成无上道。
　　次解坐
　　龙天飞元摄魂玉符
　　右符朱批於追魂牒上年月之左。如别以黄纸书，贴於牒前，亦可。
　　元始符命生天宝箓
　　右箓普告
　　三界，昭示万灵，拔度神魂，超登
　　仙界，一如
　　告命。
　　年　月　日告下。　具位　　臣某承诰奉行。
　　丹阳符
　　右符行炼时焚水盂中，用青纸或皂纸皆可用。
　　道法会元卷之三十四竟
　　道法会元卷之三十五
　　清微通明炼度文检
　　凡欲自行祭炼，须依此式，徧告
　　真司，然后方可奉行，庶几有所凭据，不俟幽冥。文式于后。
　　奏慈鸟
　　具位小兆臣姓某诚惶诚恐稽首顿首再拜上言：臣不避
　　风刀，冒干。
　　天造。臣幸以夙缘得生某州分野某府县某处，建立某坛靖焚修。言念臣忝处人伦，玄门，叨参道法，祖宗垂荫，思厚德以难酬，劫运循环，念沈魂之何限。欲积功而累行，须拔祖以济幽。是用护以尝於某年某月某日为始，涓以南宫开度之日，月取三夕，恭依清微龙天通明大法，炼度法界诸类孤魂、以及劫亡苦爽囚徒，四负冤债等众，并山川竹木水石精灵，坛社祠庙鬼神滞魄，各离冥累，超证生方。
　　集此微因，皈干
　　道渥。求度臣祖宗父母，眷属男女，历劫种亲，师资姻友，咸臻快乐，早证真常。次为臣忏洗罪愆，解消业障。廷迎善庆，资扶眷累。增益道缘。庶令臣度世无魔，获安靖和平之祉；修真有分，证虚无清静之天。道法显扬，灾殃殄灭。等因。兹当祇事之初，未敢自专，谨具状奏闻者。
　　右臣谨馑具状，上奏
　　东极慈父太一教苦大尊青玄上帝陛下。
　　臣恭望
　　天慈赦臣万罪，
　　曲映所奏，特颁
　　元始符命，付臣奉行。即赐
　　洪恩，告下五帝三官，四司九府，水宫雷部，岱岳名山，元幽罗酆，铁围硖石，城隍里社，宪府温曹，但干考校拘囚之所，咸令照应，赦宥臣祖宗父母师资眷属，悉与疾除罪簿，落灭恶根。所觊存者，悟入於仙源，资培善果。逝者已生於人世，福慧圆融。或者尚滞幽关，即以时刻超度。仍於每月祭炼之日，预行根刷法界诸类男女狐魂#1，劫亡囚徒苦爽，但有负冤仇怨，山川竹木水石精灵，坛社祠庙鬼神滞魄等众，如期发放，前来祇承开度。仍丐
　　宣命雷君苟留吉、毕宗远，将军赵仲明、王燕，符使徐亨，火铃天君刘明，神虎大圣何昌、乔荀，水火炼度官吏，天医监生神员，本佩法箓治职仙灵，一合下降，听臣策役，协赞行持。凡当祭炼之时，并丐
　　降道炁而灌注臣身，发种符箓；
　　放慧光而照开幽狱，引接魂神。然愿海宇清平，兵戈寝息。官清法正，民无横虐之虞；雨顺风调，岁有丰穰之庆。羁囚解脱，囹圄空闲。一切有情，同沾道渥。式副愚情之祷，实由
　　罔极之恩。干冒
　　天威，臣下情无任激切俟
　　命之至。谨奏。
　　年　月　日具位进小兆臣姓某上奏
　　可漏式
　　东极慈父太一救苦天尊青玄上帝陛下具位小兆臣姓某谨封
　　方函式
　　谨　谨　上　诣
　　具位小兆臣姓某谨外封
　　东极妙严官请
　　琼书
　　门下具位嗣正宗小孙臣姓某。
　　右臣某不避
　　威严，上尘
　　聪听，退思罪戾，难逭
　　斧诛，仰冀
　　道慈，特垂
　　宽宥。誓坚素志，力阐真风。臣某幸以夙缘，得生某州分野某府县某处，建立某坛靖焚修，言念臣忝处人伦，玄门，叨参道法。祖宗垂荫，思厚德以难酬；劫运循环，念沉魂之何限。欲积功而累行，须拔祖以济幽。是用谨以尝於某年某月某日为始，涓以南宫开度之日，月取三夕，恭依
　　清微龙天道明大法，炼度法界诸类孤魂，以及劫亡苦爽囚徒，四负冤债等众，并山川竹木水石精灵，坛社祠庙鬼神滞魄，各离冥累，超证生方。集此微因，皈干
　　道渥。求度臣祖宗父母，眷属男女，历劫种亲，师资姻友，咸臻快乐，早证真常。次为臣忏洗罪愆，解消业障，筵迎善庆，资扶眷累增益道缘。庶令臣度世无魔，获安靖和平之祉；修真有分，证虚无清静之天。道法显扬，灾殃殄灭。等因。兹当祇事之初，除已具奏
　　东极慈尊，请
　　恩开度，未敢自专，谨具琼书，稽首顿首，端肃再拜，冒昧上启
　　清微宗主真元妙化上帝，
　　太初天君紫宸泰华天帝，
　　大罗无极神公青阳天君，
　　玉清元始法师丹阳天君，
　　玉堂大教主紫阳天君，
　　三天教主正一静应显佑真君，
　　高元宸照法王清真紫虚元君，
　　正一女师嗣师系师真君，
　　太极左宫仙公冲应孚佑真君，
　　九州都仙太史神功妙济真君道前。恭望师慈，允兹所请，特赐面奏
　　慈尊，请颁符命，付臣奉行。请降
　　供恩，告下五帝三官，四司九府，水宫雷部，岱岳名山，九幽罗酆，铁围硖石，
　　城隍里社，宪府温曹，但干考校拘囚之所，咸令照应，赦宥臣祖宗父母师资眷属，悉与疾除罪簿，落灭恶根。所觊存者悟人於仙源，资培善果。逝者已生於人世，福慧圆融。或者尚滞幽关，即以时刻超度。仍於每月祭炼之日，预行根刷法界诸类男女孤魂，劫亡囚徒苦爽，但有负冤仇怨，山川竹木水石精灵，坛社祠庙鬼神滞魄等众，如期发放，前来祇承开度。仍丐
　　宣命雷君苟留吉、毕宗远，将军赵仲明、王燕，符使徐亨，火铃天君刘明，神虎大圣何昌、乔荀，水火炼度官吏，天医监生神员，本佩法箓治职仙灵，一合下降，听臣策役，协赞行持。凡当祭炼之时，并丐
　　降道炁而灌注臣身，发挥符箓；
　　放慧光而照开幽狱，引接魂神。更祈
　　行下黄箓院执职仙灵，昭一应本坛炼度事竟，升送魂爽到来，即与判注超生施行。然愿海宇清平，兵戈寝息。官清法正，民无横虐之虞；雨顺风调，岁有丰穰之庆。羁囚解脱，囹圄空闲。一切有情，同沾
　　道渥。式副愚情之祷，实由
　　罔极之恩。干冒
　　师严，臣某下情不胜激切俟命之至。谨启。
　　年　月　日门下具位嗣正宗小孙臣某上书。
　　谨　　　　　　遣
　　某将　　　　操捧
　　上　　　　　　达
　　可漏式
　　清微宗主真元妙化上帝诸大师尊道前门下，具位臣姓某谨内封
　　方函式
　　琼书一缄谨上诣
　　门下具位臣姓某谨外封
　　清微肇庆宫请进
　　家书
　　门下具位嗣正宗第几代小孙姓某，即日稽首顿首，再拜书上
　　宗师元上侍宸金阙昭凝妙道保仙元君幕下，某草芥微生，雷霆小吏，上叨接引，获侍
　　斑行，夙夜兢惶，无由称
　　谢。某幸以夙缘，得生某州分野某府县某处，建立某坛靖焚修，言念某忝处人伦，玄门。叨参
　　道法。祖宗垂荫，思厚德以难酬，劫运循环，念沉魂之何限。欲积功而累行，须拔祖以济幽。是用谨以尝於某年某月
　　某日为始，涓以
　　南宫开度之日，月取三夕，恭依
　　清微龙天通明大法，炼度法界诸类孤魂，以及劫亡苦爽囚徒，四负冤债等众，并山川竹木水石精灵，坛社祠庙鬼神滞魄，各离冥累。超证生方。集此微因，皈干
　　道渥。求度某等祖宗父母，眷属男女，历劫种亲，师资姻友，咸臻快乐，早证真常。次为某忏洗罪愆，解消业障，延迎善庆，资扶眷累。增益道缘。庶令某度世无魔，获安靖和平之祉；修真有分，证虚无清静之天。道法显扬，灾殃殄灭。等因。兹当祇事之初，除已具奏
　　东极慈尊，告闻
　　师省，希
　　恩照应开度外，但念某德薄任重，过着功微，不足以感格真灵，济度沉滞。非资
　　启迪，曷遂显扬。为此谨具家书上
　　闻，伏丐
　　师慈，俯念宗枝，垂怜末学，即赐转闻师省，保奏
