<!-- { "loadSidebar": true } -->
　　建坛召将发檄，立限某日时报应。临限登坛召雷，焚符檄催并。次入密室端中大坐，握固，平定身心，调息聚炁，敛念凝神，觉吾身充塞天地，两肾中一炁氤氲而起。地炁上腾，天炁下降，盘结如云雾闭塞宇宙。待身中汗出，口中津满，却以□音提起，作声，念一秤金，如前法击搏如雷声，运动霹雳，喧轰駍馺而出。想风云庆会，弥满六合，雷雨大作。如未临限，及临限未应，必须再作。要报应方止。候风生云合，雷动雨降，徐徐出定，入坛号召，焚符下令，如意行持。所谓踏翻斗柄天昏黑，倒泻黄河水逆流。
　　大造机要
　　运尾闾下九节，冲起九道黑炁，上夹脊至泥丸，盘远八十一次，运得顶门如火热。却引下华池，引液入玄关之中。即闭息片饷。存黑炁包裹一点真明至精，想一身皆阴，黑炁充满。就运黑炁混合五行之炁，皆为黑云，内有风雷鼓舞。五脏皆为黑炁，自肾宫冲上心宫，与心赤黑交姤，如日月交激之状，恍然成一黑炮坠下，激起海水，涛波汹涌，雷电交轰，惊起海中千龙万虬。五行正炁化为五雷，鞭役海中诸龙，乘黑炁为云，从双关升泥丸宫出。存诸雷神龙雨部众鼓舞风霆黑炁为云，充满天地，弥满六合，雷电交作，霖雨如倾。即出祖炁金光照耀三界，光中恍有火师，怒容仗剑，在圆光中号令策役雷神，行风布云，轰雷降雨。使者为首，承令统领诸司内外九宫二垣雷官，交掣四面，黑云蓊郁，风云雷电拥从主帅行云降雨。此诀须要定心，运用得真，觉自身如冰冷，即阴升阳降，黑炁混混，充塞天地。如此既了。然后下座，催告师帅，立俟报应。
　　又法
　　万法千门，功归一揆。要知天地之机关，不离乎人之所为。叱叱风雨，馘杜妖魔，用无不应，乃神将之为我，我之为神将。终身行之，何必他求。所谓天发杀机，移星易宿；地发杀机，龙蛇起陆；人发杀机，天地反覆，是雷霆之要道也。若不斡运阴阳，转天枢，迹地机，不知玄关之要，则所运非行用之根蒂也。轻空则有风无雨，热无燥则无风有雨，气奔喘而急则有雷，心惊慑而耳呜则霹雳杀伐。
　　凡动雷之法，须要道中玄妙，阴阳相生，五行相克而为雷，运至中宫刻应聚会，混成一炁，却以□字提起，字放出，口为风雨，耳为雷，鼻为云，目为电，交轰打入符中，駍馺二字，作声入符，霹雳震动，风雷大作。
　　其於煞伐，则役天上之罡星，运身中之杀炁，算人间之虎，射雷霆之震发矣。临上坛，未能应口，但凝神駍馺作涌至舌端，嚼教百杂碎，望空噀去，五事至矣。仍以金书金字击往巽方，则号令相应。至秘至玄，万金不度，得者珍之。切宜暇日勤而行之，久久纯熟，自然通神。一旦行持，立彰昭报。
　　团聚风云掩闭阳光
　　以净水一盆置於坛上。用笔蘸浓墨，於水中先书太阳 讳，次书太阴 讳盖。次天罡冲晅朒料。仍叱叱雷神，辖起雷吏，及川源潭洞溪谷龙雷，冲乾破巽，撞阳激阴，随意祝用。且要闭已日月，运华池水洒落心火。但用澄心定意，如此央应。
　　蔽日
　　书符一道，对太阳焚之，噀去。存太阳中有 ，使者立其中，塞离成乾，展两翅蔽日，充塞天地。
　　蔽月
　　书符一道，对太阴焚之，噀去。存月中有 ，使者立其中，塞坎成乾，展开两翅，飞云拥雾。
　　止风
　　书符向风来方焚之，以水噀去。存风雷有些二使者立其中，塞巽成乾，截断风路，静念收之。
　　回风
　　书符，且如南方风来，向南焚符，以水噀去，存使者立南 卦中，立塞巽成乾。回身向北，以眼光书坤号，冲塞北，金光洞焕。高声喝：使者张珏回风。使者见号，自南而北，风亦从此转矣。
　　动掌心雷
　　静默调息，至耳不闻呼吸之声，一炁顺逆，默念天母心咒各一徧，给声逼炁。念一秤金九徧。左局当胸一拍，以□字提起，字取出於左手心，右手剑诀虚书给字押发。使者见字，评驭一声。却念：奉唵嘛哩嗟□娑诃软，使者速发声。以右手急擦掌心号，念运雷咒三十六徧，削号入震宫，就取金炁冲动。又念逆顺心咒各二徧，一秤金一十五徧，提起□字，取出字於掌心，虚书岭字押发。使者见字，駍馺一声。却念：奉雷祖大帝律令救，使者速发声。以右手局擦掌心号，念运雷咒四十九徧，削号入震宫。仍取魄炁克发，必震动。又念顺逆心咒各三徧，一炁章二十一遍，提起千斤索，放开玉锁匙，右剑於掌心虚书天元九鬼押发。使者见字，駍馺一声。却念奉玉皇上帝律令敕，尖觜速发声。汝若不声，骂汝公祖。默念。颛顼昌意 。下一字口受。
　　赤鸦咒
　　赤鸦赤鸦，风火之车。雷中乌鬼，云外夜叉，受命赫冲，禀性丹霞。吾令召汝，呼风哑□。哑哑哑哑，嘎嘎嘎嘎。呀呀呀呀□□□□。疾速报应，一如子华。奉火师汪真君律令。龙，以天目舌尖同剑诀虚书此号布坛，再用 母 公。次以右手掌心急擦左掌心号，怒炁念运雷咒八十一遍，削号入震。次以肝肺二炁合发，大怒大震，无不震慑。至此必须急用四字秘讳照之，否则坛上人不敢企立。
　　此之一法至秘至玄，世所罕见。若非金公得传神仙之奥，则后必泯绝，岂能致是哉。然金公至喻之时，以青天风云掌心雷雨为相见之仪，自此广传弟子。然人皆但得一千铜钱之法，此秘并未付他人，止与吾师无为长老同气，故盘桓於山间，日久遂尽得其不传之秘。今霦天假因缘，得其密受，祝之再三，幸勿轻泄。今切恐其久而忘失，又虑后学无传，故笔之於书。备载口授心传之玄而附于内秘之末，以授弟子，以续遗派。宜珍袭之，幸勿目以寻常之法。秘之秘之。轻泄漏慢，岂特身堕地狱，而祸及七祖翁，则天之谴者必然也。铁心道人白。
　　天母默朝急告
　　凡松雷、祈祷、杀伐、禳星、避难、释冤憎、救死亡，无施、不可，务在专心致意，依法奏告，有求必应。盖天母誓愿救苦护生。凡行持，入静室，焚香，凝神敛念。专精依式亲书心章一道，不令人见。书毕，安置坛上供养。入夕二更时分，层台望北斗，上层列灯香水，下层水一盆。法师三净，持心现，燃上层斗灯。存空中金光一团，灿然在斗口。即存光中有一天宫，瑶光玉书之扁曰：一炁梵天宫。宫内有天母在焉。外有一宫，扁曰：游极应灵宫。在梵天宫之左。宫内复有九宫，中则尊帝二星居之，九宫九皇所居。各有官曹出立门下，金光朗焕。如此分明，即对梵天宫礼念圣号。
　　天母圣号
　　志心朝礼：一炁梵天，三光圣母。驾游日月二宫前，敕赐雷霆大法主。威光赫奕，妙相圆明。接引群生，超离诸苦。大悲大愿，大圣大慈，北阴乾元圣母日月登明庆华紫光圣德天后救苦护生摩利支天大圣。
　　如上礼念不计遍数，存对圣驾俨然，威光烜赫，火焰飞腾。政敬启云：
　　恭惟大圣大慈，超生死事不干之地；至灵至圣，乃鬼神窥不破之机。称赞无穷，皈依莫尽。惟愿神通加护力，千灾万罪悉消除。有求随感度群生，早契真常明本性。臣僭屈圣君，自知多戾，下情上达，敢进瞽言，急告心章，谨当化奏。
　　以章於香炉中焚，默召使者，存使者自天母前飞下，至祝所。斋章奏，存使者接章上天母前投进，使者拱立听候旨。兆面奏，祝云：
　　宝章化奏，意已尽於再三；璇极垂光，颜不违於咫尺。即当面奏，伫俟感通。
　　师起身，投水符，步斗罡、三台，坐中台上。结跏趺坐，两手相叉，掐玉文，舌拄上腭，搅华池水满，咽下丹田，五气围绕玉室，灵光转旋不已，结作婴儿居中，形体具足。存身在青黄红三色云内，震动八门，冲破泥丸，而出珠悬於顶，婴儿自珠口中出，乘金光一道为云，直至梵天宫门下。使者见兆至，出迎，引兆直至天母前。心三拜，长跪奏云：
　　臣以凡愚，叨行大法，蒙师口授。凡有祷祈，谨遵元誓，拜进心章，急告宸慈，希求报应。臣今据述心章意。除已飞章上奏外，臣今躬诣道前，口奏前因，祈颁恩命，差降法中使者张珏，副帅张云张亚，统领雷霆一府二院三司官将，五方雷部威神，一合下赴行坛。祈雨云：即便蒸山煮海，卷水鞭龙。定限某日某时，押起九州分野之内山川潭洞一切雨坛社令，会合天神龙水社五部雷神，掣电轰雷，兴云吐雾，大施甘雨，以济焦枯。祈晴云：即便停止风雨，扫除阴狸。开大宇之浮云，现一轮之红日。祈雪云：即便交结六阴，运行元炁，扬花散瑞，剪玉飞琼。臧六种之蝗胎，丰五明之谷粟。下临生品，上佐朝纲。杀伐云：即便昭明天律，召降雷霆，定限某日某时，押起五方社令蛮雷，当境城隍，十庙英烈神祇，里域主者，严行号令，明正典刑。震霹雳之飞章，馘凶顽之魔党。霆威灭爽，太乙收魂。扫荡鬼营，恢彰道化。上明天信，下救生灵。坐运云：凡遇祈祷芟禳，役召万神，如意感格。庶使大道阐扬，威风振厉。祈峦石：即便会合斗府上药灵官功曹骑吏，只今径下患身，安镇魂神，荡除邪气，升降水火，保固元阳。务令诸证顿消，截日平复。庶使真风广布，大道兴行。常告云：即便会合斗府解厄灵官功曹骑吏，特与解除万祸，保合太和。冀灾害以无侵，俾官非而消珍。四时迪吉，五福攸同。干冒宸威，臣下情无任激切屏营之至。谨奏。
　　次存见天母又将所奏心章详视，却於心章誓符上书一允字，敕付使者，报应施行。师即拜谢。毕，从元路出。存见使者领诸雷神自后随我来听命。元神立於珠口中入，自顶门降落丹田，复归偃月炉，促九脉之炁。然后下座。如禳告则於存天母详章允章所奏时，念心咒七徧，内占内外动静吉凶，然后礼谢。仍诣应灵宫，认本命斗宫，却亦依前式口奏，祈恩施行。至如急告等事，只告天母足矣。盖天母乃北斗之母，母行子安有不允从者也。事毕，即叩头礼谢再三，然后宣召使者。祈祷则行符檄役发报应。禳告则行符水役发治病。此法未有不应者。至简而捷，惟在至诚，报应可爻。非如他法之错综难行者之可比也。
　　道法会元卷之八十五竟
　　道法会元卷之八十六
　　先天雷品隐书
　　祈祷行持
