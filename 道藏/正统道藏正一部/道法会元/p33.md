<!-- { "loadSidebar": true } -->
　　夫清微法者，乃元始一炁，父母未生前混沌妙明之性也。不垢不净，无欠无余。空洞清虚，自然而然。大包乾坤，细藏空界。斡运璇玑，颠倒阴阳。倏然雷电，倏然风雨。若收敛神功，寂然无有，乃晴□也。特反掌耳。符檄云乎哉。皆出自己日用常行之道，洞观无碍，澄澄朗朗。《清静经》云：人能常清静，天地悉皆归。无想无存，自然而然。寂然不动，感而遂通。若有想有存有作用，即后天之法，非先天清微道法。如如洞彻，则是。清微之妙义，难可窥测。只明体用，究竟本末。师师相承，口传心受。汰只是体用两个字，即动静也。受用不尽，得无所得。但正心诚意，端守常法，无不灵验。信受奉行，珍之宝之。青山无影道人序。
　　主法
　　金阙上保高元宸照法王清真紫虚魏元君，讳华存，
　　金阙昭凝妙道保仙通化一晖祖元君，讳舒，. 
　　将班
　　主将西台都督猛吏陈元帅荣臣，
　　服色如忠孝辛判官相，金目撩牙。
　　副将石元帅讳圆，
　　服色黑面红袍，关帅巾，长巾带。
　　清微窍法着笔玄微
　　天地未判之前，洪蒙未立之原，气质未生之始，混沌未生之根，见之不可用，用之不可见，出死入生之门，是谓之窍。得之者神仙不远矣。所谓寂然不动，感而遂通。初不待行持，有许多作用。须认父母未生前一着，无天无地，无人无我，四大不有，五蕴皆空，万法俱无，了然虚寂。视之不见，听之不闻，离种种边，名为妙道。既得太极全体，识主人面目，便可着笔。莫问是不是，莫问验不验，信笔扫将去，莫起一切念。曰道曰法曰窍，体用於斯尽矣。
　　元始一炁玄经五雷真文一字一用
　　天雷真符祈祷运雷用
　　运
　　上霆真符
　　清
　　安镇山岳符
　　镇
　　退水符
　　行
　　祈雨符
　　阴
　　祈晴符
　　阳
　　催晴符
　　飞
　　役三界符
　　灵
　　元始一炁检元洞经
　　命　　　令　　　检　　　速
　　已上四字真符行檄用。只写一字符。如行檄未应，以此字督之。
　　元始至道一名五雷真文
　　浊　　澄　　渊　　混　　洞
　　已上五字符，服安神定炁解厄。
　　清微道宗洞经召八方三洞雷神
　　清微妙道诸经合文
　　雷符背　雨符背　晴符背　祷雨符　祈龙符　治祟符
　　右符圆象晴，扫笔向上。方象雨，扫笔向下。於窍中虚书在后。
　　元始符命
　　敕
　　策役诸天万神
　　灵
　　策役诸地万灵
　　元始一炁策役妙道
　　道
　　策役雷饺
　　右符可以召役万神，策命雷将。随事用之，务在至诚。或书檄文，皆可。
　　枢机二符
　　枢　　　　机
　　右符策役天将雷帅，无所不通。至玄至秘，故总督枢机之妙耳。
　　信香符
　　臣某承诰奉行
　　洞玄急告心章符
　　右符先用黄素，言奏状毕，於前画圆光，入定书符。谢罪悔过用。
　　太乙急告心章符
　　右符书法如前，祈禳请福消灾用之。
　　开天符
　　护送符
　　臣某承诰奉行。
　　关头符
　　右符粘连在於关子前面。
　　一点灵光图
　　恍恍惚惚，其中有物
　　杳杳冥冥，其中有精
　　夫此灵光者，不内不外，不前不后，不上不下，亭亭当中。此谓之中道。闲时工夫，只是守中，谓之守一。朱文公云：半亩方塘一镜开。彼时文公亦默合此义也。不则是一窍，大则是天地○。须臾大定，○光与天地俱在乎恍惚之间。恍恍惚惚，其中有物。杳杳冥冥，其中有精。杳冥希夷，无想无见之间，则即是先天一炁。诸念不生，万景俱灭。书符○定后光，即是天地圆象。寂然无有，则见元始洞章，即吸吹于光中光○。《悟空一章经》云：大道无象，故内摄於其有，真性无为，故外不生其心。如如自然，广无边际。对境忘境，不沉於六贼之魔。居尘出尘，不落于万缘之化。至静不动，至和不迁。慧照十方，虚变无为。偈曰：有法悟无法，无修解有修。包含万象体，不挂一丝头。
　　大丹妙旨之图
　　女子着青衣　东三南二同成五，北一西方四共之。
　　郎君披素练　戊己自居本生位，三家相见结婴儿。
　　夫大丹妙旨者，龙五十日，虎五十日，共一百日后，便戊己守玄关，则龙虎自然交姤。戊己守十日，无昼夜守之。
　　三九合一之道
　　酉守丹田至子，卯守绛宫至午。仙经云：恍恍惚惚，龙从火裹出。杳杳冥冥，虎向水中生。邵康节云：乾遇巽时探月窟，地逢雷处见天根。天风姤，此时守真炁，居泥丸。地雷复时，聚炁在中丹田。工夫成后，默坐，目光常在玄关中。便用灌溉行沐浴之道。以舌拄上腭，自有舌下二窍甘泉渐渐满口，灌漱津液如白浪，微微频咽之。此即玉液还丹。百日金液还丹作用：想一身内外金光灼烁，次元炁周流，遍体温清，不畏寒暑。想神光自尾闾夹脊而上，直至泥丸宫。各一百日。鼻息有香，津液有味，耳若波涛，电光在日月之上，渐渐满溢，如金波下流，从鼻流入玄关。温养大丹，即目有神光。此即金液还丹之妙，始行朝元之法。
　　朝元法
　　以大定神光安守，神炁既足时能出关。昔日紫虚道士曾修丹入仙，有偈云：先天一点无，后天都是屋。廓然若忘形，犹如狗过窦。若要再归来，梁山双窍开。此神炁往来出入，要纯熟。久而金体坚固，随所念升天入地。鬼神莫不钦伏。此即道成也。闲时只宜大定守养。
　　奏雷祖状玄天同此式
　　具位臣姓某
　　右臣谨奏为贯属述意。於今月某日，檄
　　请某雷帅，敬为祈晴。祷雨。今来未获感通，臣切虑某处生民稔积罪愆，致贻浮雨。亢旱。伏丐
　　天慈，咸赐
　　原赦。谨具状奏闻者。
　　右臣谨谨具状，上奏
　　雷祖青华洞渊元阳大帝，
　　法主玉虚师相玄天上帝御前。
　　恭望
　　天慈，允臣
　　奏告，特赐颁降
　　勅旨，告下雷司霆部，三界攸司，咸使闻知。先为需民释原罪业，次祈克请於某日某时分，大降甘霖，普苏万物。止停阴雨，舒放晴光。庶使上明
　　天信、下副凡情。臣干冒
　　天威，下情无任不胜战，汗俯伏俟
　　命之至。谨状。
　　年　月　日具法位臣姓某状上奏
　　方函并可漏如常式，用本法印印之
　　清微檄式用黄素写
　　司额
　　当司谨据入意。合行恭依
　　元降符命，敬为祈某事。催某事。如何施行。
　　空五寸书符。
　　右檄某帅，统领雷霆某将，监督里社等神，克请於某月某日某时分，大施甘雨，普济旱伤。还收阴翳，大放阳光。专俟感通，式彰道化。谨檄。
　　年　　月　　日　　时告下。
　　具位　　　姓某承诰奉行。
　　金阙昭凝妙道保仙元君祖，
　　金阙上保清真紫虚元君魏。
　　太乙急告心章式
　　此心章紫微析禳告斗用。黄素长一小尺，高九寸，朱书。
　　空一掌书符。
　　臣百拜俯伏，稽首上奏。谨据贯属词，称本命某年某月某日某时，建生状，投法坛，丐祈禳度。臣领词难抑，合行恭依
　　元降急告心章，谨谨上奏
　　中天星主北极紫微大帝御前。恭望
　　星慈，允臣所奏，特降
　　勑旨，告下星宫斗府，十方三界所属真司，削落某人宿今罪咎，寒暑灾危。臣干冒
　　星威，下情无任不胜战汗俯伏俟命之至。谨奏。
　　年　月　日具位臣姓某章奏。
　　方函上写北极紫微官
　　可漏上写中天星主北极紫微大帝
　　洞玄急告心章式
　　北心章奏斗用。黄素－长一小尺，高七寸，朱书。
　　空一掌书符。
　　臣百拜俯伏，稽首上奏，谨据贯属词，称本命某年某月某日某时，建生状，投法坛，丐祈禳度。臣领词难抑，合行恭依
　　元降急告心章，谨谨上奏
　　中天大圣北斗九皇星君御前，恭望
　　星慈，允臣所奏，特降勑旨，告下三官五帝，九府四司，削除某人宿今罪咎，寒暑灾危。臣干冒
　　星威，下情无任不胜战汗俯伏俟
　　命之至。谨奏。
　　年　月　日具位臣姓某　章奏，
　　方函上写璇玑应灵官
　　可漏如常式
　　心章关式
　　司额
　　当司今为某拜发
　　太乙急告心章一通，谨谨上诣
　　某官，请进须至关者。
　　右关
　　通妙捷疾符使张元伯，天界日分上章典者，速为捧奏，幸勿稽延，立俟
　　感通。故关。
　　年　　月　　日关。具位　　　　姓某押。
　　道法会元卷之二十九竟
　　道法会元卷之三十
　　紫极玄枢奏告大法
　　主法
　　清微天官虚无自然洞真大道元始天尊，
　　无极无量雷霆梵炁帝高元尊，
　　清虚真皇雷霆清炁帝高元尊，
　　虚混玄一雷霆景炁帝高元尊，
　　清微宗主真元妙化上帝。
　　师派
　　祖师金阙上保清真紫虚元君魏华存，
　　宗师金阙昭凝妙道保仙元君祖舒。
　　主帅
　　紫极玄枢飞捷使者方央中。
　　青面，幞头，黄抹额，绣衣金甲，右手执斧，如直符状。乘玄龙飞腾驰传。
　　副将
　　翊辅玄斗太乙天君王震，
　　幞头红袍执笏如王者相。
　　枢灵大神刘洪，功曹服。
　　总真使者龚德，使者状。
　　净坛符焚水盂内
　　清
　　臣某奉行净坛。
　　右符用黄纸五寸，朱书，焚水中洒坛。
　　荡秽符
　　净
　　臣某奉行荡秽。
　　右符用黄纸五寸，朱书，焚香炉中，念咒云：天无氛秽，地绝妖尘。冥慧洞清，大量玄玄。一如告命。
　　召直日功曹符
　　灵
　　本坛直日受事功曹速至，臣某承符奉召。
　　召土地符
　　本处土地正神速至，臣某承符奉召
　　召天界直符使者符
　　上界直符使者焦公奴速降，臣某承符奉召。
　　召方使者符
　　灵
　　左枢飞捷使者方央中速降，臣某承符奉召。
　　右符书毕，於圈中入方央中，念密咒：亶元二字，一炁七遍。谨召使者方某速降。
　　通用信香符
　　信
　　臣某上香启告。
　　魏元君信香符
　　高
　　臣某焚香上启。
　　祖天师信香符
　　完
　　臣某焚香启告。
　　祖元君信香符
　　昂
　　臣某焚香启告。
　　右信香四符，用黄纸长七寸，朱书，焚香炉内。或以降真香片高三寸，面书符，背批字。
　　请斗信香符
　　香
　　臣某焚香上启。
　　右符用黄纸七寸，朱书。或以降真香片书，焚香炉内，存斗真如见。
　　发灯纸捻符五帝讳盖。
　　臣某奉行然灯。
　　右符用黄纸七寸，朱书。发灯毕，伺将尽，左手剔午文，以心火炁呵出，冲散其灰。
　　彻云现斗符五帝讳盖
　　臣某承符奉行。
