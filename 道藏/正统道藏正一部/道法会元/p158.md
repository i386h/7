<!-- { "loadSidebar": true } -->
　　三十六者，一炁之祖，正丹陵正一之祖炁。知之者，於每夜子时，凝心静定，於下丹府之中，候定极，收皈於三炁丹祖之内交互。自黄河直上，居泥丸，自天门出。分五色，且如东方青色，以青为主。六色梵炁居四边外，非红非绿，非白非黑，光芒万丈，弥满诸天，四方皆分明。如此已，一方七色。按一方七宿，四方乃二十八宿，中央按北斗镇，黄庭祖炁居中，即真皇大圣内座帝星，合而应六六之数。念咒，存诸神千万众，鸣雷致雨，随各方炁下入兆泥丸中，化成一团金光梵炁。片时相忘，开眼而起。如起雷用事，次存入泥丸了，或焚符，随意开眼，自我眼耳鼻口混然而出，然后高声役使。此乃祖师不传之秘。
　　召雷号
　　   
　　  
　　勑召雷号头秘咒
　　天地内秘，役使万灵。统辖专司，总制万神。摧山倒海，一召千真。十方众圣，九州社令，岳读之神，随吾所指，禀吾法令。急急速速，大震雷霆。急急准太极道祖上帝律令。雷霆捷将，雷霆律令，万神立至。九天玄律，疾速火急。急急速速，速如内秘神王律令。
　　玉帝亲机摄雷符
　　玉清上帝上清大帝太清大帝玉皇上帝 上相上宰上保上传玉清命雷祖真王速开号令叱雷震霆 东方发生号令雷帝南方发生号令雷帝西方发生号令雷帝北方发生号令雷帝中央发生号令雷帝 三官承命火急速统天地水雷速鸣
　　春季主令雷王速行春令诛灭邪魔鸣雷速轰役龙行雨却旱灭蝗夏季主令雷王速行夏令诛灭邪魔鸣雷速轰役龙行雨却旱灭蝗秋季主令雷王速行秋令诛灭邪魔鸣雷速轰役龙行雨却旱灭蝗冬季主令雷王速行冬令诛灭邪魔鸣雷速轰役龙行雨却旱灭蝗 阴上升阴雷速响阳下降阳雷急轰四溟海神吐雾兴云大降甘雨苏救生灵 木金水土火星叱起雷电急生 十二月建雷王轰雷击鼓掣电流光 北斗黑暗拥布黑云7天河灌溉雨倒倾盆□□□□□□□水德共相朝 雷霆猛吏急急奉行祛雷掣电霹雳轰轰 中斗总监星君叱雷轰轰雷雨电雹随逐而行 左阵神雷龙雷轰轰计都星群兴云降雨疾右阵天雷隐隐罗星君布阵列云降雨疾 四极四镇叱毒雷王统僎雷兵鼓舞八荒惊昏黑暗潜蛰皆惊诛斩岘恶普召万灵 天元海神急造龙台火急震动电朗雷轰风伯随下阳返为阴火令大神急动阳雷星光奔起烧灭邪精火光万丈激阳搏阴 八极凡卦叱毒雷王统领雷兵鼓舞八荒惊昏黑暗潜蛰皆惊诛斩岘恶普召万灵
　　符用太玄正印
　　勑咒
　　金阙命令，颁降雷霆。亲机烜耀，天地皆惊。玉符真字，点画分明。一咒斗黑，再咒日冥。七咒电掣，霹雳震声。金符才至，不得留停。万魔皆折，化作微尘。急急准道祖鸣雷大帝勑。
　　又勑咒
　　雷穴风锥，乘天演威。左奔赤龙，右控玄龟。惠音戛天，武卿迅圭。铁城紫洞，煞令坎离。芒角森严，龙药叉持。真炁合郁，阴阳应机。昴仰魁转，南北东西。真王玄帝，万亿神雷。玉音所召，迅令急催。急急准道祖鸣雷大帝勑。
　　咒毕，或再用木郎咒。祈雪改云：瑶花结散光阳城。诵四十九遍，毕，步水火既济未济罡，三上三下掐中指中，揉符作一团，香上焚。须先奏道祖玉帝，然后向方用之。烟绝立便雷震。
　　玉皇鸾驾方
　　如丙子属阳，子上起卯，逆数至卯。从卯上起，至轮逆行至申上，是玉皇鸾驾方乙庚丙辛壬。卯逆。
　　如丁丑属阴，子上起辰，顺数至酉，从酉上起，至轮顺数至辰，是玉皇鸾驾方甲己丁戊癸。辰顺。
　　元皇宝札
　　先天始祖御前　勑札告下。
　　今奉某州县处某投词，为祈雨立坛事，符命宣行，须至札者。
　　右札元皇金阙，准令奉行。普告三界，遍及雷霆。龙台幽境，水谷渊源。轰雷治事，降雨兴农。宝札一到，万神咸听。遵禀符命，火急施行。故札。
　　年　月　日　时札。具法位。
　　太极开明仙境祖劫掌教宗师。
　　太极六府符
　　东斗南斗西斗 中斗 北斗 天合雷公 年合雷公月合雷公 日合雷公时合雷公 地合雷公 太乙神君 昆仑帝 地合霆祖
　　十极云雷大将合阴疾十极云雷大将合阳疾
　　天帝有令，青炁发生。雷光雾雳，地辟泉开。顺阳动阴，号令皆行。急急如天府霹雳雷帝律令。勑召雷王马郁休。
　　天溜雷准 地雷行刑 人雷击轰
　　离宫秉令，赤炁炎生。电光交映，阏伯令行。金火相燥，雷雨疾轰。急急如阳府霹雳雷帝律令。勑召雷王郭元京。
　　白帝行 平天雷王 平地雷王 玉帝令 太虚号令皓灵准 发斗雷王
　　兑宫显令，太素发生。流金皓荡，玉石皆焚。冯夷鼓舞，雷祖震乾。急急如地府霹雳雷帝律令。勑召雷王方仲高。
　　玉枢雷帝 天威雷帝天皇雷帝 高皇雷帝 六府六雷轰 中斗行
　　瑞光布令，五炁化生。阴阳伏聚，冬令顺行。坎离未济，四序咸亨。急急如水府霹雳雷帝律令。勑召雷王邓拱辰。
　　广平帝王速起雷光 三天奉 雷祖急行诸天浩荡奉帝延
　　天雷掌令，戊己宣传。勑令皓灵，春夏伯元。谢仙奉令，雷电相生。急急如阴府霹雳雷帝律令。勑召雷王田元宗。
　　太极府霹雳雷王疾轰 天府雷王疾摄阳府雷王疾轰地府雷王疾轰府雷王疾轰 阴府雷王疾轰 东方发生号令雷王南方发生号令雷王西方发生号令雷王北方发生号令雷王中央发生号令雷王各各奉行
　　勑召太极六府霹雳雷王，准令奉行。随吾符命号令，今日飞伏出游雷公，轰霹雳，灭邪殃。急急准太极府霹雳雷帝律令。勑召雷王温琼。
　　金煞方冲之存想开阖升降
　　如六号符，或祭用之时，用酒碗六只，每只左手执剑，右手书符，朱墨从便。存碗中如开雷城，其风云雷雨电火自中发。或六个鸡子击破碗中。此乃祭起混沌之炁。却令所拨雷王督发。仍向五方旺炁如天罡炁行用。存自己为天罡，左斗诀，右仗剑，叱叱而发六甲，出游雷公雷帝。却奏牒。如意行事。或口奏：暂停御驾，容臣敷奏。亦可祭之。但言何事，向巽排祭。如其旬某日神霄青华雷帝领社令出游，某时祭之。亦就方召。但某甲无出游，但以罡炁罡步冲发，用关起，更加帝符。
　　神雷方位
　　正月甲旬居正东。魒星指南召，惊垫正炁。
　　二月甲旬居巽。魒星指寅召。
　　三月甲旬居正南。魒指东召。
　　四月甲旬居丙方。蛮雷专司，魒星指庚召。
　　五月甲旬居正西。蛮雷复位，魒星指南召。
　　六月甲旬居正北。蛮雷正位，鳄星指北召。
　　已上并属坎水。
　　七月丁旬居甲方。蛮雷伏位，魁星指南召。
　　八月丁旬居己方。魁星指申召。
　　九月丁旬居乙方。魁星指庚召。
　　十月丁旬居庚方。魁星指东召。
　　十一月丁旬居中央。蛮雷伏宫，魁星指巽。
　　十二月丁旬居寅。魁星指巳召。
　　已上并属离火。
　　祭召行事
　　吾乃天师弟子，左手掐巳文，存自身为天师。
　　急召雷公电母，
　　左雷局，掐寅握拳，存天门地户开，丁罡踢乾卦，剑诀，十字破巽，焚符召。
　　火车霹雳赴坛。
　　雷车也。气书雷霆火车，打向煞方，从地出奔去。二气相生，合为霹雳。
　　伏藏真气于此。
　　随用之符焚一道吹去。存火车皆到酉上，取酉炁吹卯上，取卯炁吹酉上，次中文，取中炁，吹子上，取子炁吹离上，取离炁吹酉上，冲激则应。
　　当处社令，雷神隐隐，渐离兹土。织女午。四哥听令，中。勾娄吉利卫护，卯。
　　登僧，巳。得色，子。降临。
　　召将
　　东魔明，南烈煞，西赫猛，北恶轰，中焜电，五方蛮雷使者，五岳社令，六毒蛮雷，川源潭洞，太岁，下行掌行风云雷雨电，随吾神咒而聚，速降坛前。
　　唵吽吽哩啭嗼□呬□交轰火车吟疾□□呵，急急如都天大雷摄。
　　催雨咒
　　湘江太湖，众水之都。川连北海，通及五湖。飞霜青女，冯夷同居。鳌吼翻浪，风雨散珠。蒸山起霈，龙升太虚。阴云密布，雷电相扶。城隍社令，速起方隅。急来降雨，救济焦枯。有违吾命，摄付酆都。
　　八卦五行罡
　　风起巽户，雷震九天。云飞碧落，雨降临轩。雷光赫赫，使我通仙。急急如律令。
　　役雷五星符用黄纸长五寸阔四寸
　　玉清上帝上清大帝太清大帝玉皇上帝 三光五斗执法典者急至某宿速赴址场叱叱雷霆作雨飘芒 大行梵寥寥无光 玉清道祖天地之尊 九清之下万神咸听 召某宿火急降临 通天通地通水通泉 直宿主者闻命奉行 欣如风火奉命不停 檄翼宿明示雷神 五星交会云雨速行
　　发符咒
　　玉清勑命，符檄某星。上通无极，下赴幽冥。雷霆威镇，八方雨临。敢有不伏，化作微尘。急急如玉清道祖律令，勑命奉行。
　　勑符咒
　　玉清诀，逐一道咒一次，取金光射入。
　　元皇太微，六雨之神。阴阳运化，紫威帝尊。金神释帝，号令乾坤。吾檄某星，部领天兵。速降坛所，普荡妖氛。战除魔魅，作水团云。大降甘泽，苏救民生。急急如玉清道祖律令勑。
　　右书符五道，各换一宿，黏檄前，或黏牒前。用皂钱同烧。祈雨多被虹蜺所隔，或云合雨不至，此乃妖孽水族吐炁，有犯天地，须用神剑。存天罡如太阳在额，取罡炁七口，向虹一吹，烧符一道，想雷神乘黑龙飞上斩之。我两手布剑断虹蜺。存步斗一座，火星飞起，虹自灭矣。
　　断虹咒
　　天隔地隔，邪鬼灭绝。天清地清，邪鬼灭根。天神天神，急速降临。虹霓斩断，邪炁不停。急急如太清灭邪律令。
　　欻火真形勑咒
　　天乙猛马飞帝庭，青华符命起四溟。
　　幽灵奉勑倾四渎，雷城击鼓召雷神。
　　欻火元帅监众将，暗天塞地黑云兴。
　　甘泽滂沱尽沾足，雨师急急上云程。
　　大神速应咒
　　黑黑震灵。太华登程。耀灵仙都，咸领斗灵。急急如东方孟元璋、西方师天从、南方支太平、北方尧宿光、中央芮守先疾。
　　桃宾杨光、柳星之精。六通使者，急急应声。
　　焚乳香桃木。
　　震威雷符
