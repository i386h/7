<!-- { "loadSidebar": true } -->
　　岁华木德，威震轰庭。发生万物，鼓动潜灵。将兵飞摄，用以灵文。
　　右法，自震至巳，以大指掐二指甲，点卯，取东方炁吹入附体。
　　火星
　　荧惑立法，总司火权。威光万丈，烧减精灵。随符下应，摄附人身。
　　右法，自午至巳，以大指掐中指甲点定，取南方炁呵附人身。
　　金星
　　太白星帅，权震西方。主司兵柄，白芒耀光。奉承轰命，摄除祸殃。
　　右法，自酉至寅，以大指挑归酉点住，取西方炁呬入附人顶。
　　水星
　　水德伺晨，禀命雷轰。洞阴水府，九江九溟。遵承符告、诛灭祸精。
　　右法，自子至巳，出大指掐巳，复至子掐定，取北方炁吹附人顶。
　　土星
　　中央土宿，总摄四方。黄中理炁，奉命帝房。从天下降，飞摄祸殃。
　　右法自辰至戌，以小指押定，复归辰，取天罡炁吹入附人顶。
　　神首
　　交初神首，烈耀中天。威光所到，山裂石穿。神通广大，速赴坛前。
　　右法，自午至戌过卯，出大指挑至未掐定，取未炁吹附人顶。
　　神尾
　　交终神尾，威撼山川。黑炁飞踊，冲塞九天。吾今默召，神勇自然。
　　右法，自子至辰巳，下丑掐定，出丑方炁吹附人顶。
　　紫炁
　　道曜紫炁，降福无穷。轰天正令，制鬼除凶。神光所照，降格玄穹。
　　右法，自申至子，大指挑至亥，随人本命方取炁，吹附人顶。
　　月孛
　　威慧神猛，震断九天。神剑挥击，鬼灭九泉。奉承轰令，不得召连。
　　右法，自戌逆压至辰出，次挑太岁方取炁，吹附人顶。仍书入前十大星帅隐名，密念此咒，用本方炁诀。其法出於青城宝匣密诀。
　　建大狱符
　　法用绯纸圆剪如穴大，掐火狱诀书之。
　　用绝诀取东南炁入
　　此后符，用黑纸圆剪书之，盖狱。
　　书毕取东北炁吹入
　　关天锁地狱
　　用大石书此壁狱上雷局运星斗涂形
　　咒曰：
　　天帝降狱，火师合雷。南方火帝，化作火坑。大火神王，急来降立五霞真炁。疾。
　　雷帝符命，付我告行。统摄三界，驱遣五雷。五岳四渎，城隍社令，血食之神，领兹符命，断绝邪精。上帝勑命，永劫沉沦。日月不照，亿万千年。急急如雷轰律令。
　　迷魂符
　　穿天入地水穴迷魂摄
　　收魂符
　　降魂符
　　出体符
　　镇魂符
　　附法密念咒报应
　　五雷使者张元伯，霹雳轰轰捉缚行。上朝天地透四海，下至地府酆都行。吾是五雷直符将，上朝玉阙日月行，五岳四渎震乾坤。今日上帝奏敕命，斩缚鬼神速现形。急急如雷轰大帝敕令。
　　如是折指报应，再折问得前，一般使捉法。
　　捉法
　　速召五雷神，霹雳震乾坤。上感天地动，下至赶山魈。吾乃西方将，火光震天行。五岳来拱手，速摄恶鬼神。急急如律令。
　　如两手都折起，存想神将左右森列，喝令病人合掌了，用水一口，分作三口噀面、胸、手、即喝吊起。却念缚咒。
　　缚法
　　雷公将军，五雷震行，东方使者马日休，速缚鬼通名。上撼金阙，下至幽冥。我有敕命，缚鬼来呈。急急如律令。
　　如是良久密念咒指顶。念一遍，喝神将捉下。抱头喝直，令手抱住头。又令反手交叉。如交叉了，神将控下。如控下了，可问是何方鬼祟，何故前来。如附体了，法师子细问，写出详供事理。或不说，下枷法。
　　枷法
　　谨召南方五雷使者，朝天地，摄鬼神，上五岳震四海。上朝天地，霹雳轰轰。闪电圣母，照定幽魂。吾今有敕郭元黄，今日上界讯鬼通名。敢不从命，斩尔幽魂。急急如律令。
　　喝教神将反手背绑□了，神将捉手吊起。如吊起，再将水噀胸前一口，念后咒。
　　考法
　　五雷使者，天地合情。上朝金阙，入地幽冥。朝天霹雳，神摄阳神。西方使者邓云，考鬼通名。大帝有敕，打鬼灭形。急急如律令。
　　如是说未明，须打。又不说，喝神将两腿上执一百。再不说，念后咒。
　　絣咒
　　谨召北方天罗神，披头仗剑震乾坤。朝天五雷，霹雳轰轰。上朝玉帝，下至幽冥。霹雳大将刘青，絣鬼通名。急急如律令。
　　如是神将絣开左脚，离右脚一尺，用罗粉写敕字一个。神将又将右脚离左脚一尺，亦写敕字一个。如两脚在敕字上了，喝神将合两手抱住头顶控下，又不说，念后咒。
　　都考法
　　速召西方欻火神，手提金槌并金丁。
　　两眼火光如迸雷，随身变化霹雳声。
　　吾乃三天都总教，题名显姓邓伯温。
　　身跨白虎威猛兽，火光辽绕奔天庭。
　　今日吾当巡世界，收捉邪魔恶鬼神。
　　急急如律令。
　　咒毕，取水一口，噀五噀，一噀头，二噀胸，三噀脊心，四噀腰，五噀脚。喝神将莫放起。喝神将头刺在地上，与吾翻筋斗。拷过，令出体神将押出床上，且教睡。法师安神少待。如是絣了，问他家人是与不是。且详审轻重，却行后法。
　　黄神越将法
　　魁斗天罡正七星，坤天霹雳斩鬼神。
　　斗宿星象由我布，斩杀妖魔不敢侵。
　　黄神越将从我出，霹雳轰轰战四门。
　　敢布妖氛传入体，即捉邪魔来现呈。
　　急急如律令。
　　咒毕，掐斗文，向病人面布炁一口前去，念毕放诀。此即天医报应法。
　　天罡附法
　　如人家有状词来投，先看状内浅深，如是鬼祟着体，不可便进门。在病家门侧坐定，问家长病人在何处。病人若起得者，法师问之，答语不是邪祟之状，且款款召将。若是病人起不得，可借十五岁小童一人，令童子洗手灌口，法师焚香，少待叫童子於香炉前立定，令童子合眼。
　　五雷如意摄法
　　五雷五雷，山岳崩摧。霹雳大将李仲清，手提钺斧震乾坤。今日大帝有救命，捉鬼入坛速通名。急急如雷轰大帝律令。
　　存五雷奔随神将，眼青电，獠牙红发，裹青包巾，披铁甲，皂抱，腰系束带，青布行缠，袴扎入行缠内，着麻鞋，手提大斧，从地户猛烈前来。法师结雷印，鼻引口吸，取炁一口，摄神将伫於左边，任意使唤。
　　五雷摄法
　　五雷大将，霹雳轰轰。火光万丈，烧遍乾坤。横天霹雳使者，手提金枪，脚踏火轮，金砖去处，打鬼不存。不知我姓，不知我名。玉帝立号，吾是火神。上清有敕，摄捉邪神。急急如律令。
　　存神将身着红百花袍，头戴蹙金罗帽，三目如灵官状，腰系束带，足镊无忧履，踏火轮，手执金枪金砖，背负火葫芦，上出火光，从天门而来。法师结金锁印，摄炁一口，布在右边，任意役遣。
　　雷霆摄法
　　霹雳震天门，我逢大帝行。手提双钺斧，霹雳震乾坤。披头烈火照，龟蛇随我行。皂旗传天令，剑锋斩妖精。元君化真炁，吾名显七星。崔卢邓窦将，助引北方兵。仗剑号真武，名姓李立忠。今日巡世界，斩鬼去灭踪。急急如元始律令。
　　火将身着红袍，水将身着皂袍，簇拥森列。法师召将从天门出来到面前，左手结雷印，摄炁一口，吹布在左右。
　　五雷并摄咒法
　　敕召天罡大神君，手提火车震乾坤。
　　上清有令从我去，火急霹雳照天行。
　　吾是上界都统兵，霹雳轰轰震乾坤。
　　山魈鬼祟尽化形，五岳四渎听令行。
　　今日吾当巡世界，霹雳轰轰斩鬼神。
　　五雷使者朝海神，上有五岳下四溟。
　　乾坤坎艮，震巽离兑。角亢灵官，霹雳天闻。上朝五岳，下至幽冥。从天霹雳，震摄鬼神。天罡列布，摄捉鬼神。急急如律令。
　　如念咒，先存想摄魂大将军如灵官相，手执金钟，仗剑，身上有火光缭绕。法师轮斗念咒召之。
　　斫伐庙神坛神法
　　如庙神坛神占据人家树木，其家才欲斫伐起造，便现形声，令人梦中惊魇，或作猪犬之声，使其男女失节，妄乱相行，或是家人自盗财物，错冤鬼神，以此法治之。投状一至，看其来历。先去人家借体，或附人家病体。或无病人，亦可附之。如通报，使纸录出，依然再附。若报说一同，方可建坛，用九天霹雳罡，使四门围石罡，仍用一牒行遣。
　　官将牒式
　　雷司
　　照得某人为某事具状投陈，即时差拨天将附体神将前去，根问本家司命土地六神，不知是何神祟为祸。先押司命等神送四门围石罡内，根究情罪。须要附人一一明行通报。如违，定依雷令，将干系神等重作施行。仍摄上凶顽鬼祟，同赴坛内，根究情罪，杜绝施行。
　　右牒上九天司命明君照验。谨牒。
　　年　月　日　时牒。具　法　位　姓押。
　　赍牒关
　　司额
　　照得本司据某为某事，今发文牒一道，烦即赍诣九天司命明君前投落。云程毋得稽滞。须至关者。
　　右关本司烈面使者李仲清，火急照应施行。
　　批符令。
　　天奔地烈，神忧鬼愁。当吾者死，敌吾者亡。破头截足，远离他方。神令到处，万鬼摧亡。急急如九天律令。
　　年　月　日　时关。具　位　姓押。
　　移星遣道法
　　如有人疾病，久卧床枕，无法可治，问天将有无鬼神已经捉取断治，病人不减，转见日夜沉迷，难以救治，师须附体。有报，病势不减，须再附。召恶将一员，惟不得使太一十神。须问雷将病人缘何不减，致令令不信道法。切恐患者命犯，是何星煞照临，是何冤亲克害，隔截符药，不能取效。如果有之，仰神将速去东岳圣帝位前追召生死案判官，只今前来会问。用金钱十分，批短关发去。
　　短关式皂纸写
　　雷司
　　当司据某人状投，准天将报应，是某人病体日久，不能医治，盖是命犯某煞某神为害，致令不安。本司今召东岳圣帝前生死案主吏前来雷霆司，供报施行。
　　批令。
　　臣当检令，飞震乾坤。我今遣汝，速赴雷霆。敢有违命，照敕施行。急急如九天律令。
　　年　月　日　时关。具　法　位　姓押。
　　用金钱十分烧之，少歇附。如到，看供对，问他某人在此病体日久，为他家做功德极多，非是买觅法官，为太上有好生之德，某命限如何，只今检来附人。少停，问雷将。如是主吏，令其用两手叉指来。如叉手，却问你是岳府神吏，某人病久，限数如何，倒与不倒。如是不倒，如何病久，年限上是何星曜，一一供报，碍命不碍命，碍命时禳谢得否。如禳得，明白供来。又问：我见病人尪羸，不敢担负。既是主吏说道有限不碍，一面醮谢星辰救得否。若救得，限几日。责限。如违限，定从律条施行。神将请岳吏出体。出体了，烧纸钱与岳吏。少待，与议禳保，度贫富为之。富则施财设醮，贫则量力禳解。设太一十神将，素食祭发将吏。
　　札子式
　　雷司
