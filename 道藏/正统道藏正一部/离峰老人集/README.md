<!-- { "loadSidebar": true } -->
离峰老人集卷上_七言律诗
　　经名：离峰老人集。金全真道士于道显着。二卷。底本出处：《正统道藏》正一部。
　　七言律诗
　　述怀
　　翠岩西畔道人家，门外闲田褊野花。
　　蝴蝶纷纷犹是梦，游蜂忽忽未忘衙。
　　云问童子担灵药，空裹仙人步彩霞。
　　闲想红尘名利客，不知壶内有天涯。
　　又
　　漠漠青姻锁翠微，潇潇落叶四檐飞。
　　红尘事少梦魂好，碧汉云横星斗稀。
　　水玲霜清鱼不食，山穷木瘦树无衣。
　　道人度日疏慵裹，门外纷纷总是非。
　　又
　　红尘汨汨几时休，去作逍遥物外游。
　　好水好山行不尽，奇花奇果景何幽。
　　风来药圃清香细，月到芝田紫艳浮。
　　闲向林泉佳处隐，世问何事上眉头。
　　又
　　南山一望胜天平，天宇浮岚入眼清。
　　自古神仙多隐迹，至今羽士学长生。
　　人间兴废成今古，云气翻腾变晦明。
　　只有老松并怪石，青青不改四时荣。
　　又
　　达人生死莫能拘，解着神机应万殊。
　　显即恰如云绽月，晦时还似蚌含珠。
　　冥冥内照灵明主，赫赫融开造化炉。
　　炼就金丹无昼夜，万条红焰晃冰壶。
　　又
　　暑往寒来气自然，西风又是桂花天。
　　山空木落乌依树，霜降水寒鱼在渊。
　　物外云朋忽相访，洞中幽客正高眠。
　　杖华轻烛琅牙响，唤起华胥梦裹仙。
　　又
　　不学参玄与问禅，一庵潇洒寄林泉。
　　空中天籁宫商意，物外家风道德篇。
　　一枕闲眠芳草畔，数声樵唱夕阳边。
　　此身未得胶鸾去，且作逍遥陆地仙。
　　又
　　傍人笑我太风魔，这个风魔会得么。
　　已与沙鸥盟梦岸，更随山鹿上姻萝。
　　三竿日底劓够睡，一曲人问踏踏歌。
　　归去吾乡安稳处，看他平地起干戈。
　　偶书
　　翩翩风袖碧云端，曾伴洪崖到洞天。
　　去驭华芝鸾下界，来柄琪树鹤千年。
　　紫霞吐焰笼丹鼎，明月生光罩瑞莲。
　　苍佩一时低拂地，金童传下玉皇宣。
　　姻霞亭
　　危亭缥缈出云霄，十二栏干眺望饶。
　　回首尘寰如撮土，有时天籁自吹箫。
　　远山木末重重翠，细柳风中万万条。
　　咫尺姻霞人不到，蓬壶仙路信非遥。
　　示人
　　为佛为仙在寸心，可能尘世废光阴。
　　蹉跎望道期程远，迤迩劳生岁月深。
　　已醉利名浓似酒，不将神气惜如金。
　　琴心三迭胎仙舞，欲作玄门座右箴。
　　因迷人索路作
　　六窗通达见天光，彻去藩篱是大方。
　　至道有归皆坦直，迷人着处自彷徨。
　　程程尽是长安路，在在无非广漠乡。
　　传塞挟书都拨置，更於何处觅亡羊。
　　答人
　　有人向我问玄珠，一点灵光照玉壶。
　　亘古亘今长不灭，先天先地几曾无。
　　六尘堆裹存真宰，七宝山头弄假躯。
　　此个家风人会得，不劳足力驾云舆。
　　又
　　悟时拂散利名尘，作个逍遥自在人。
　　闲向溪头盟水乌，偶来林下睡莎茵。
　　纷纷俗事终无限，扰扰愚人不识真。
　　只见目前生与灭，那知壶内有长春。
　　寄郎大师俗隐
　　已别经今十有年，岁华易得道依然。
　　韬光晦迹潜真士，接物随机应世贤。
　　郑圃生涯畦陇外，漆园意气水云边。
　　百年拔宅超云汉，人世清名万古传。
　　示张都监
　　莫恋浮华悟此身，好将恬淡养天真。
　　眼前便是梦中梦，觉后方知身外身。
　　壶内好栽无影树，洞中先得未萌春。
　　纷纷俗辈应难辩，赫赫天光日转新。
　　幽居
　　门外清流屋上山，偶来此地寄安闲。
　　书因遮眼有时读，名恶为宾无意攀。
　　修竹种成千万个，茅庐结就两三问。
　　幽情犹有云相友，暮卷朝舒数往还。
　　示小张仙
　　儿童笑指布袍宽，上界仙衣总一般。
　　鹤唳青霄云冉冉，鸾呜凤阙月团团。
　　金童紫府分琼屑，玉女丹台辊魄丸。
　　昨日玉皇忙韶下，已书名字上仙班。
　　示玉溪庵主
　　道人脚底片云生，欲作逍遥物外行。
　　尽把黄尘衣上拂，却将明月杖头横。
　　数峰平地画图起，一见使人毛骨清。
　　便欲终焉谋此地，尽他世上利和名。
　　示石蜗杨庵主
　　落魄谁知却丈夫，人问富贵视如无。
　　居邻云水安常静，委分箪瓢不强图。
　　但得物来心似镜，从他人笑貌如愚。
　　虚空荡荡无遮障，万里青霄一颗珠。
　　寄张官欲出家
　　丈夫临庾莫徘徊，好念柄真早早来。
　　大道悟时须寂灭，浮生识破尽尘埃。
　　亦凭假合修丹药，暂借精神结圣胎。
　　脱了阴阳无造化，先天一物照灵台。
　　寄李庵主
　　心地逍遥气自和，从他人世自风波。
　　玉轮欲见清光满，宝剑犹须利石磨。
　　斫却孽蠡闲障碍，会看丹桂复婆娑。
　　烂然一色成金界，塞满乾坤不厌多。
　　寄嵩州刘二官
　　盖世功名身外事，掀天富贵世问荣。
　　觉来只是须臾梦，悟后元无宠辱惊。
　　宝月天心人共见，骊珠海底独增明。
　　人问上士怀仁惠，正好将心进一程。
　　示韩会首
　　力命穷通各有因，不须呻诉笑声频。
　　恢恢天网疏无漏，密密枢机暗有神。
　　日月亏盈皆运数，阴阳生杀岂疏亲。
　　我观造化南柯梦，谁作连然睡觉人。
　　示刘姑
　　跳出红尘须做彻，心清意静添央烈。
　　宝剑腾辉万焰寒，琼花开满群芳灭。 
　　紫府真人下玉京，云车月席旌幢列。
　　手掌还丹晃太虚，比时不用黄金屑。
　　示朮虎万户
　　功成名遂早归山，落得身安心更闲。
　　返视红尘真墨梦，竟无灵药驻朱颜。
　　居连蓬岛何由俗，门寄姻萝不用关。
　　忽有一丸金弹出，飞胜来往照人问。
　　示夹谷都统
　　得失穷通任自然，不须欣喜与忧煎。
　　今生富贵前生种，见在修持过去绿。
　　广武坡头些子快，杜邮亭下几多愆。
　　还一报何年尽，学我同修物外仙。
　　寄张副使
　　莫恋浮华欲境侵，蓬壶仙景转难寻。
　　丹台神炉浮埃翳，月殿灵芝野草深。
　　试问穷他无尽事，何如悟取本来心。
　　殷勤下手三千日，炼就壶中一井金。
　　示道人
　　学道先须泯见知，众中缄口最相宜。
　　休凭六六为玄妙，莫论三三做执持。
　　澄彻灵源观隐奥，剔开慧眼认希夷。
　　探根固蒂长生术，以至无为无不为。
　　示张庵主
　　昔日曾闻上古仙，巢居穴处到今传。
　　民如野鹿那知谢，上若标枝亦自然。
　　善恶两忘游广模，死生一贯泯诸绿。
　　折衡剖斗知何日，再变鸿蒙作此天。
　　示翟监丞浩然
　　野客今逢翟浩然，几时相伴住林泉。
　　功成名遂身须退，迹晦光韬地自偏。
　　混沌炉中烧大药，鸿蒙鼎内煮金铅。
　　丹成服了朝元去，得处华阳不夜天。
　　示众会首
　　光阴有限风中烛，身世无凭水上呕。
　　当念朱颜须改色，休教白发早临头。
　　贪中爱欲消磨尽，妙裹希夷子细搜。
　　身入大方圆觉海，太平国裹信遨游。
　　赠温迪罕明道
　　往日闻名今日逢，坐问忽尔起春风。
　　气和面上桃花色，神定炉中丹药红。
　　婴诧绸缪归紫府，虎龙交媾入离宫。
　　逍遥海上求玄诀，路入蓬莱一线通。
　　寄纥石烈先生
　　兀兀腾腾自在身，相将谈笑出红尘。
　　修程稳入三山路，和气融开十月春。
　　洛下香分梅萼破，水南青入柳梢新。
　　肯来此处同修炼，不作劳生梦裹人。
　　示翟浩然
　　大觉才知大梦休，便乘物化恣遨游。
　　神如霄汉离笼鹤，身似江湖不系舟。
　　玄理却於枯木得，繁华都付落花流。
　　而今不复行藏问，蟆屈鲸掀信自由。
　　继人韵
　　云海相逢得道人，料应秋水作精神。
　　来乘白鹿游三岛，去跨青鸾谒五真。
　　鼎内炼成千岁药，性中消尽六根尘。
　　先生已获神仙术，德不孤兮必有邻。
　　赠王大夫
　　鹤发霜髯世异人，肯来此处话长春。
　　好栽月裹枯根树，便炼壶中无价真。
　　但得修完天地缺，何须陶铸枇糠身。
　　蓬莱要到君须到，可与草仙作近邻。
　　示司天台判
　　扰扰尘中悟一真，飘蓬便作自由身。
　　青云放鹤心无击，赤水藏珠道不贫。
　　壶内楼台三岛景，洞中花木四时春。
　　青鸾白鹤翱翔处，金碧寥阳一样新。 
　　寄颜小仙
　　后生可畏我怜渠，血气方刚汝畏无。
　　暂向纷华留视听，便於黛炼费工夫。
　　心如铁石愆初志，景逼桑榆失后图。
　　但着此心相警戒，暗中自有圣贤扶。
　　示李道人
　　清虚可炼道心坚，寂寞能黑智慧圆。
　　金玉满堂终弃物，丹砂一粒却延年。
　　人问贪作纷华梦，物外那知道化绿。
　　此理若能回首得，会看个裹起飞仙。
　　劝世
　　浮名浮利总悠悠，击绾人心早晚休。
　　一向经营忘了日，几曾富贵到枯髅。
　　宝山有分空回首，苦海无涯强出头。
　　性命悬丝如傀儡，不知人戏作风流。
　　过连昌
　　连昌宫阙已平沙，不见乘鸾只见鸦。
　　依旧嵩峰横木末，无穷洛水去天涯。
　　霓裳曲罢山禽语，端正楼空野草花。
　　千古繁华留不得，幽栖今属道人家。
　　示史道人
　　区区名利古今情，得亦惊来失亦惊。
　　蝴蝶梦中无至觉，白驹隙内竞浮荣。
　　铜山宠诏千年调，金谷危楼一旦平。
　　争似道人休歇去，水边林下过平生。
　　又
　　游仙枕上梦初醒，竹屋风来拂面清。
　　已听漏声炯外转，更看斗尾树梢横。
　　尘凡消尽浑无迹，龙虎交时自有声。
　　放出紫毫金一粒，飞腾上下鬼神惊。
　　寄郭庵主
　　浮生忽忽叶辞柯，百岁光阴已半过。
　　尘外青山空怅望，鬓边白发转添多。
　　岁云暮矣能无感，君不归兮可奈何。
　　我与沙鸥盟已了，此回休更负姻波。
　　示渠知观
　　一气寥寥出杳茫，已先剖判统阴阳。
　　区分造化旱灵祖，囊括虚无万汇昌。
　　动处玄机酬物变，静来虚室发天光。
　　学人切莫寻踪迹，认取真空是法王。
　　示亢官人
　　为官何似学神仙，真静真清养浩然。
　　日日玉炉烧大药，时时金鼎炼红铅。
　　蒸生瑞气腾清汉，种就金莲罩紫姻。
　　功满朝真广寒去，相随同赴大罗天。
　　寄张提控
　　几年与我约林泉，却为虚名一旦牵。
　　沙塞虽逼犹有志，瑶池非远尚无绿。
