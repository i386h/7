<!-- { "loadSidebar": true } -->
　　臣今故立直，三捻上香，愿以是功德、令臣速得仙道，及九亲姻族#85，国中同法学士，天下人民，及蝖飞蠢动，跂行蜎息，一切众生，已生未生，并乞成就，皈身皈神皈命大道。臣首体投地，皈命太上三尊。愿以是功德，归流臣身，令得仙度，终入无为，与四大合德。天下人民，一切众生，并得免离十苦八难，五毒水火，贼疫鬼害，灾厄之中，国土安宁，天下兴隆。今故烧香，自皈依师尊大圣众至真之德，得道之后，升入无形，与道合真。
　　次东向九拜，言曰#86：
　　天地否激，阴阳相刑，四时失和，灾害流生。星宿错综，以告不祥，国土扰乱，兵病并行，帝王忧伤，兆民无宁。谨依大法，披露真文，皈命东方无极太上灵宝#87天尊、已得道大圣众、至真诸君丈人、九炁天君、东乡诸灵官。今故立斋，披心露形，引咎#88自克，为国谢殃，烧香然灯，照曜诸天，下映无极长夜之中九幽之府，开诸光明，愿以是功德，为帝王国主，君官吏民，解灾却患，三景复位，五行顺常，兵止病愈，国祚兴隆，兆民欢泰，人神安宁。今故烧香，皈身皈神皈命师尊大圣众至真之德，得道之后，升入无形，与道合真。
　　毕，便解巾#89叩头自抟，八十一过止。次南向三拜，言曰#90：
　　天地否激，阴阳相刑。四时失和，灾害流生。星宿错综，以告不祥，国土扰乱，兵病并行，帝王忧伤，兆民无宁。谨依大法，披露真文，皈命南方无极太上灵宝天尊、已得道大圣众、至真诸君丈人、三炁天君、南乡诸灵官。今故立斋，披心露形，引咎自克，为国谢殃，烧香然灯，照曜诸天，下映无极长夜之中九幽之府，开诸光明，愿以是功德，为帝主国王，君官吏民，解灾却患，三景复位，五行顺常，兵止病愈，国祚兴隆，兆民欢泰，人神安宁。今故烧香，皈身皈神皈命师尊大圣众至真之德，得道之后，升入无形，与道合真。
　　愿毕#91叩头自抟，各二十七过止。次西向七拜，言曰：
　　天地否激，阴阳相刑，四时失和，灾害流生，星宿错综，以告不祥，国土扰乱，兵病并行，帝王忧伤，兆民无宁。谨依大法，披露真文，皈命西方无极太上灵宝天尊、已得道大圣众、至真诸君丈人、七炁天君、西乡诸灵官。今故立斋，披心露形，引咎自克，为国谢殃，烧香燃灯，照曜诸天，下映无极长夜之中九幽之府，开诸光明，愿以是功德，为帝主国王，君官吏民，解灾却患，三景复位，五行顺常，兵止病愈，国祚兴隆，兆民欢泰，人神安宁。今故烧香，皈身皈神皈命师尊大圣众至真之德，得道之后，升入无形，与道合真。
　　愿毕，叩头自抟，各六十三过止。次北向五拜，言曰：
　　天地否激，阴阳相刑。四时失和，灾害流生，星宿错综，以告不祥。国土扰乱，兵病并行，帝王忧伤，兆民无宁。谨依大法，披露真文，皈命北方无极太上灵宝天尊、已得道大圣众、至真诸君丈人、五炁天君、北乡诸灵官。今故立斋，披心露形，引咎自克，为国谢殃，烧香然灯，照曜诸天，下映无极长夜之中九幽之府，开诸光明。愿以是功德，为帝主国王，君官吏民，解灾却患，三景复位，五行顺常，兵止病愈，国祚兴隆，兆民欢泰，人神安宁。今故烧香，皈身皈神皈命师尊大圣众至真之德，得道之后，升入无形，与道合真。
　　愿毕，叩头自抟，各四十五过止。次东北向一拜，言曰：
　　天地否激，阴阳相刑，四时失和，灾害流生，星宿错综，以告不祥，国土扰乱，兵病并行，帝王忧伤，兆民无宁。谨依大法，披露真文，皈命东北方无极太上灵宝天尊、已得道大圣众、至真诸君丈人、梵炁天君，东北乡诸灵官。今故立斋，披心露形，引咎自克，为国谢殃，烧香然灯，照曜诸天，下映无极长夜之中九幽之府，开诸光明，愿以是功德，为帝主国王，君官吏民，解灾却患。三景复位，五行顺常，兵止病愈，国祚兴隆，兆民欢泰，人神安宁。今故烧香，皈身皈神皈命师尊大圣众至真之德，得道之后，升入无形，与道合真。
　　愿毕，叩头自抟，九过止。次东南向一拜，言曰：
　　天地否激，阴阳相刑，四时失和，灾害流生，星宿错综，以告不祥。国土扰乱，兵病并行，帝王忧伤，兆民无宁。谨依大法，披露真文，皈命东南方无极太上灵宝天尊、已得道大圣众、至真诸君丈人、梵炁天君、东南乡诸灵官。今故立斋，披心露形，引咎自克，为国谢殃，烧香然灯，照曜诸天，下映无极长夜之中九幽之府，开诸光明，愿以是功德，为帝主国王，君官吏民，解灾却患。三景复位，五行顺常，兵止病愈，国祚兴隆，兆民欢泰，人神安宁。今故烧香，皈身皈神皈命师尊大圣众至真之德，得道之后，升入无形，与道合真。
　　愿毕，叩头自抟，各九过止。次西南向一拜，言曰：
　　天地否激，阴阳相刑，四时失和，灾害流生，星宿错综，以告不祥，国土扰乱，兵病并行，帝王忧伤，兆民无宁。谨依大法，披露真文，皈命西南方无极太上灵宝天尊、已得道大圣众、至真诸君丈人、梵炁天君、西南乡诸灵官。今故立斋，披心露形，引咎自克，为国谢殃，烧香然灯，照曜诸天，下映无极长夜之中九幽之府，开诸光明。愿以是功德，为帝主国王，君官吏民，解灾却患。三景复位，五行顺常，兵止病愈，国祚兴隆，兆民欢泰，人神安宁。今故烧香，皈身皈神皈命师尊大圣众至真之德，得道之后，升入无形，与道合真。
　　愿毕，叩头自抟九过止。次西北向一拜，言曰：
　　天地否激，阴阳相刑，四时失和，灾害流生，星宿错综，以告不祥，国土扰乱，兵病并行。帝王忧伤，兆民无宁。谨依大法，披露真文，皈命西北方无极太上灵宝天尊、已得道大圣众、至真诸君丈人、梵炁天君、西北乡诸灵官。今故立斋，披心露形，引咎自克，为国谢殃，烧香然灯，照曜诸天，下映无极长夜之中九幽之府，开诸光明。愿以是功德，为帝主国王，君官吏民，解灾却患，三景复位，五行顺常，兵止病愈，国祚兴隆，兆民欢泰，人神安宁。今故烧香，皈身皈神皈命师尊大圣众至真之德，得道之后，升入无形，与道合真。
　　愿毕，叩头自抟，各九过止。次西北向上方三十二拜，言曰：
　　天地否激，阴阳相刑，四时失和，灾害流生。星宿错综，以告不祥，国土扰乱，兵病并行，帝王忧伤，兆民无宁。谨依大法，披露真文，皈命上方无极太上灵宝天尊#92、已得道大圣众、至真诸君丈人、三十二天帝君、玉京玄都紫微上宫诸真人、玉女神仙诸灵官。今故立斋，披心露形，引咎自克，为国谢殃，烧香然灯，照曜诸天，下映无极长夜之中九幽之府，开诸光明。愿以是功德，为帝主国王、君官吏民，解灾却患，三景复位，五行顺常，兵止病愈，国祚兴隆，兆民欢泰，人神安宁。今故烧香，皈身皈神皈命师尊大圣众至真之德，得道之后，升入无形，与道合真。
　　愿毕，叩头自抟，各八十八过止。次向东南下方十二拜，言曰：
　　天地否激，阴阳相刑，四时失和，灾害流生，星宿错综，以告不祥，国土扰乱，兵病并行，帝王忧伤，兆民无宁。谨依大法，披露真文，皈命下方无极太上灵宝天尊、已得道大圣众、至真诸君丈人、九垒土皇、四司五帝、十二仙官、五岳四渎九宫真人，神仙玉女，无极世界地祇诸灵官。今故立斋，披心露形，引咎自克，为国谢殃，烧香然灯，照曜诸天，下映无极长夜之中九幽之府，开诸光明。愿以是功德，为帝主国王，君官吏民，解灾却患，三景复位，五行顺常，兵止病愈，国祚兴隆，兆民欢泰，人神安宁。今故烧香，皈身皈神皈命师尊大圣众至真之德，得道之后，升入无形，与道合真。
　　愿毕，叩头自抟，各一百八过止。
　　次旋行三匝，诵步虚灵章
　　次复炉#93
　　香官使者、左右龙虎君、捧香驿龙骑吏，当令请宣斋堂，生自然金液丹碧芝英，百灵众真交会在此香火炉前，令臣得道，遂获神仙，举家蒙福，天下受恩，十方玉童玉女侍卫香烟，传臣所启，径御无极大上大道御前。
　　飞天神人曰：凡行道日数，多少自适。人所为虽有四时日#94数，依五行周#95度，至於三日三夜苦请，丹心亦感彻於诸天。学士自可量节而行事。
　　飞天神人曰：凡国王帝主，禳灾度厄，用五方纹缯，随方尺数#96。龙用上金，命缯用紫纹，法天家之重。庶民用缦缯，龙用中金，然灯请乞，同於上法。有违考属天官玄都曹。
　　飞天神人曰：受灵宝真文十部妙经，以金龙三枚，投於水府，及灵山、所住宅中，合三处，为学仙之信。不投此，三官拘人命籍，求乞不达。法依玉诀之文，有违考属地官九都曹。
　　飞天神人曰：受灵宝真文十部妙经，当#97以纹缯五方之彩，各四十尺，以关五帝，为告盟之信。阙则五帝不受人名，为五帝魔王所坏，使人志念不专。考属水官泉曲曹。
　　飞天神人曰：受灵宝真文十部妙经，法用上金五两，以盟五岳，为宝经之信。阙则犯慢经之科，五岳灵山不领人学籍。违者考属阴官曹。
　　飞天神人曰：受灵宝真文十部妙经，以金钱二百四十，以质二十四炁生官重真之信。阙则三部八景之神不度人命籍。无金钱者，铜钱六百准。犯之考属都神曹。
　　飞天神人曰：学士不明然灯烧香，七祖不得开度长夜之府九幽之中，身无光明。考属太阴曹。
　　飞天神人曰：学士不持斋奉戒，七祖不得上升天堂，身无香洁，不致神明。至士能持斋戒，则思念立感，功应自然。有违考属太阳曹。
　　飞天神人曰：天文秘重，非信不宝。故上圣以信效心，无信则为贱道，无盟则为轻宝。有违考属左右官曹。
　　飞天神人曰：经不师受，五帝无盟，妄披其篇目，罪同窃经之科，考属明法曹。
　　飞天神人曰：受经之身，先信未佩，后遇贤人，赍信请受，皆当以所受之信，完补先师之限，余者可为身法用。有违考属火官曹。
　　飞天神人曰：受经法信，当十分折二送祖师，又折二散乞贫人、山栖道士，余信营己，法用烧香然灯，为弟子立功。有违考属三官曹。
　　飞天神人曰：受经中悔，放散天文，考属司非曹，三年灭种长夜。
　　不轻忽三宝，不泄露真经，不欺师违义，不称己功名，不轻天慢地，不毁辱三光，不秽污五岳，不凌籍神明，不口是心非，不妬害贤能，不悭惜施功，不贪欲自荣。
