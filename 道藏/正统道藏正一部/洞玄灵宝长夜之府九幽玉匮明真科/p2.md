<!-- { "loadSidebar": true } -->
　　明真科曰：无极世界男女之人，生世所犯，手杀君父，谋反师主，贼害人命，恃强抑弱，攻击善人，官府怨酷，横罹无端，枉者称诉，怨对弥天。或裸露三光，秽慢北君，不敬天地，不畏鬼神，毁灭经教，秽辱天真。死受恶对，身入镬汤，五体煮渍，无复人形，百毒之汁，以灌其上，痛不可居，苦难不任，万劫当生六畜之中。或为贱人，聋盲六疾，非人之形，任人杀活，以报宿怨，福路日远#15，罪根日深，不得开度，长沦无还。
　　明真科曰：无极世界男女之人，生世所行，不信大法，不敬神明，或浮好三宝，执心不专，轻怠经法，秽慢灵文。或传受弟子，不依科年，或不关天地，私传无盟，自作一法，违负四明，或斋戒怠慢，疑忽上真。其罪深重，死被髡钳，循上剑树，八达交风，吹树低昂，足落刀山，往返无数，身体烂伤，痛不可忍，毒不可任#16，万劫当得还生下愚之中。或婴六疾，聋盲不聪，长与#17道隔，永远学门，转轮五苦，沉沦罪由，不得开度，长值恶根。
　　明真科曰：无极世界男女之人，生世所行，评详四辈，攻击天人，不慈不孝，不仁不忠，骂#18辱父母，六亲相残。或烹杀六畜，割剔残伤，夭杀狩命，屠毒众生，其罪深逆，死受酷对，吞火食炭，为火所烧，头面焦燎，通体烂坏，无复人形，身负铁镬，头戴火山，痛非可忍，考不可担，当得还生六畜之中，任人杀活，以酬昔怨，永失人道，长沦罪根，不得开度，何由得还#19。
　　明真科曰：无极世界男女之人，杀生淫祠，叛道入邪，诽笑道士，訾毁真人，轻慢三宝，弃法入伪，恣意无道，不信宿命，自作一法。或掘人骸骨，暴露草野，其罪深重，死受重对，裸身无衣，肉负#20铁杖，五体脓烂，不可胜忍，万劫当得还生下愚之中，痴聋无知，或受邪病，非复人道，福路长乖#21，与罪为绿，不得开度，亿劫无还。
　　明真科曰：无极世界男女之人，生世无道，劫盗人物，肆行凶逆，伤害人命，刀戟刺射，无所顾虑，换贷不还，取求无足，其罪深重，死受殃对，身形髡截，负山担石，食息无闲，不舍昼夜，涂炭辛苦，非可堪忍。万劫当得还生牛马之中，以力报怨。纵生人道，当受残伤，刑狱幽击，流曳八难，求死不得，忧恼自婴，不得开度，永沦罪门。
　　明真科曰：无极世界男女之人，生世无道，乘暗而行，夜入人家，掠人妻妾，夺人衣服，谋图不轨，伤残男女，死受重罪，头脚锁械，幽闭三光，不见日月，考掠楚痛，非可堪忍。万劫当得还生下人之中，为人仆#22使，任人鞭杖，或聋盲无目，为人所牵，以报宿怨，永去善道，恶根日深，长沦亿劫，不得开度#23。
　　明真科曰：无极世界男女之人，生世无道，不念善缘，三春游猎，放鹰走犬，张罗布网，放火烧山，刺射野兽，杀害众生，其罪酷逆，死充重殃，身负铁杖，万痛交行，驱驰百极，食息无宁，死魂苦毒，非可堪当，万劫当生，野兽之身。恒被烧斫，以报宿怨，纵横人道，恒遭恶人，万劫鞭迫#24，忧苦自婴，福路日远，罪根日臻，不得开度，长夜绵绵。
　　明真科曰：无极世界男女之人，生世立行，恶口赤舌，斗乱中外，评论道德，毁辱天真，不信经法，口是心非，潜行谋恶，攻击四辈，走作人物，形名男女，天人冤对，骂詈无度，声言丑秽，叫唤鬼神，更相咒诅，其罪深重，死受苦毒，拔出其舌，铁锥#25刺之，巨天力士，铁杖乱打，无复限极#26，身体烂坏，不可为忍，万劫当还，受形为犬，恒使吠人，任人打扑#27，纵还#28人中，当生边夷，非人之类，百恶所归，以报宿对，永失人道，无有归期，流连罪门，不得开度#29。
　　明真科曰：无极世界男女之人，生世立行，耽酒好色，恍惚失性，猖狂迷惑，五情乱离，去神损气，因醉贪欲，为恶不觉，叫唤骂詈，独作无对，打击善人，秽慢道法，谤毁经教，背真入伪，违负口信，欺谤#30四辈，所行失道，罪有深逆。死受重对，魂神苦剧，摙#31汲溟波，以灌四渎，谪作江河，昼夜无息，锒#32铛锁械，相牵流曳，冥冥长夜，终无解脱。万劫当生贼人之中，贫贱陋疾，为人所恶，以报宿怨，因缘之对，福路日远，罪根日结，不得开度，无由得出。
　　飞天神人曰：长夜之府九幽玉匮明真科律，一十四条罪报之目，先身积行，负逆恶对，善善相系，恶恶相续，往返相加，以致不绝，既失人道，转不自觉，沉沦六畜，畜生之类。纵还人中，痴愚之极，或生边夷，或婴六疾，相牵流曳，万劫无出，生世无几，死日长闭，一失善路，永乖贤域，冥冥长夜，何时得脱。来生男女，明自勖#33励，建立大功，以自拔赎，身受十戒，可免此厄，善识吾言，慎勿忘失。於是诸天大圣真人七千二百四十童子，一时称善。飞天神人说行恶受对一十四条，恶根因缘不绝之科毕，诸天童子欢喜作礼，於是飞天神人而作颂曰：
　　生世不善念，酷虐攻师宝。死受万痛毒#34，万劫失人道。苦酷谄忠良，谗谤击贤人。生世处边夷，死受牛马身#35。悭贪惟欲得，不念施众生。死魂为饿鬼，后生六畜形。富贵凌贫贱，离夺人种亲。身受破裂报，魂鬼被髡钳。咒诅无辜人，淫祀舞邪神。流曳三涂中，万劫生贱身。谋逆虐君父，秽辱毁天真。死入镬汤煮，苦痛不得还。执心不专固，轻慢天宝经。命过循剑树，风刀无暂停。不念怀慈心，酷毒害众生。死魂负铁镬，万劫戴火山。叛道向邪神，訾毁背真人。死形无衣披#36，铁杖不去身。劫盗人财物，斫刺於天民#37。死魂受髡截，生世被刑残。乘暗入人家，肆意适所行。死魂长幽闭，不见日月光。积行不念仁，游猎捕众生。铁杖以报怨，驱驰无暂宁。凶性作口舌，斗乱无疏亲。死受拔舌报，后生恒吠人。好酒失本行，五神并猖狂。死汲溟波水，灌沃四渎中。
　　於是飞天神人偈诵善恶因缘报应，以告诸天童子。是时天人莫不开悟，咸见命根，普思宿昔所行罪源，改心自励，修奉经文，宿责披散，九幽肃清，皆得更生善缘之中。诸天童子伏受法音，一时欢喜，作礼而去。
　　九幽玉匮罪福缘对拔度上品#38
　　太上道君前进作礼，上白天尊：今日侍座，得见童子，受诸威光，普照#39诸天福堂，及无极世界地狱之中，善恶报应，苦乐不同。善者欢泰，逍遥无穷，恶者涂炭，流曳八难，无复身形，甚可哀伤。如此之报#40，受恶因缘，亿劫长对，不识命根，不审可有功德，拔赎开度死魂，令出长夜九幽之中，身入光明，更生福门不乎#41。如蒙慈愍，生死荷恩，亡者闲乐，见世兴隆，富贵昌炽，寿命久长，则云荫八遐，风洒兰林，来生男女，得闻法音，惟愿天尊，分别解说，授以诀言，令众见明科，一切得安。
　　天尊告太上道君曰：谛听吾言，善思善识封#42於中心，晨夜存念，慎勿使忘。吾今为汝解说妙音，可得依用，拔赎罪魂，开出长夜，九幽八难，宿对披散，转入信根，生死欢乐，世世因缘。其法高妙，万劫#43一传，世有贤明，誓而告焉。密则福降，泄则祸#44臻。风刀之戒，告於明真，违犯科律，勿怨诸天。
　　於是天尊命#45飞天神人说罪福缘对拔度上品。当说经时，诸天日月星宿，朗曜普照九地无极世界，长夜之府九幽之中。长徒饿鬼，责役#46死魂，身受光明，普见命根，於是自悟，一时回心，咸使思善，念还福门，五苦解脱，三涂蒙迁，宿对披释，地狱宁闲。是时男女，普闻法音，预以有心，悉得神仙。
　　飞天神人曰#47：九幽玉匮拔度死魂罪对上品，常以正月、三月、五月、七月、九月、十一月，一年六月；月一日、八日、十四日、十五日、十八日、二十三日、二十四日、二十八日、二十九日、三十日，一月合十日；及八节日、甲子日、庚申日。於家中庭安一长灯，令高九尺，於一灯上然九灯，每令光明，上照九玄诸天福堂#48，下照九地无极世界长夜之中。依威仪具法#49开启，上请天仙地仙，真人飞仙，日月星宿，九宫五帝，五岳三河，四海兵马，各九亿万骑，三十二天监斋直事，侍香金童，散花玉女#50，五帝直符等#51，各三十二人，传言奏事飞龙骑吏等一合来下，监临斋堂，捻香愿念，应口上彻，行道事竟，皆启#52还天宫。昼则烧香，夜则然灯，使香烟不绝息，露经中庭，於九灯之下，绕灯行道，上香愿念毕，次向东九拜言：
　　某甲今皈命东方无极太上灵宝天尊、已得道大圣众、至真诸君丈人、九炁天君、东乡诸灵官。今故立斋，烧香然灯，愿以是功德，照曜诸天，普为帝王国主#53，君官吏民#54，受道法师，父母尊亲，同学门人，隐居山林学真道士、诸贤者，蠢飞蠕动，蚑行蜎息，一切众生，普得免度十苦八难，长居无为，普度自然，某#55家亿曾万祖，囚徒先魂，开诸光明，咸得解脱，转入信根，去离五道，开度因缘，死者长乐，生世蒙恩，天下太平，道德兴隆，今故烧香，自皈依#56师尊大圣众至真之德，得道之后，升入无形，与道合真。
　　毕，脱巾叩头自抟，各八十一过止。
　　次南向三拜言：
　　某甲今皈命南方无极太上灵宝天尊、已得道大圣众、至真诸君丈人、三炁天君、南乡诸灵官。今故立斋，烧香然灯，愿以是功德，照曜诸天，普为帝王国主，君官吏民，受道法师，父母尊亲，同学门人，隐居山林学真道士、诸贤者，蠢飞蠕动，跂行蜎息，一切众生，普得免度十苦八难，长居无为，普得自然。某家亿曾万祖，囚徒先魂，开诸光明，咸得解脱，转入信根，去离五道，开度因缘，死者长乐，生世蒙恩，天下太平，道德兴隆。今故烧香，自皈依师尊大圣众至真之德，得道之后，升入无形，与道合真#57。
　　毕，叩头抟颊，各二十七过止。
　　次西向七拜，言：
　　某甲今皈命西方无极太上灵宝天尊、已得道大圣众、至真诸君丈人、七炁天君、西乡神仙诸灵官。今故立斋，烧香然灯，愿以是功德，照曜诸天，普为帝王国主，君官吏民，受道法师，父母尊亲，同学门人，隐居山林学真道士、诸贤者，蠢飞蠕动，跂行蜎息，一切众生，普得免度十苦八难，长居无为，普度自然。某家亿曾万祖，囚徒先魂，开诸光明，咸得解脱，转入信根，去离五道，开度因缘，死者长乐，生世蒙恩，天下太平，道德兴隆。今故烧香，自皈依师尊大圣众至真之德，得道之后，升入无形，与道合真。
　　毕，叩头自抟，各六十三过止。
　　次北向五拜言：
