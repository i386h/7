<!-- { "loadSidebar": true } -->
　　某甲今皈命北方无极太上灵宝天尊、已得道大圣众、至真诸君丈人、五炁天君、北乡诸灵官。今故立斋，烧香然灯，愿以是功德、照曜诸天，普为帝王国主，君官吏民，受道法师，父母尊亲，同学门人，隐居山林学真道士、诸贤者，蠢飞蠕动，跂行蜎息，一切众生，普得免度十苦八难，长居无为，普度自然。某家亿曾万祖，囚徒先魂，开诸光明，咸得解脱，转入信根，去离五道，开度因绿，死者长乐，生世蒙恩，天下太平，道德兴隆。今故烧香，自皈依师尊大圣众至真之德，得道之后，升入无形，与道合真。
　　毕，叩头抟颊，各四十五过止。
　　次东北向一拜，言：
　　某甲今皈命东北方无极太上灵宝天尊、已得道大圣众、至真诸君丈人、梵炁天君、东北乡诸灵官。今故立斋，烧香然灯，愿以是功德，照曜诸天，为帝王国主，君官吏民，受道法师，父母尊亲，同学门人，隐居山林学真道士、诸贤者，蠢飞蠕动，跂行蜎息，一切众生，普得免度十苦八难，长居无为，普度自然。某家亿曾万祖，囚徒先魂，开诸光明，咸得解脱，转入信根，去离五道，开度因缘，死者长乐，生世蒙恩，天下太平，道德兴隆。今故烧香，自皈依师尊大圣众至真之德，得道之后，升入无形，与道合真。
　　毕，叩头抟颊，各九过止。
　　次向东南一拜，言：
　　某甲今皈命东南方无极太上灵宝天尊、已得道大圣众、至真诸君丈人、梵炁天君、东南乡诸灵官。今故立斋，烧香然灯，愿以是功德，照曜诸天，为帝王国主，君官吏民，受道法师，父母尊亲，同学门人，隐居山林学真道士、诸贤者，蠢飞蠕动，跂行蜎息，一切众生，普得免度十苦八难，长居无为，普度自然。某家亿曾万祖，囚徒先魂，开诸光明，咸得解脱，转入信根，去离五道，开度因缘，死者长乐，生世蒙恩，天下太平，道德兴隆。今故烧香，自皈依师尊大圣众至真之德，得道之后，升入无形，与道合真。
　　毕，叩头抟颊，各九过止。
　　次西南向一拜言：
　　某甲今皈命西南方无极太上灵宝天尊、已得道大圣众、至真诸君丈人、梵炁天君、西南乡诸灵官。今故立斋，烧香然灯，愿以是功德，照曜诸天，普为帝王国主，君官吏民，受道法师，父母尊亲，同学门人，隐居山林学真道士、诸贤者，蠢飞蠕动，跂行蜎息，一切众生，普得免度十苦八难，长居无为，普度自然。某家亿曾万祖，囚徒先魂，开诸光明，咸得解脱，转入信根，去离五道，开度因绿，死者长乐，生世蒙恩，天下太平，道德兴隆。今故烧香，自皈依师尊大圣众至真之德，得道之后，升入无形，与道合真。
　　毕，叩头抟颊，各九过止。
　　次向西北一拜，言：
　　某甲今皈命西北方无极太上灵宝天尊、已得道大圣众、至真诸君丈人、梵炁天君、西北乡诸灵官。今故立斋，烧香然灯，愿以是功德，照曜诸天，普为帝王国主，君官吏民，受道法师，父母尊亲，同学门人，隐居山林学真道士、诸贤者，蠢飞蠕动，跂行蜎息，一切众生，普得免度七苦八难，长居无为，普度自然。某家亿曾万祖，囚徒先魂，开诸光明，咸得解脱，转入信根，去离五道，开度因缘，死者长乐，生世蒙恩，天下太平，道德兴隆。今故烧香，自皈依师尊大圣众至真之德，得道之后，升入无形，与道合真。
　　毕，叩头抟颊各九过止#58。
　　次向上方#59三十二拜言：
　　某甲今皈命上方无极太上灵宝天尊、已得道大圣众、至真诸君丈人、三十二天帝君、玉京玄都紫微上宫诸真人玉女、神仙灵官。今故立斋，烧香然灯，愿以是功德，照曜诸天，普为帝王国主，君官吏民，受道法师，父母尊亲，同学门人，隐居山林学真道士、诸贤者，蠢飞蠕动，跂行蜎息，一切众生，普得免度十苦八难，长居无为，普度自然。某家亿曾万祖，囚徒先魂，开诸光明，咸得解脱，转入信根，去离五道，开度因缘，死者长乐，生世蒙恩，天下太平，道德兴隆。今故烧香，自皈依师尊大圣众至真之德，得道之后，升入无形，与道合真。
　　毕，叩头自抟，各二百八十八过止。
　　次向下方#60一十二拜，言：
　　某甲今皈命下方无极太上灵宝天尊、已得道大圣众、至真诸君丈人、九垒土皇#61、四司五帝、十二仙官、五岳四渎、九宫真人、神仙玉女、无极世界地祇诸灵官。今故立斋，烧香然灯，愿以是功德，照曜无极世界长夜之府九幽之中，普为帝王国主，君官吏民，受道法师，父母尊亲，同学门人，隐居山林学真道士、诸贤者，及臣家亿曾万祖，长夜死魂，先身所犯天禁地戒，罪恶缠结，死受宿对，往返涂炭，因缘不绝，流曳五苦，长徒无脱，乞今烧香，然灯忏谢，以自拔赎，光明普照长夜之府九幽地狱，解出幽魂，罪根散释，三官九署，不见拘闭，开度升迁，得入福堂，去离恶道，恒居善门，生世欢乐，普天安宁。今故烧香，自皈依师尊大圣众至真之德，得道之后，升入无形，与道合真。
　　毕，叩头自抟，各一百二十过，止。
　　飞天神人曰：明真科品，凡拔度亿曾万祖宿罪恶根，行道如法，则九幽开通，长徒死魂，身受光明，大慈之道，无量福田。夫屈折礼拜，叩头自抟，以施逊谢之辞，而心丹意尽，精诚苦到，自然感彻，身体疲弊，不任牵曳，自可心拜於天真，无烦於屈折。苟外饰而心怠，亦劳形於礼拜尔。信向之士，心口相应，捻香感愿，已彻诸天，生死罪对，靡不散释。然此功德甚重，三界所称，福德巍巍，难可载焉。
　　太上道君稽首上白天尊：今闻飞天神人说罪福缘对拔度上品，陈请礼谢，解释宿根，来生男女当受其恩，普得开度，身入光明，为善如是，复有余方，不审天有重灾，国祚不安，星宿越错，四气失常，兵寇#62疾厄，帝王不宁，毒疠流布，天人死伤，当作何法，以禳其灾，拔度厄难，解诸不祥，愿垂教旨，可得修行，和天安地，佐国立功。如见训敕，则恩布十方，国祚安镇，帝王兴隆，天下欢泰，福庆无穷，来世一切，普闻法音。
　　於是天尊告飞天神人而说#63罪福缘对拔度上品，救度国土灾疾、危厄灾难，未尽者便可尽为对太上道君一一说之，使未见者见，未闻者闻，普教一切，令众见光明，於是说之，善受诀言。
　　飞天神人曰：长夜之府九幽玉匮明真科法，帝王国土疾疹#64兵寇，危急厄难，当丹书灵宝真文五篇，於中庭五案，置五方，一案请一篇真文。以上金五两，一两作一龙，五两分作五龙，以镇五篇文上。又以五色纹缯之信，以镇五帝，有灾之身随年赍紫文之缯，拔度身命，安镇国祚，禳解天灾，明星列宿。春则然九灯，亦可九十灯，亦可九百灯。夏则然三灯，亦可三十灯，亦可三百灯。秋则然七灯，亦可七十灯，亦可七百灯。冬则然五灯，亦可五十灯，亦可五百灯。四季之月则然灯十二，亦可百二十灯，亦可千二百灯。又安一长灯，长九尺，上安九灯置中央，以照九幽长夜之府明达。大法师於中央，披头散结，依诀涂炭，六时请谢，中庭行事。若清信男女，佐国祈请，当於门外散发，涂炭陈情。春则九日九夜，夏则三日三夜，秋则七日七夜，冬则五日五夜，四季则十二日十二夜。罗列光明，照曜诸天无极世界长夜之中，则九幽开清，光入无穷，三景朗照，天地安宁，星宿复位，四时和平，万灾咸消，兵疾不行，天人欢泰，国祚兴隆。行道日竟，当烧真文，散之青烟。
　　飞天神人曰：法师从地户入烧香#65，绕香灯三过，还东向立，叩齿三十六通，发炉#66。
　　次发炉#67
　　无上三天玄元始三炁太上道君，召出臣身中三五功曹、左右官使者、左右捧香驿龙骑吏、侍香金童、传言玉女#68、五帝直符，各三十六人出，出者严装，关启土地里域四面真官，臣今正尔烧香行道，愿使十方正真之炁入臣身中，所启速达，径御太上无极大道至尊玉皇上帝御前。
　　次各称法位#69
　　三洞大法师小兆臣某#70上启虚无自然元始天尊、无极大道太上道君、太上老君#71、高上玉皇、已得道大圣众、至真诸君丈人、三十二天帝、玉虚上帝、玉帝、大帝、东华南极西灵北真、玄都玉京金阙七宝玄台紫微上宫灵宝至真明皇道君。臣宿命因缘，生值#72法门，玄真启拔，得入信根，先师盟授三宝神经，法应度人九万九千，位登至真#73。臣#74祖世以来，逮及今身#75，生值经教，常居福中，功微德少，未能自仙，志竭皈命#76，佐国立功。今国土失和，兵病并兴，阴阳否激，星宿错行，灾疾#77重厄，其事云云。或虑帝王受天禅祚#78，总监兆民，未周#79施惠，广润十方，使天人丰沃，欣国太平，而行无歌咏，路致吞声#80，故三景昏错，大灾流行，帝王忧惕，兆民无宁。今谨依大法，披露真文，烧香然灯，昭曜诸天，信誓自效，行道谢殃，愿上请天仙兵马九亿万骑，地仙兵马九亿万骑，真人兵马九亿万骑，飞仙兵马九亿万骑，神人兵马九亿万骑，日月兵马九亿万骑，星宿兵马九亿万骑，九宫兵马九亿万骑，五帝兵马九亿万骑，五岳兵马九亿万骑，三河四海兵马九亿万骑，三十二天监斋直事、侍香金童、散花玉女#81、五帝直符各三十二人，传言奏事飞龙骑吏等，一合来下，监临斋堂，捻香愿念，应口上彻，须行道事竟，有功勤者，言功仙官#82。
　　次三捻上香
　　三洞大法师小兆臣某，今故立直，初捻上香#83愿以是功德，为帝王国主，君臣吏民、普天七世父母，去离忧苦，上升天堂，今故烧香，皈身皈神皈命大道，臣首体投地，皈命太上三尊。愿以是功德，归流普天七世父母，乞免离十苦八难，上升天堂，衣食自然，长居无为，今故烧香，自皈依师尊大圣众至真之德，得道之后，升入无形，与道合真。
　　臣今故立直，二捻上香#84，愿以是功德为帝王国主，君官吏民，受道法师，父母尊亲，同学门人，隐居山林学真道士、诸贤者，愿各得其道，皈身皈神皈命大道。臣首体投地，皈命太上三师，愿以是功德，归流帝王国主、君官吏民、受道法师、父母尊亲、同学门人，隐居山林学真道士、诸贤者，愿各得其道，安居无为，长享福祚。今故烧香，自皈依师尊大圣众至尊之德，得道之后，升入无形，与道合真。
