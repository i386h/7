<!-- { "loadSidebar": true } -->
　　《传奇》：元和中有元彻、柳实居于衡山，欲越海织舟合浦，忽飓风飘入大海，莫知所适。俄至孤岛而风止，二子登岸，忽见双变女子二人，因叩头求哀，乞返人世。二女悯之，乃引谒南淇夫人，告以姓名，夫人笑曰：昔有刘、阮，今有元、柳，岂非天也。命二女送客，以玉壶一枚赠之，题诗曰：来从一叶舟中来，去向百花桥上去。若到人问扣玉壶，鸳仑自解分明语。俄有桥长数百步，栏槛上皆有异花，二子登桥，遂抵合浦，回视已无桥矣。将归衡山，中涂以手扣玉壶，果有鸳青语曰：当欲饮食，前行自遇耳。忽道左有盘肴饮食丰备，二子食之不饥。后遇一史日太极先生，以壶告之，先生曰：吾贮玉液壶也，亡来已久。后二子随史隐祝融峰，疑自此得道也。
　　少君眉目，子荣鼻口。
　　《神仙传》：李少君，齐人也，闻汉武帝好神仙，少君以神方干武帝云：丹砂可作黄金，服之能升天。时见武帝御座有铜器，曰：此齐威公之器也。帝验其刻镂之文，果是，乃知少君数百岁。肌肤光泽，其眉目口齿如童子焉。
　　《丹台新录》：赵瞿字子荣，时息癞疾垂死，自厌入山，以身投虎狼，不归。忽遇异人授以服食法，而疾除，身体轻强，年一百七十岁有少容。临外时见二美女出入口鼻之问，耳闻琴瑟之声，在人问三百余年，色如童子。
　　真多朝元，可居占斗。
　　《列仙传》：李真多者，神仙李脱之妹也，随兄修炼而兄授之以朝元之要，行仅百年，状如二十许，遇太上降授以飞升之道。今蜀中有真多治是也。
　　《高道传》：道士任可居者，不知何许人，年四十，木讷愿殷，负囊事道士向道荣。道荣怜其志，以镇元策、灵宝诀付之，戒曰：十八年后方可以示人，灾福之验，勿窥荣利，无妄传授，此道得之者神仙，泄之者夭枉。可居自后渐言人休咎，或为人禳醮，每占，先令每人斋戒向壁，列斗魁之像，坐其前，则祸福吉凶历历如见。
　　李泌泼蒜，叔茂种韭。
　　《邺侯家传》：李泌少时身极轻，能於屏风上立，有异人云：此儿十五铃升腾。父母恶之，忽闻空中异香，作蒜汁泼之，恐其飞腾也。既长，辟谷，每道引，骨节珊然，人谓之铄子骨。尝作歌曰；天覆吾，地载吾，天地生吾有意无，不然绝粒升天衢，不然呜坷游帝都，焉能不贵复不去，空作昂藏一丈夫。
　　《真诰》：秦时巴陵侯姜叔茂来住句曲山下，种五果并五辛菜，常卖以市丹砂而用之。今山问犹有韭蓬，即其遗种耶。秦孝王时封侯，今名此地为姜巴者是矣。
　　龙君橘社，渔父杏坛。
　　《仙传拾遗》：柳毅家于江、湘，仪凤中下第，将还乡里，其故人客寓泾阳者往别之，未至六七里，见美妇人牧羊於野，心甚易之，问其故，云：洞庭龙君小女也，嫁于泾川小龙，为夫所薄，态於舅姑，舅爱其子，黜之以至于此。因托毅寓书于洞庭之北有巨橘谓之橘社，乡里祠之，至其所，以物击木三五声，书可达矣。毅如其言。有武夫出波问，引毅入波中，其官阙如王者之居。於是留毅官中，欢宴累日。既还，赠遗珍怪，不可名迷。
　　《南华真经》：孔子游乎缁帷之林，休坐乎杏坛之上，弟子读书，孔子弦歌鼓琴。奏曲未半，有渔父者下船而来，鬓眉交白，披发偷袂，行原以上，距陆而上，左手据膝，右手持颐，以听曲终。
　　张摒饮水，伯阳饵丹。
　　《仙传拾遗》：张懈，武陵人，幼而好学，常注念於桃源观，愿遇灵仙以希度世，亦髡鬃通感，秘而不言。乾符中，郑垮出牧武陵，因迷词文虔诚祷祝，以懈牙将之中素勤道法，令查其词致斋。法事未毕，有仙乐五云之异，良久垂一琼璃瓶，自空而下。懈捧接之，及一瓶水耳，尽饮之，甘美无比，忽然腾跃升天而去。
　　《神仙传》：魏伯阳入山作神丹，将弟子三人。丹成，知弟子心未尽，乃试之曰：丹虽成，当试之以犬，犬飞者可服之，若犬死不可服也。乃以丹饵犬，犬食即死。伯阳曰：五。辈违世俗，委家入山，不得仙道，亦耻归，死之与生，吾当服之。丹入口又死。徐二弟子相顾曰：作丹以求长生，今服却死，何如不服。乃出山营棺木。二#3人去后，伯阳即起，与服丹弟子姓虞及白犬而出，逢其入山伐薪人，作手书与乡里，寄二弟子。二弟尔时乃醒，悔恨而已。
　　骡客排阖，胡综启关。
　　《神仙传》：茅山黄尊师学行甚高，开讲之次，众方云集，忽有一人排闽而呼曰：道士奴，天正热，聚众何为，何不入深山学道，敢漫语耶。师不对，良久色稍和。曰：岂非要钱修造乎，可尽取破釜杂铁来。师如其旨。即命掘地为炉，以炽火销镕，取少药搅之，少顷去火，已成白金矣。师感谢，笑而出门，不知所之。后有人见於京师，腰插一鞭，逐一骡，其去如飞，或目之为骡客。
　　《搜神览》：江州太平观道正胡用综双目失明，罢职，尝令人引行观中，至门时天大雪，人言有贫者口衔一饬，坐谐砌上，货墨一金一寸，人稀售之。综问其故，曰：今日大雪，不能入城，遂憩此，而人少顾者。综悯焉，丐之五十金，日以为常。忽一日，叩门告辞，关挞不开，相隔而语曰：我赠君墨一寸，请自保之，随意而用，若有息，磨服之，不复有苦。综谢之，问其姓，曰：我卖墨牌榜即姓氏也。乃置墨而去，渐闻声远，启关无及矣。综因磨墨饮之，即觉两目明彻。或日以筋界口乃吕字，疑其洞宾也。
　　沈彬石椁，袁记铜棺。
　　《贾氏录谈》：沈彬郎中少好道，将卒，戒其子云：吾所居堂中正是吉地，即葬之。子孙不敢违。既兆其穴，开之见石梆一所，甚宽广，及有青石莲灯三枚，镌刻甚妙，又有石记云：开成二年，开虽开，亦不埋，漆灯犹未照，留待沈彬来。后人见栖於西山天宝洞。
　　《袁府君祠堂记》云：府君，后汉人也。按北齐《修文御览》云：阳羡初立县时，会稽袁圯生有神异，而君始为令於此，逆知水旱，自言死当为神，或寝息继日，梦与神宴会。一旦无疾暴亡，殡后风雨晦冥，忽失柩所在。有民夜闻荆南山若数千人声，晨往视之，而柩在焉，亟抵县白之，吏民驰至，柩已神藏，止见石坛石家而已。於是改荆南山为君山，至今俗呼为铜棺山，以谓府君亡时天降铜棺，如王乔为叶令天降玉棺类也。
　　紫云乘风，黄梅堕井。
　　《纪闻录》：唐开元二十四年春二月，驾在东京，以李适之为河南尹。其日大风，有女冠乘风至玉真观，集于锺楼，人观者如堵，以闻於尹。尹，率略人也，怒其聚众，袒而笞之，而乘风者既不哀析，亦无伤损，颜色不变。适之大骇，方礼谒。奏闻，劲召入内殿，访其故，乃蒲州紫云观女道士也，辟谷久轻，因风遂飞至此。后因大风，复飞去不返。
　　《广异记》：黄梅县女道士张连翘年八九岁，常持瓶汲水，忽见井中有莲花如小盘渐渐出井口，往取便缩，不取又出，如是数四，遂堕井。家人怪久不还，往视，见连翘立井水上。自后不食，父母命出家为道士。年十八，昼日於观中独坐，见天上雨钱，又雨黄药，吞二粒，觉神情倍於常日。
　　鲁聪致雷，王向分影。
　　《续仙传》：叶千韶字鲁聪，有道衍。尝遇岁旱，人请析祷，师即焚香启祝，须曳降雨。人有请政雷者，以足擦地，便呜从地底槐槐声。一日於城市忽驱叱以振威，人诂之，曰：我见某处火灾，故救之耳。验之信然。
　　《列仙传》：王向生而秀异，日望终南山高峰，谓父母曰：儿长大叉居此山。人甚器之。既冠，不愿仕，以坐忘遗照为事，遇神仙孟先生授以道法，能变化分形化影。
　　谢云一川，王涛万顷。
　　《集仙录》：果州谢自然，绝粒，多言道家事，词气高异。刺史韩佾至郡，疑其妄，延入州，闭之累月。率长幼开钥出之，肤体俨然，佾即使女自明师事之。又於大方山置坛请道士程太虚具三洞录，迁自然居於州郭。正元九年，刺史李坚致任，自然告云：居城郭非便，愿依泉石。坚即筑室於金泉山。一日诣州与李坚别，即於金泉山白日上升，士女数千人咸共瞻仰，须臾五色云遮亘一川。
　　《墨客挥犀》：王平甫，熙宁癸丑岁直宿崇文馆，梦有人邀之至海上，见中央官殿甚盛，其中作乐，笙箫鼓吹之使甚众，题其官日灵芝官。平甫欲与俱往，有人在官侧，隔水谓曰：时未至，且令去，他日当迎之。至此恍然梦觉，时禁中已锺呜矣。为诗曰：万顷波涛木叶飞，笙箫官殿号灵芝。挥毫不似人问世，长乐锺声梦断时。
　　秀川铁扇，观福金饼。
　　《野人闲话》：祠部员外郎彭晓字秀川，自号真一子，常谓人曰：我钱铿之后，世有得道者，余虽披朱紫，食禄利，未尝懈怠於修炼，去作一代之高人，终不为下鬼者矣。宰金堂县，则怛骑一白牛於昌利山往来，似有会真之所，往往有白鹤飞呜前后。晓注《阴符经》，解《参同契》。每篆符，谓之铁扇子，有疾者饵之辄愈。《集仙录》：黄观福、家贫，每以杠叶为香焚之，食植不嗜五谷。既笑欲嫁之，忽谓父母曰：门前井中极有异物。往看之，水果汹涌，乃自投水中，良久不出。洒之，得一古像天尊，状貌与女无异，水即澄静，便以木像置路侧，号泣而归。其母时来视之，怀念不已，忽有彩云仙乐导卫甚多，与女子三人下其庭中，为父母曰：女本上清仙人也，有小过，谪在人间，年限既毕，复归天上，无政忧念也。又曰：此今年疾疫死者甚多，移家益州以避西年。即留金数饼，升天而去。
　　三洞群仙录卷之十二竟
　　＃１『令』字原作『今』，据《辑要》本改。
　　＃２『俎』字原作『姐』，据《辑要》本改。
　　＃３『二』字原作『一』，据《辑要》本改。
　　三洞群仙录卷之十三
　　正一道士陈葆光撰集
　　沙苑娇翅，华阳养翮。
　　《高道传》：益州城西有道观，非修习者莫之居。徐佐卿尝自称青城道士，一岁三四至。天宝中重阳日，明皇猎于沙苑，见云问一孤鹤翔飞，上射中之，带箭而坠，奖然矫翅书于东南。是日佐卿镌箭而来，神采不怡，谓人曰：吾行山中，偶为此物所加，已无恙矣。此箭非人问所有，越明年，箭主到此，当付之。遂留於后壁，复题其时云十三载九月九日也。明皇狩蜀，至观，因幸道院，见前箭，命取阅之，即御箭尔。上惊异，询之，道士以实对，即知前岁沙苑中所射之鹤乃徐佐卿也。复览其题，则又知当日自沙苑一书而至于斯也。今有飞仙岭，传佐卿带箭飞泊之所，下有飞仙观存焉。
