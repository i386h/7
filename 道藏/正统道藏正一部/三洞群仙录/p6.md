<!-- { "loadSidebar": true } -->
　　《青琐》：韩湘字清夫，文公侄也，落魄不羁，尝醉吟曰：青山云水窟，此地是吾家，后夜流琼液，凌晨咀绛霞。琴弹碧玉调，炉炼白朱砂，宝鼎存金虎，玄田养白鸦。一瓢藏世界，三尺斩妖邪，解造适巡酒，能开顷刻花。有人能学我，同共看仙葩。公问日，．子安能夺造化开花乎。湘曰：此事甚易。取土聚之以盆，俄顷碧莲二朵，类牡丹花，叶有小金字云：云横秦岭家何在，雪拥蓝关马不前。公莫晓句意。后言佛骨，谪潮州，时大雪，涂中遇湘，曰：忆向花上之句乎。询地名，即蓝关也。公方惊悟，乃续其诗：一封朝奏九重天，夕贬潮阳路八千。本为圣明除弊事，敢将衰朽惜残年。云横秦岭家何在，雪拥蓝关马不前。知汝远来深有意，好收吾骨瘴江边。湘后与公俱至沅湘，莫知所之。
　　《广记》：函谷关令君喜占风气，逆知当有神人来过，乃扫道四十里，见老子而知是也。老子在中国都未有所授，知喜命应得，乃停关授以道要。
　　吁真母部，黄君父属。
　　《西山记》：吁真君讳烈，字道微，事母以孝闻。而母亦有志学道，与母同往西山见许真君，叩头求哀。真君念之，使筑室於所居之西，侍母居焉，授以道卫。及许真君上升，道微与母皆受玉皇诏，部分许君家属升天。
　　又，真君姓黄名仁览，字紫庭，父名辅，字万石，有高行，事亲以孝闻，州郡举孝康。穆帝时，仕至御史。紫庭少使技，有清致，许真君以女妻之。万石事许君，执弟子之礼。及紫庭受玉皇诏，与父母家属升天。今高安县祥符观有丹井存焉，乃其故居也。
　　修公化羊，尹澄悯鹿。
　　《列仙传》：修羊公隐华山石室中，服黄精。室有石状，公外其上而石尽穿。景帝闻名诏之，公即於状上化为白羊，题其胁曰：羊公谢天子。帝后置石羊於台上，公复化而隐，不知所在。
　　《丹台新录》：尹澄有道衍，始皇累诏不起。澄厌喧哗，意以山林为乐，改名尹林子，远遁林谷。时见常鹿有一伤足者踬顿不前，澄悯其苦，用药封其足。复遇大雨，食尽，困於林薮，时韦鹿奄至，饥则吮乳，寒则外怀，相随累月。遇神人授秘诀，乃能生骸护病。年三百四十岁，白日上升。而《真诰》名尹林子者，汉末入茅山，令以为真人矣。
　　志真挚虎，子英捕鱼。
　　《高道传》：吕志真，广成先生弟子，居石室十余年，善以药石救人。入林谷则虎豹随之，问其道则默无所对。出商山道中，忽失色不前，人皆讶之，且曰：前有剽掠者来。果见兵刀至，志真谓贼曰：此行皆吾弟子，无得干之。其徒敛衽避路，不复敢前。又至一谷口曰：此有害人之物。同行欲见之，遂入林中，以绳繁二虎而出。由是知志真深得广成之道焉。
　　《列仙传》：子英者，舒乡人也，善入水捕鱼，得赤鲤鱼，爱其色，持归着池中，数以米谷食之。一年长一丈余，遂生角，有翅翼。子英怖而谢之，鱼曰：我来迎汝尔，可上我背，与汝俱去。须突暴雨，子英乃上其背，腾空而去。
　　子先二狗，沉建一驴。
　　《列仙传》：子先姓呼，汉时人，卜师，寿百余岁。好饮酒，有一妪待之甚厚，未尝问及酒资。一日忽呼妪曰：急装，当与共行。是夜有神人持二茅狗来，子先与妪共乘之入华阴山，大呼云：子先酒家母在此。
　　《仙传拾遗》：沉建有延年却死之衍，一日远行，寄驴一头并犬羊於主人之家，各付药一粒而去，主人曰：此客可怪，寄下十五口，并无一文，当若之何。建出三年乃还，奴婢驴羊如故。建轻举矣，或去或还，如此三、百余年，人皆不晓，后不知所在。
　　韩众苣胜，廷瑞莒蒲。
　　《总仙记》：乐子长，齐人，少好道，入霍林山，遇韩众授以苣胜赤杯散服之，年可八十岁，色如少女。后升仙，补为修门郎。
　　《郡阁雅谈》：沈道士名廷瑞，故吏部彬之子，居玉笋山，每遇深山古洞，终日忘返。一日辞道倡，坐集仙亭上，念人生几何赋毕，乃卒。葬后越二年，有阁皂山曾昭莹於山门数里相遇，其合皂、玉筒相去一百六十里，曾问所往，云暂到庐山寻知己，且留诗一首为别云：南北东西路，人生会不无。早曾依·合皂，又却上元都。云片随天阔，泉声落石孤。何期早相遇，药共煮莒蒲。曾归玉笋话及，方知师尸解矣。
　　俱凤阗茸，持满侏儒。
　　《北梦琐言》：后唐同光中，有狂生桑俱凤，闯茸垢腻，不近人情，神异不一。至渚官谒南平王，一足草履，一足麻鞋，号为野人。
　　《河东记》：唐汝阳王迁能剧饮，衍士叶法能过之，王强以酒，不可，曰：某有生徒，酒量可与王敌，明日使谒王。诘旦有投刺者，日道士常持满。王遽引入，形状侏儒，然神气彩莹，音韵铿然。既坐，善谈胚辉。王命饮，道士听然，王以醇酒写大斛中，沃以巨鱿。王既醺然，而道士风韵高爽。良久忽谓王曰：某止此一杯醉矣。王强之，道士曰：王不知量有限乎，何铃强之。复劝一杯，忽然倒地。视之乃一大酒槛耳，受五斗焉。
　　瑶池白橘，沧州碧枣。
　　《神仙传》：周穆王会西王母於瑶池，食素蓬、黑枣、碧藕、白橘。
　　《桂阳杂编》：隋处士元藏几为海使判官，遇风船坏，破木载至洲，岛人曰：此乃沧洲，去国千万里。花木常如二三月，人多不死，产分蒂瓜，长二尺，碧枣、丹粒皆大如梨，池中有四足金鱼、金莲花，妇人探为首饰，日不载金莲花，不得到仙家。藏几思中国，洲人制凌风舫送之，激水如箭，旬日达东莱。问其国，乃唐也，自大业至贞元，二百年矣。
　　右英五芝，凤纲百草。
　　《真诰》：右英夫人吟曰：有心许斧子，言当探五芝。芝草铃不得，汝亦不能来。
　　《广记》：凤纲者，汉阳人。尝探百草花，以水渍泥封之，自正月始，尽九月末，止埋之百日，绞煎丸之，卒死者以此药内口中，皆立生也。纲服药数岁，不老，后入地肺山。
　　公成偃逸，宋来洒扫。
　　《真诰》：赵公成昔息脚疾，不能步履，心常默拜太上。三十年精专不替，感太上赐药一剂，服之即愈。后得道，今在鹤呜山。行道之时，未尝少忘，此所谓内研太元，偃逸神府者也。
　　又，宋来子，楚庄公时为市长，常洒扫於市，见一乞食黄歌於市云：天庭发双华，山源障阴邪，清晨按天马，来诣太真家。歌此乞食於市，人无有识者，独来子知之，遂以师礼事之。积三十年，授来子以中仙之道，今在中岳。方知乞食黄乃西岳真人冯延寿也。注云：手为天马，鼻为山源。
　　宫嵩长生，郭延不老。
　　《抱朴子》：官嵩有文才，年数百岁，色如童子，遇仙人干吉，得其书，多论阴阳否泰之事。有天道焉，有地道焉，有人道焉。治国者用之以致太平，治身者用之以保长生，此其道也。
　　《神仙传》：东郭延者，山阳人，服灵飞散。夜书在冥室中，身皆生光。又能远望，见平地数十里上小物，知其采色。天下当死者，识与不识皆逆知之，如其言。在乡里四五百岁不老，一旦有数十人乘虎豹来迎，比邻尽见之。辞别而去，入昆仑山中。蔡女绣凤，志和雕鸾。
　　《广记》：蔡女仙，襄阳人也。．幼而慧巧，善刺绣，邻里称之。一日绣双凤方成，五彩霞焕，忽一老人诣门请观，为安眼。眼成，双凤翔举，而老史同女子各乘凤去，即降襄阳山南之林。后因号襄阳山为凤林山，置凤林关，乃劲其宅为凤林静真观，立女冠像。
　　又，韩志和，外国人，入中国为卫士，雕木为鸾鹤乌鹊之形，置机梡于腹中，发之则翔空百步之外。又能作龙御状，履之则牙爪皆动，夭矫如飞。宪宗悦之，甚厚赐。而志和悉散与人，后遁去，不知所之。
　　乐巴破庙，谷青发棺。
　　《广记》：乐巴时为成都功曹，而太守问曰：功曹有道，可试之乎。曰：唯。即时入壁，冉冉如云气之状，已失巴所在。后除郎官，迁豫章太守。其山有庙甚灵，能使江船分风使帆，巴至，失神所在，巴曰：庙鬼诈矣。遂破其庙。鬼走，化为书生，往齐国，而太守以女妻之。巴往齐国见太守，遂书符长啸，令书生出相见，叱之，化为狸，即斩杀之。
　　《列仙传》：谷青，成帝时侍郎也。因病死而尸不玲，入殡不钉，至二年，见青冠情坐於县门上。家人迎之，不下。发棺无尸。后入太白山，人为之立祠，而青时复往来於祠中。
　　梁伯求卫，孝惠祠韩。
　　《神仙传》：孝帝遣使者梁伯至山中求卫叔卿，不见，但见其子度世。与之俱入太华山寻访，度世望见父与数人博戏於石上，坐白玉状。度世问博者为谁，曰：洪崖先生、许由、巢父、王子晋也。曰：我有仙方，在所居柱下。度世归掘之，得，玉函，封以飞仙之印，乃五色云母也。度世服之仙去。
　　《拾遗记》：汉孝惠帝时有道士韩稚，解绝国人，言有泥离国来朝，人长四尺，两角如玺，牙出於唇，处於深穴，其寿不可测。帝使稚问之经见几代，答云：五代事相承，迭生迭死，如飞尘细雨，存没不可论。又记女娲及轩黄以来事，了如在目。稚以闻於帝，帝叹曰：悠哉杳昧，非通神达理，难可语乎斯远矣。稚於斯退，莫知所之。帝使诸方士立仙馆於长安北，名曰：祠韩。
　　若山脱屐，任敦弃官。
　　《广记》：唐若山，开元中出镇润州，日与僚友宾客三五人整棹浮江。将游金山寺，既及中流，江雾晦冥，咫尺不辨。若山独见老史棹鱼舟，直抵舫侧。若山入鱼舟中，超然而去。几案间得若山诀别之书，又得遗表一纸，其略云：臣运属休明，累叨荣爵，风悟升沉之理，深知止足之规，栖心玄关，早得真诀。黄金可作，信淮南之昔言，白日可延，察真经之妙用。既得之矣，余复何求。是用挥乎红尘，腾神碧落，扶桑在望，蓬岛非遥。遐瞻帝阙，不胜犬马恋轩之至。明皇省表，异之。
　　《道学传》：任敦字子尚，永嘉初，天下扰攘，弃官南渡，遂抗志俗外，居於山林。忽有一人长丈许，敦问之，此人自称是阿那窟老君见使来问讯，敦问：老君常在何许。答曰：常在天上，复游世问。又怛经过而去，复有所止，答云：时往大治及仙图中。敦后逆知孙恩之祸，乃尸解於木沼山。
　　稚川金阙，公远碧落。
　　《本传》：玉皇诏葛真人曰；洪久传心要，善养胎真，演神方治病於生灵，迷先典广行於尘世，阴功济物，密行齐真，名系玉都，身归金阙，可宜於三月三日寅时升车上天者。
　　《本传》：语罗真人云：公远能除水怪，救济生灵，诚祟驱邪，召龙致雨，有行药痉病之善，有施符遣疾之功，内修三一，外养四生，名着仙都，身归碧落，可宜於正月十五日午时驾赤龙车归天者。
　　沈羲龙虎，公阳鸾鹤。
