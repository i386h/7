<!-- { "loadSidebar": true } -->
　　《神仙传》：李八百，蜀人也，年八百岁，因以为号。或隐山林，或出市里，唐公房有至心而不遇明师，李欲试之，为作伦客，公房不知是仙人八百，驱使用意过於他客，公房甚爱之。后八百伪作病困欲死，公房为迎医合药，价数十万，不以为损，忧念之意形於颜色。八百转作恶疮遍身，臭不可近，八百曰：吾疮若得君舐之当愈。公房即为舐，八百曰：君舐复不能愈，君妇舐之当愈。公房乃使妇舐，八百曰：然三十斛美酒浴当即愈。公房乃为具酒浴疮，体如凝脂，亦无余痕，乃告公房曰：吾是仙人，子至心，故相试尔，子可教也。以丹经一函授之。公房入云台山中合丹，丹成而白日升天。
　　《抱朴子》：汉丞相张苍偶得小衍吮妇人乳汁，得一百八十岁，此盖道薄者耳，而苍为之犹得中寿之三倍，况於备衍行诸秘妙，何为不得长生乎。
　　沙海石药，唐昌玉药。
　　《拾遗记》：黄帝使风后负书，常伯荷剑，旦游洹沙，夕归阴浦，万里一息。洹沙有石叶一茎，百叶，千年一花，其地一名沙澜，沙涌起成波澜也，中有神龙鱼鳌，皆能飞翔。仙人宁封食飞鱼而死，二百年更生，故宁先生游沙海颂云：青叶的烁千载舒，百龄暂死食飞鱼。
　　《剧谈录》：长安唐昌观有玉药花，车马寻骯者相继。一日有女子年可十七八，衣绣衣，垂变，容色婉娩，从以二女冠，三小仆，仆皆仲髻，容彩端丽无比，异香馥郁。伫立良久，令小仆取花数枝曰：曩有玉峰之期，此可以行矣，举辔，须臾已在半天，方悟神仙之游也。
　　道士振衣，将军举尘。
　　《括异志》：方道士失其名，隐於溢阳之西山。磁州有护国灵应公祠，每岁二三月，天下所献奇禽异兽、巧工妙仗、珍肴异果，无所不有，人多会於祠下，游览宴聚，以至夏初，社人罢去。及期，方道士无岁不来，常以九蒸黄精以遗交旧。一岁忽不至，皆谓徙居他山，或以为物故。春城隍庙神座后有死人，尘埃厚且寸余，官吏将检视，忽振衣而起，乃方道士也。复陪诸君酣饮，月余乃去，自是不复来。
　　《真诰》：保命君语杨真人曰：许子能委形冥化，从张镇南受夜解法。云许子即许缘是也，系师为镇南将军，尸解葬邻束，后四十四年至魏时遇大风，木棺开，见尸如生，举产尾覆面而大笑。
　　便者迎茅，天王问许。
　　《茅山记》：三天使者乘紫云，擎玉板，披绣衣，斋命至大茅山迎大茅君，君授命而赴赤城之任。今茅山有绣衣亭，是当时受九锡之处也。
　　《真诰》：仙人王子登位为小有天王束卿，知许长史之慈肃，而子登问此人今何在，束卿曰：是我乡人也，内明真正，外混世业，乃良才也，今修上道。
　　插花饮酒，击竹和歌。
　　《郡阁雅谈》：李梦符，梁开平初锺傅镇洪州，日与布衣饮酒，狂吟放逸，四时常插花，以钓竿挂一鱼，向市肆蹈渔父引，卖其辞。好事者争买，得钱便入酒家。其辞有千余首，传於江表，略其一两首云：村寺锺声渡远滩，半轮残月落前山，徐徐拨棹却归湾，浪迭朝霞碎锦翻。又曰：渔弟渔兄喜到来，婆官赛却坐江限，椰检杓子木瘤杯，烂煮鲈鱼满案堆。锺傅以其狂妄惑众，将罪之，梦符於狱中默诗十余首，其略曰：插花饮酒无妨事，樵唱渔歌不碍时。锺不之罪，遣之，后不知所在。
　　《神仙传》：击竹子，不知其姓氏，在成都酒肆中，手持一竹节相击，铿然有声，歌以和之，所歌辞旨，皆合道意。如此十余年，一日束市药肆语黄氏子曰：余知长者好道，令欲以诚奉托，可乎。黄曰：愿闻其所须。曰：我乞士也，在七里亭桥下，今病甚且死，死之日幸火焚之，然慎勿触我心。翌日至桥下见之，击竹子欣然感谢，言讫而逝。黄为置衣翕，具棺敛，焚於郊外，即闻异香馥郁，乌呜至晚，其心不化，且如斗大。黄氏子以日暮欲归，误以杖触其心，忽炮声如雷，人马惊骇，见有人长尺余，自烟焰中，即击竹子也，手击其竹，嘹然有声，杳杳入云中而去。
　　厉画一鸥，董叹二鹅。
　　《高道传》：道士厉归真，唐末游洪州信果观，见三官殿功德塑像乃明皇诏以夹纷制作甚妙，然主者不甚严护，常有雀鸽粪点污，归真遂於壁画一鹞，自此雀鸽无复柄止。后有人见归真於罗浮山登真。
　　《晋逸史》：董养字仲通，陈留浚仪人，泰始初到洛下，不干禄求荣。永嘉中，洛城东北步广里中地陷，有二鹅出焉，其苍者飞去，白者不能飞，养闻叹曰：昔周时所盟会狄泉即此地也，今有二鹅，苍者胡象，白者国家之象，其可尽言乎。顾谓谢馄、阮孚曰：《易》称知机其神乎，君等可深藏矣。乃与妻荷担入蜀，莫知浙终。
　　德诚蛇剑，陶侃龙梭。
　　《仙传拾遗》：邓德诚者，抚州临川人，世崇於道，每焚香，常誓佐国扶教，入道於麻姑山。亲友闻其志，或谓曰：夫佐国之功非文武不可也，吾子退为道士，何以遂斯志邪。笑曰：此志非世人所知也。忽一日自山中还私第，中道逢巨蛇横路，掬水以叹之曰：汝若龙也，当随水飞腾，勿障行径。蛇忽化为剑，持之以归。一旦有道士见之，曰：此神剑也。乃教以所用之法。明皇耽味至道，博访道衍，诏至京师，暇日因谓德诚曰：石堡之城颇为边息。德诚曰：臣以草野之贱，荷非次之恩，敢不效用以安圣虑。乃燃七灯以象斗形，焚香冥祝，乃有一灯飞去，势若流星，石堡之城为灰烬矣。
　　《真诰》云：陶侃为西河侯。侃尝捕鱼得一校，因挂着壁问，有风雷，校成赤龙，从屋而跃出，事见刘钦《异苑》。
　　玉源宝马，芙蓉素骡。
　　《青琐》：刘丞相赴举京师，过独木镇，有老史赠诗曰：今年且跨穷骡去，异日当乘宝马归。又曰：公自是罗浮山玉源道君。
　　《欧阳诗话》：石曼卿死后，惚见之者，云：我今为仙，主芙蓉城，骑一素骡如飞。后又降於举子家，留诗云：莺声不逐春光老，花影长随日脚移。
　　烟萝三友，竹溪六逸。
　　《真诰》：郑邀字云史，举进士不第，唐末振衣远去，入少室山为道士，有二青童、一鹤一琴从之游处，与梁室权臣李振友善，振欲禄之，拒而不诺。既而振得罪南迁，遨徒步千里往省之，由是闻者益高其行。邀闻华山有五粒松脂，沦地千年化为药，能去三尸，因徙居华山，与道士李道盛、罗隐之三人为烟萝友，世目之为三高士。
　　唐李白善纵横衍，击剑为任侠，轻财重施，客任城，与鲁中诸生孔巢父、韩准、裴政、张叔明、陶沔居祖来山，日沉饮酣歌，号竹溪六逸。
　　王探投簪，韦节还绂。
　　《丹台新录》：王探字养伯，太原人也，神标颖秀，幽枢潜密，灵规洞洽，绛精凝皓，景柴霄衢，诚凝玉陛，所以瑶林翳苍，仙浪泽停，故能酿首拔藻，延颈入素。初因吕后摄政，权任中常之职，至文帝龙飞，乃投簪凤阙。天子礼贤以道，称为逸人。
　　《神仙传》：法师韦节，后魏庄帝时为阳夏守，师道士赵通法师，遂还簪绂於朝，受三洞灵文、神方秘诀。后卜居华山之阳，人因号为华阳子。
　　泽民燕堂，杜冲寝室。
　　《翰林名谈》：张泽民，元丰中死而复生，云至一处若琼瑶世界，有堂榜日五相清燕之堂，询门史可得入乎，史曰：此神仙所聚，尔不可入。问五相姓名，曰：吕夷简、李迪、刘宠、庞籍、富弼也。俄呵道自中出，其乘马者貌类，夔侍郎，呼泽民与语，张曰：公今去世为仙乎。刘曰：吾今为土地主，比人问守令，功行未至，何敢望仙。被会督役，令方毕工，轩窗阶砌皆明王也，已命王元泽作记，邵疏篆矣。张曰：富相当安，何故先有此堂。刘曰：更三年至矣。
　　《丹台新录》：杜冲师文始先生，经上十年，感展真人降於寝室，授冲丹方，谓冲曰：地司举子之功，老君遣我授子仙经。冲依奉修炼，行之有验，能驱策虎豹，役使鬼神，为通幽洞冥，莫测其端矣。
　　干吉疗病，法满寝疾。
　　《江表传》：吴孙策时有道士干吉，读道书，制作符水以疗病，吴会多事之。策常会客郡楼，吉趋度门下，诸将宾客三分之二下楼拜之，止之不能，策即收之。策母曰：干先生亦助军作福，医护将士，不可杀之。策不从。俄见吉卒，后葬之，失尸所在。
　　《真境录》：法师朱君绪字法满，居玉清观，即解纷异俗，尚行全真，闭户闲庭，下帷虚室，器宇宏雅，泰定发乎天光，情性渊默，雷声浚乎江表。爰峡玉清本观地迫谊烦，天柱古坛境远闲静，乃拂衣不驻，策杖攸往。数年之问，诸业未就，忽寝微疾，一朝奖起，命水澡浴，具冠服，焚香端坐，语弟子曰：吾於彭殇存亡齐之久矣，然道妙寂寂，感者通焉，神理冥冥，契者昭焉，吾言之矣，汝知之矣，经法戒行，尔其勉诸。言讫奄然而逝。
　　三洞群仙录卷之十三竟
　　三洞群仙录卷之十四
　　正一道士陈葆光撰集
　　清虚小有，寒华大茅。
　　《王氏神仙传》：王褒字子登，鹿巾披褐，遍游名山，精感昊穹，夜半忽闻林中人马之声，箫鼓乱音，须突千乘万骑浮空而至，神人乘三云之笔，手把虎符，停驾而告言曰：子玄录上清，金书束华，名编清虚，位登小有，叉当掌括宝籍，为天王之任耳。
　　《茅山记》：孙寒华即吴帝之孙女，於茅山修道，道成冲虚而去，因号其山为华姥山。《真诰》曰：寒华乃神仙杜契之弟子，行元白法而得少容，今在大茅之问，时或出入，有见之者。
　　王锡甘露，田生神胶。
　　《总仙秘录》：真人王锡尝因大疫，入息山探药，散施活人无数。忽遇一道士，谓曰：子有风骨而又积德多矣，因授以养风饮露之卫。一日，天降甘露於所居之侧竹木枝叶上，真人得以饮之，遂升天。
　　《仙传拾遗》：田先，生隐於鄱亭，作小学时饶守齐推有女嫁李生者数月而孕，李生赴举长安，其妇将产，忽为鬼所害而卒，李生下第归饶於野中，见其妻诉鬼所害之事，曰：可於鄱亭告田先生，或可再生。李如其言即往村学见·先生哀析之。先生曰：但屋舍已坏矣，先生即从舍出，乃呼地界而问曰：刺史女因产为鬼所杀，屋舍已坏如何？一史曰：只追李妻魂魄合为一体，以神胶涂之即生矣，李妻乃活，遂失先生所在。
　　遐周诗谶，忠恕字朝
