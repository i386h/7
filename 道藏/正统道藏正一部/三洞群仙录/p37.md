<!-- { "loadSidebar": true } -->
　　《元怪录》：杜巫尚书年少未达时，曾於长白山遇道士贻丹一粒，即令服讫，不欲食，容色悦泽，轻健无疾。后任商州刺史，自知既登郡守，班位已崇而不食，恐惊於众，於是欲去其丹。岁余，一道士至，教食褚血肉，巫从之，食讫，须臾即吐丹出。
　　裴氏盘石，韦翁古坛。
　　《广记》：裴氏子事亲以孝，虽贫而好救人。一日行遇一老人相拉入太白山，见一大盘石，老人以杖击之，石开，引裴入洞。洞中森罗万象，仙童玉女。老人复引裴出，且告之曰：此去二十年，可来此避世。及期果有安史之祸，裴氏一族隐于西昆，遂皆得免焉。
　　《异闻集》：代宗时，韦侍御奉使华山，拜黄帝坛，至山下邸中，见一老父，问坛所在，老人曰：莲华中峰西南上有一古坛，髡鬃余址，此当是也。问何姓，答云：姓韦。自述世系，乃侍御之高祖也。相与入山，老人策杖先行，韦鞭马追之不及。至石室，见二老妪曰：尔之祖母、祖姑也。俱双变，以木叶为衣，喜曰：年代迁变，一朝遂见玄孙。寻与老父上山拜坛毕，辞归。后再寻求，忘失旧路。山下人云：此老二三年一来，不知其所。
　　子玉白首，昌容红颜。
　　《续仙传》：苏子玉幼而敏惠，博览群书，黄帝探首山之铜铸鼎炼丹得升天之事，乃拾卷而叹曰：先儒之书，五常之要，拘以礼乐，东以名教，区区未几，忽成白首，身苟逝矣，虚名何益。因仰抱霞津，内融真寂，呼吸道气，欲及其和。后遇正一真人授以琼文紫字天真上诀，勤行佩服，遂通神明，忽尔腾升。
　　《广记》：昌容入怛山修炼，自号昌容子，二百余岁其颜愈红，如二十许。一云商王女食蓬萦根，往来上下，世世人见之。
　　通元望阙，徐则还山。
　　《墨客挥犀》：真庙时，有道士紫通元者，居陕州承天观，寿百余岁，耐寒暑，日纵酒，往往不食。祀汾阴，随笔自罗山至太一洞。一日临终，召官寮士庶言死生之要，夜分盥濯，望阙而逝，举体甚轻，若蝉蜕焉。
　　《仇池笔记》：东海徐则隐居天台，绝粒养性，太极真人徐君降曰：汝年八十当为王者师，然后得道。晋王广闻名召之，则曰：吾今年八十三，来召我，徐君之言验矣。遂诣杨州。王请授道，辞以时日不利。后数日死，道路皆见其徒步还山，云得放还。乃得经书分遗弟子而去。
　　左彻朝像，高远辞帝。
　　《仙传拾遗》：左彻，黄帝臣也。黄帝升天，彻刻木为黄帝之像，率诸侯而朝之。七年，黄帝不还。彻，颛帝时亦登仙而去。人问刻木为象自此始也。
　　《仙传拾遗》：蒲高远者，巴西人，黄录先生王普进之弟子也，言意诡谲，持操无准，皆谓之狂。大同十二年七月十六日，於南峰绝顶乘云径诣金陵辞谒。梁武帝方宴坐，忽集其殿，帝问其故，对曰：厦居巴西，得道上清，将归天，来辞帝耳。言毕飞去。时益州刺史王萧纪以事上奏，帝亦诏问，命郎中刘孝先撰碑旌其事迹，今尚存焉。
　　韩泳策赛，子真乘骥。
　　《采异记》：古成之自广次于湘潭，闻有韩泳者高人，乃谒之。韩一见若故人，谓曰：君有道气，可罢此行否。古以干禄为辞，韩曰：子此行爻成名，他日可於京师板阖门外相见。乃别去。至次春，成之果登第。暇日有故出板阖门，见一人策赛，目之，乃泳也。成之记前约，乃大神之，相与市饮；韩乃赠诗云：德行文章已出群，的将仙道付於君。浮名若乃真休得，占取闲中一片云。复别去，自此绝无音问。古其后不食，亦颇有奇异焉。
　　《高道传》：潘师正奉母至孝，母丧，乃庐于墓侧。道士刘爱道见而奇之，云：三清之骥，非汝谁乘之邪。
　　景度玉冠，紫元锦被。
　　《王氏神仙传》：王司王君讳景度，衣绛章单衣九色凤章，头戴太天飞神玉冠，手执九色之节，治南朱阳之台，主人生死之籍。知其名，存其神，修行九年，政神草不死之药，丹霞飞云下迎，兆身上升玉清官矣。又南极王夫人，王母第四女也，号紫元夫人，着锦被青羽裙，汉平帝时常降於阳洛山石室中。
　　道成始珍，属文可记。
　　《高道传》：张始珍居南岳，通神人授以明镒之道，使修之曰：夫照物理者天也，照物形者镒也。天之道以清，镒之道以明，人能存天清鉴明，澄心静神，而内外调畅，至道成矣。若以内役其志，外劳其形，心不澄，神不清，则至道远矣。古人所谓虚其室白自生，定其心道自至。始珍修之，九年道成，上补真人，於梁天监中，白日上升。
　　《续仙传》：金可记，新罗人，博学善属文，入终南山，务行阴德。唐大中十一年十二月，忽上表言：臣奉玉皇韶为英文奎侍郎，二月二十五日当上升。宣宗遣使召入内，固辞不就。又求见玉皇诏，辞以别仙所掌，不留人问。遂赐官女四人，香药金彩，又遣中使二人看侍。至二月二十五日，春景明媚，花卉烂焕，天有五云，唳鹤翔鸾，白鹄笙箫，金石羽盖，琼轮婶幢，满空仙仗，升天而去，入圣超凡。积功所政，笔此仙踪，永昭盛世。
　　三洞群仙录卷之二十竟
　　
