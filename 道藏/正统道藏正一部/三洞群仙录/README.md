<!-- { "loadSidebar": true } -->
三洞群仙录
　　经名：三洞群仙录。二十卷。宋陈葆光撰。底本出处：《正统道藏》正一部。参校本：《重刊道藏辑要》本。
　　三洞群仙录序
　　正一道士陈葆光撰集
　　阙地求泉，虽至愚知其可得，炼形致仙，虽贤者不能笃信。故神仙显迹昭示世人，使炼熙存真，保命养神，以祈度世，脱嚣尘，超凡秽，而游乎八极之外，其利物济人之意弘矣。然仙凡异质，诤秽志殊。人之生也，资形以柄神，资物以养生。其弊也，后神以养形，逐物以丧真，自壮而老，自老而一及，自衰而死，骨肉复士，形神离矣。仙者，养形以存生也，气专志一，不以好恶累其心，不以得丧汨其和，游心於澹，合气於漠。其至也心静而神完，德全而不亏，故能出入虚无，独与道俱，寿同天地，飞升太虚而为真仙矣。然知嵇康谓神仙禀之自然，非积学所致，昊筠谓神仙可学而成，二人矛盾如此。仆谓神仙苟非积学所致，则上帝之诏旌阳也，曰：学仙童子许逊，卿在多劫之前，积修至道，勤苦备婴，万法千门，罔不师历，求灾抒难，除害荡妖，功济生灵，名刊仙籍，众真保举，宜有甄升。可授九州高明太史。又韶曰：学仙童子许逊，脱子前世贪杀匿不杞先祖之罪，录子今生咒水行药治病伐恶诚毒之功，仰潜山司命君传金丹於下界，闭债封形，回子身及家口厨宅百好归三天。两韶皆日学仙童子，又日积修至道，勤苦备婴，是神仙果可学而致也。茅盈未生也，秦始皇三十一年，其祖初成於华山乘云白日升天，邑民讶之曰：神仙得者茅初成，驾龙上升入太清，时下玄洲戏赤城，继世而往在我盈，帝若学之腊嘉平。按盈《内传》及盈《九锡碑》言：盈生於汉景帝中元五年，盖未生前七十二年，始皇世已谣当仙矣。汉哀帝元寿二年，上帝授位太元真人东岳上卿司命神君，时年一百四十有五岁，如此则神仙岂非禀之自然。二百一十七年，盈胎未兆前已谣当仙，实谶於未然，审尔岂积学所致也。末学之夫，谓神仙非积学所致而息於勤修者，自贼其身者也。谓可学而能致者，欲磨砖为镜，坐禅成佛者也。夫忠信之道无他，诚一而已。诚之与一，入水不溺，入火不焦，金石为开，虎豹莫贼。如商丘开，如吕梁丈夫，彼一而犹若是。尸神仙者，形神俱妙，与道合真，其坐在立亡，分形散体、倏忽万变，飞行八极，宜矣。修真之士，虚绿葆真，抱一冲素，以慈为宝，以静为基，朝彻见独，昭旷混冥，其要不离於老子庄周之书，舍是皆娇诬之论，非圣之书也。黄帝之遗玄珠，七圣迷道而象罔独得。鲦忽之遇混沌，日凿一穷窍而返致其死。是明道者当遗形去智，虚无寂淡，静一而不变，纯粹而不杂，此养形神、反造化之本也。秦汉之君，侈於嗜欲，荡於纷华，慕神仙之术，欲长年而保其尊荣，信金丹之说，资药力以济其荒淫，於是方士并出，而幻谲变化之卫始彰。乃有合铋汞、结丹砂而名大药，咽津气、存龙虎以为内丹。木公、金母之名，姥女、婴儿之号，黄芽、白雪之称，七返、九还之诀，其上则玄都、绛阙之异，赤明、龙汉之纪，三洞符条之科，九坛斋醮之式，下逮尸解鉴形，投胎夺舍，飞符布黑，劾鬼治邪之卫，悉由恍惚而立象，从虚无以课有，千门万户，错出旁门。及其成功，则殊途同归，百虑而一致也。天下之士，无本不立，无文不成。虚缘葆真，抱一冲素，本也。变化飞升，尸解布黑，末也。故曰：本立而末自应，始质而文成，自然之理也。江阴静应庵道士陈葆光，愤末学之夫息於勤修，果於自奔，生存行尸，死为下鬼，乃网罗九流百氏之书，下逮裨官俚语之说，凡载神仙事者，裒为此书，以晓后学。使知夫列仙修真之勤，济物之功，奉天之严，得法之艰，如此之勤苦劳勋，卒能有成，丕显其光，与天为徒也。昔司马子微着《坐忘枢》，陈碧虚作《混元铿》以启后人，皆旨趣深远，初学蒙叟无自而入。今陈君集仙之行事，扬高真之伟烈，以明示向道者，使开卷洞然知神仙之可学，历世圣贤之迹，萃於目前，如视诸掌。激之劝之，使愤徘奋发，踊跃精进，以祈度世，如置尊通衢，人人可以酌取自妖，则其导迷斓教，济物利人，岂浅浅者。陈君神气虚静，德性粹和，佩三洞之灵文，神飞碧落，窥九清之秘岌，名籍丹台，他日继列仙而授位，载云气而上浮，五帝校籍，三官策勋，所以酬着书之勤，而惊夫偷堕之士，使知有补於世者天必有以报也。绍兴甲戌中元日唇里竹轩书。
　　三洞群仙录卷之一
　　正一道士陈葆光撰集
　　盘古物祖，黄帝道宗。
　　《迷异记》：盘古氏，天地万物之祖也。其没也，头为五岳，目为日月，脂膏为江海，毫发为草木。一云头为束岳，腹为中岳，左臂为南岳，右臂为北岳，足为西岳，泣为江河，气为风雷，喜为晴，怒为阴。又徐整《三五历记》云：天地浑沌如鸡子，盘古在其中万八千岁。天地开辟，阳清为天，阴浊为地，盘古在其中一日九变，神於天，圣於地。天日高一丈，地日厚一丈，盘古日长一丈。如此万八千岁，天数极深，地数极厚，盘古极长。后乃有三皇，数起於一，立於三，成於五，盛於七，处於九，故天去地九万里。又真书曰：二仪未分，淇津洪蒙，未有成形，日月未具，状如鸡子，浑沌玄黄，已有盘古真人，天地之精，自号元始天王。《道学传》：黄帝，少典之子，姓公孙，号常鸿氏，一号归藏氏，又有缙云之瑞，亦号缙云氏赤多白少日缙，又有土德之瑞，故号日黄帝。弱而能言，圣而预知，好道希妙，故为道家之宗也。
　　少昊歌瑟，颛帝锡锺。
　　《拾遗记》：少昊以金德王天下，皇娥处漩官而夜织，或乘杆木而昼游，经历穷桑沧茫之浦。时有神童，容貌绝俗，称为白帝之子，即太白精降乎水际，与皇娥议戏。又云：西海之滨有孤桑之木，直上千寻，叶红档紫，万岁一实，食之后天而老。帝子兴皇娥泛於海上，帝子与皇娥并坐，抚桐峰紫瑟，皇娥倚瑟而清歌曰：天清地旷浩茫茫，万象回薄化无方，洽天荡荡望沧沧，乘标轻漾着日傍，当期何所至穷桑，心知和乐悦未央。白帝子答歌曰：四维八涎眇难极，罗光逐影穷水域，漩官夜静当轩织，桐峰之梓千寻直，伐梓作器成琴瑟，清歌流畅乐难极，沧湄海浦来栖息。及皇娥生少昊，号曰穷桑氏，亦曰桑丘氏。
　　又颛帝高阳氏，黄帝孙昌意子。昌意出河滨，遇黑龙负元玉图。时有一老史谓昌意云：生子爻吋水德而王。至十年，颛帝生，手有文如龙，亦有玉图之象。其夜昌意仰视天，北辰下化为老史。及帝即位，奇祥众祉莫不总集，不禀正朔者越山航海而皆至也。帝乃揖四方之灵，韦后执珪以礼百辟，各有班序。受文德者锡以钟磬，受武德者锡以干戈。有浮金之钟，况羽之磬，以羽毛拂之，声振百里。
　　唐尧呜鹳，夏禹乘龙。
　　《拾遗记》：唐尧在位，圣德光洽，河洛之滨，得玉版方赤图，天地之形。又获金璧之瑞，文字炳烈，记天地造化之始。四凶既诛，善人来服，分职设官，彝伦条叔。乃命大禹疏川赌泽，有吴之乡，有北之地，无有妖灾，沉翔之类，自相驯扰。幽州之墟，羽山之北，有善呜之禽，其声似钟磬笙竿也。世语青鹳呜，时太平。
　　又南浔之国有洞穴阴源，其下通地豚，中有毛龙，时蜕骨於旷泽之中，鱼龙同穴而处。其国献毛龙一雌一雄，放置豢龙之官。至夏代豢龙不绝，因以命族。至禹导百川，乘此龙。及四海攸同，乃放河吶。
　　伯阳帝师，仲尼真公。
　　《广记》：老子名耳，字伯阳二楚国苦县曲仁里人也，其母感木流星而有娠。或云老子先天地而生，或云天之精魂，盖神灵之属，剖母左腋而生，生而白首，故谓之老子。伏羲时出为师，号元化子，教示伏羲推旧．法，演阴阳，正八方，定八卦。神农时出为师，号大成子，教神农尝百草，种五谷，与民播殖。祝融时出为师，号广成子，教修三纲，齐七政。黄帝时出为师，号力牧子，消息阴阳，作道诫经。以至少嗥、高辛、尧、舜、禹、汤，老君皆出为帝师，各有其号，各传其经，各授其道，千变万化，不可穷诂，昭王时出开化导西胡，至幽王时却还中夏。故孔子适周而问乎礼，曰：吾今日见老子，其犹龙乎。老子知礼乐之原，则道德之归，真吾师也。
　　《史记》：丘云字仲尼，姓孔氏。《拾遗记》：孔子生之夜，有二苍龙自天而下，有二神女擎香露於空中以沐浴。征在天帝，下奏钧天之乐，有五老列於庭，则五星之精也。先是，有麟吐玉书於阙里人家云：水精之子，系表周而素王。故二龙这室，五星降庭，征在以绣衣系麟角。及夫子将终，乃抱麟解绂而泣。《丹台新录》云：孔子为太极上真公，治九疑山。
　　傅说比星，邹屠梦日。
　　《庄子》曰：傅说得之以相武丁，奄有天下。，乘束维，骑箕尾，而比於列星《拾遗记》：帝誉之妃，邹屠氏之女也。黄帝去蚩尤之凶，迁其民善者於邹屠之地、，迁恶者於有北之乡。其先以地命族，分为邹氏、屠氏。女行不践地，常履风云游於伊洛，帝乃期焉，纳以为妃。妃常梦吞日，则生一子，凡经八梦则生八子，世谓为八神，亦谓八翌。翌，明也。亦谓八英，亦谓八力。其神力英明，翌成万象，亿兆流其神睿焉。
　　公孙抚琴，师延吹律。
　　《晋逸史》：公孙凤隐于九域山，冬则单衣，寝处土床，夏则并食於器，令臭然后食之。每抚琴吟咏，陶然自得，人皆异之。
　　《拾遗记》：师延者，商之乐人。师延精迷阴阳，晓明象纬，莫测其为人。总修三皇五帝之乐，抚一弦琴则地祇皆升，吹玉律则天神俱降。黄帝时已数百岁，又能奏清商流涤角之音，迷魂淫魄之曲。
　　子房万户，涉正一室。
　　《列仙传》：张良字子房，佐汉高祖功成，乃曰：余以三寸舌为帝者师，封万户，位列侯，此布衣之极，於良足矣。愿弃人问事，欲从赤松子游耳。
　　《神仙传》：涉正，巴东人，说秦始皇时事，了了若亲见。尝闭目行，弟子随之，数十年莫有见其开目者。有人固请之，正乃开目，有光如电，照耀一室。李八百呼为千岁小儿。
　　马底肥遁，昭微隐逸。
　　《仙传拾遗》：马底子者，不知何许人，与何丹阳隐居蜀鹤呜山，修八道望云之法，肥遁历年。后於洞府探石函，得黄帝金鼎之诀，炼丹於山上。丹成，服之升天。
　　本传：隋李昭微，志好隐逸，慕葛洪之为人。为师访道，不远千里。为高唐尉。大业中，将妻子隐於嵩山，时号黄冠子。
　　简狄圣子，兰公仙王。
