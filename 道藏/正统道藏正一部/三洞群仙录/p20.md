<!-- { "loadSidebar": true } -->
　　《真境录》：精思院盖冲素先生郑元章所居，先生常斋居危坐，纤介不入，南华所谓用志不分乃凝於神者。其所以感动天上仙人时降芝·耕，属云霁月白之夕，惟弟子阁闱得听其论，则世莫得闻也。精思院在杭州洞霄官。
　　《神仙传》：尹道全真人隐於衡岳，感上真降谓之曰：白日升腾者，当有其材而复成其道，汝受其一事而有冲举之望，斯乃动苦所得，尔宿分所值矣。遂授以《五岳真形图》。取其山之向背，泉液之所出，金宝之所藏，通而为之图，告曰：汝能自修奉而获感应，乃知文始之裔、太和之族，世有神仙矣，言讫而去。道全於晋永嘉中上升。
　　贫士抱龙，稚川除虎。
　　《野人闲话》：灌。白沙有秦山府君庙，每至春三月，蜀人耕集。忽一人鹑衣百结，颜貌憔悴，亦往废所，众人轻之。行次江际，乃坐於石上，远巡谓人曰：此水中有睡龙。众不之应。遂解衣入水，抱一龙出，腥秽颇甚，深闭两目，而爪牙鳞角悉备。云雾旋合，风起水涌，众皆惊走，贫士亦瞥然不见。
　　《神仙传》：葛洪字稚川。洪尝养牛，数为虎所慕，乃书符劾之。见一人自称高山君，白洪曰：虎狼为害，当已除之矣。
　　三洞群仙录卷之十竟
　　三洞群仙录卷之十一
　　正一道士陈葆光撰集
　　处回旌节，元卿琅圩。
　　《野人闲话》：王处回侍中延接布素之士，一日有道士於竹叶上大书道士朱桃枝奉谒，公出见，从容致酒，谈论登登，雍容可观。处回曰：久存志於道，常欲於青城山致一道院以遂闲适。道士曰：未也。即於囊中取花子二粒种之，以盆覆於上，远巡去盆，花已生矣，顷刻长四五尺，层层生花。道士曰：此仙家旌节花。后公果建节两镇。
　　《广记》：谢元卿过神仙，见丹柯碧叶，微风时扣五音相节，云此琅吁木也。
　　炭妇许逊，木仙鲁般。
　　《西山记》：许真君逊门下学者数百人，一日欲以事试之，因化炭为妇人，散诣诸弟子，其不为所染才十人耳，即他日上升诸真君是也。今有炭妇市、炭妇坊，在建昌县界。
　　《酉阳杂俎》：鲁般，炖煌人，莫详年代，功伴造化，於冻州造浮图，作木鸢，每击楔三下，乘之以归。无何，其妻有妊，父母诂之，妻具说其故。其父后因得鸢，击楔十余下，乘之遂至吴会。吴人以为妖，遂杀之。般又为木鸢乘之，遂获父尸。怨吴人杀其父，於肃州城南作一木仙人，举手指东南，吴地大旱三年。后知般所作也，斋物具牛谢之，般为断其两手，其月吴中大雨。国初，昊人尚析祷其木仙。
　　法善宝函，王乔玉棺。
　　《集异记》：叶法善字道元，尝於洪州西山养神修道，一日括苍三神人降传太上之命：汝当辅我睿宗及开元圣帝，未可隐迹山岩以旷委任。言讫而去。时二帝未立，而庙号、年号皆已先知，其后果有命诏入京。后乃平韦后，立相王睿宗，明皇承祚继统，师於上京左右圣主，几吉凶动静铃预奏闻。会土蕃遣使进宝，函封曰：请陛下自开，无令他人知机密。朝廷默然，唯法善曰：此是凶函，令蕃使自开。上从之。及令蕃使自开，及函中弩发中蕃使死，果如法善言。
　　《王氏神仙传》：王乔，后汉显宗时为叶县令。一日天降玉棺，乔曰：天帝召我耶。乃沐浴入棺，遂葬於城束，土自成坟。其夕县中牛马皆流汗喘乏，人莫知之。后人为立庙，号叶君祠。
　　王母灵凤，文妻彩鸾。
　　《唐隐逸传》：道士王远知，梁扬州刺史昙选之子。母丁氏尝昼寝梦灵凤集其身，因而有娠，又闻腹中啼声，沙门宝志谓昙选曰：生子当为神仙之宗伯。炀帝为晋王时，亦遣使召之，远知来谒，见斯须而须发变白，王惧而遣之。
　　《仙传拾遗》：文萧寓洪州许真君宅游帷观，八月十五上升之辰，士女云集，连袂踏歌，谓之酬愿。忽见一妓歌词潜合其名姓，复是神仙之语，词曰：若能相伴陆仙坛，应得文萧驾彩鸾。自有绣懦并甲帐，琼台不怕雪霜寒。萧异之，歌罢，萧徐行随入大松径中，所居肃然，侍卫环列，有几案簿书若官府，亦有案牍断割，多为江湖没溺之事。肃再三诂之，乃曰：此不可轻泄，吾当为子受祸矣。果有黄衣使曰：吴彩鸾为私欲泄天机，谪为民妻一纪。乃与萧归金陵仪居，其后乘虎俱入越王山，不知所之。
　　刘照青华，穆敬黄竹。
　　《仙传拾遗》：刘向，成帝之末校书於天禄阁，夜遇一老人，黄衣，植青草杖叩门而进，问姓名，我即太一之精，天帝闻卯金之子有博学之才，而下观之。遂出怀中所牒，有天文地图之书，授向而去。
　　《穆天子传》：天子南游黄台之丘，以观夏启之所居猎平泽，大寒雨雪，作诗三章以哀民曰：我祖黄竹，口员闽寒，帝牧九行，嗟我公侯，百辟冢卿，皇我万民，旦夕勿忘。
　　赤松明囊白云仙录。
　　《齐谐志》：邓绍八月旦入华山，见童子执五色囊，盛相叶上露，曰：赤松先生取以明目。今人八月日一作明囊是也。
　　《列仙传》：刘白云，江都人也，多阴德，遇乐子长曰：子有仙籍天骨而流浪尘土中，何也。因授以录，且告之曰：子先得变化而后可授道。白云依而行之，变化万端，日行七百里。再过子长，服丹千日上升。
　　侯楷同尘，幽栖混俗。
　　《高道传》：侯楷字法先，十四，师正懿先生学道，先生曰：汝束心励节，於道不懈，苟非栖隐山樊，不易得也。楷曰：道在方寸，何又山樊。先生曰：吾固知之，然神仙多托岩薮，及成真之后，出而同尘。
　　又薛幽栖，开元中登进士第，勇退不仕，入鹤呜山访汉天师治所，修行仅一纪，道气愈充。天宝初，游南岳，卜栖真之地，游心於自得之场，旷然无所系，而能和光混俗，毁方瓦合。於三洞经教，靡不该览，故幽人逸客，向风禀受。尝进《元微论》及注解《度人经》，行於世。
　　王生桑田，麻姑陵陆。
　　《宣室志》：王先生有道卫，晦迹乌江，人皆不识之。洪农史晦之闻其名，谒之。。抵暮，先生以杖划庭下，则雷霆震动，岩谷重迭，湖水极目，先生曰：陵陆遽迁而有桑田之变。坐客惶恐，先生曰：所以为娱耳。即以帚扫庭，寂静如故。
　　《神仙传》：麻姑时降蔡经之家，入见王方平，遂拜之，姑曰：自接待以来，见束海三为桑田，向见蓬莱又浅於往时，至复还为陵陆乎。方平笑曰：圣人皆云海中复扬尘也。
　　玉坛风玲，瑶台露清。
　　《稽神录》：建邺市有卜者，忽於紫微官题壁云：昨日朝天过紫微，玉坛风玲杏花稀。碧桃泥我传消息，何事人问更不归。自是绝迹，人皆言其上升。
　　《逸史》：唐开成初进士许涯游河中，忽得重病，不知人，至三日蹶然而起，取笔大书於壁曰：晓入瑶台露气清，坐中唯有许飞琼。尘心未悟俗缘在，十里下山空月明。书讫复寐。及明旦，又惊起，改其第二句曰：天风吹下步虚声。吉讫，兀然如醉，醒不复寐矣。良久渐言曰：昨梦到瑶台，有女仙三百余人，内一人云是许飞琼，遣赋诗。及成，复令改，曰：不欲世问人知有我也。既毕，甚被赏，令诸仙皆和，日：君终当至此，且归，若有人导引者，遂得回耳。
　　李贺楼记，方朔瓮铭。
　　《书法苑》：李贺将死时，有徘衣人驾赤此，持一板书若太古篆，如霹雳古文，云召贺。了不能读，下榻叩头，言阿弥老且病，不愿去，徘衣人曰：帝成白玉楼，立召为记，天上差乐不苦也。少顷气绝。贺学语时，呼太夫人为阿弥。
　　《拾遗记》：＇黄帝时码瑙瓮，至尧时犹存，甘露尚在其中，盈而不竭，谓之宝露，以班赐群臣。至舜时，露渐喊，随世之污隆，时淳则露满，时浇则露竭。秦始皇通汨罗之流，掘地得赤玉瓮，可容八斗，置於舜庙。汉束方朔识之，乃作瓮铭曰：宝云生於露坛，祥风起於月馆。望三壶如盈尺，视八鸿如萦带。
　　李通丹台，子微赤城。
　　《六帖》：紫阳真人周季通入蒙山中，遇寓门子，再拜乞长生诀，寓门子曰：名在丹台玉室中，何忧不仙。
　　《神仙传》：司马天师名承祯，宇子微。女真谢自然泛海诣蓬莱求师，至一山，见道士谓曰：天台司马承祯名在丹台，身居赤城，真良师也。自然遂还，求之得度，有弟子七十余人。一旦曰：吾於玉霄峰束望蓬莱，常有真仙降驾，今为青童君所召，须往矣。俄顷蜕去，诏赠银青光禄大夫，镒正一先生，帝亲文其碑，有集行于世。
　　彭蛇盘跸，王鹤飞腾。
　　《丹台新录》：彭宗字法先，年二十服业於杜冲真人，深蒙赏接，柄真味道，精贯神人。山中有毒蛇猛虎，宗每以气禁之，潜伏盘辫，虽摩触终不得动，宗解之方去。
　　《王氏神仙传》：丞相王徽女幼年慕道，持经抚琴，尝曰：洞官有召命，当补仙职。题诗曰：骯水登山无足时，诸仙频下听琴诗。此心不恋居人世，唯见天边双鹤飞。是夕奄然而卒。及明，有双鹤飞腾於庭木，音乐异香满野。举形就木，空衣而已。
　　空洞灵瓜，嫌洲甜雪。
　　《拾遣记》：后汉明帝阴贵人梦食瓜甚美，帝使求诸方国，时炖煌献异瓜种，怛山献巨桃核瓜，名穹隆，长三尺，而形屈曲，味美如饴，昔道士从蓬莱山得此瓜，云是空洞灵瓜，四劫一实，西王母遗於此地，世代遐绝，其实颇在。又说巨桃霜下结花，隆暑方熟，亦云仙人所食。
　　又，穆王束进大骑之谷，指春霄官，集诸方士仙衍之要。西王母乘翠凤之笔而来，前导以文虎文豹，后列雕麟紫磨，曳丹玉之屦，敷碧蒲之席，黄管之荐共玉帐高会，荐清澄瑰瑛之膏以为酒，又进洞渊红荡、嫌洲甜雪。
　　伯微金洵，仁本玉屑。
　　《丹台新录》：庄伯微少好道，常以日入时正西北向，闭目握固，想见昆仑，积二十一年。后服食入山学道，犹存此法，当复十许年。后闭目乃奄见昆仑，存之不止，遂见仙人授以金汹之方，因而得道。犹是精感道应使之然也，非此衍之妙矣。
　　《酉阳杂俎》：郑仁本与其中表游山迷路，见一人枕一朴物而坐，问之，乃云：君知有七宝城乎，常有八万二千户修之，我其一也。因开朴视之，有斤斧数事，玉屑饭两裹，分遗郑曰：食此可以毕世无病矣。
　　李封道德，严议优劣。
　　《高道传》：道士李含光者，晋陵人，年十三笃好道学，虽处暗室，如对君父，人见之情色皆敛。明皇召见问理化，对曰：《道德经》者，君王师也，昔汉文行而跻民於仁寿。又问金鼎，曰：道德者公也，轻举者公中之私也，虽时见其私，亦圣人存教尔。若求生徇欲，类於系风，不亦难乎。帝甚嘉之。
