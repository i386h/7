<!-- { "loadSidebar": true } -->
　　《神仙传》：刘根能治病驱役，颖川太守杜新闻之，以为妖妄，因呼根至郡，谓根曰：君有何能而常惑众。根曰：某能令人见鬼。新曰：今即试看，若无鬼，汝当见诛。根曰：鬼甚易见，可借府君前笔现。新从之，根书符，作长啸声，须臾厅南壁忽开数尺，见有四五百人赤衣操刀剑，从坏壁中入至墀下，面缚府君父母而来，泣曰：汝何为犯神仙尊官，使我被缚困辱如此。府君叩头求乞放赦，根戒敕遣之，遂免。后一月，府君与夫人郭氏皆卒。
　　陈长架屋，严青挽舟。
　　《抱朴子》：陈长居苎莫山已六百余年，山中人为之架屋，每四时祭祀之，陈不饮不食，颜如五六十人。苎莫山方千里，上有千余家，风俗与吴同。
　　又严青，会稽人，食贫贩炭，忽於涂中遇异人，授以素书一卷。青曰：我不识字。神人曰：不须读，但置於静处可也。青自后神通，潜有人为挽舟而入只见炭船自行。后为人治病，即以所授之书到家，其人自愈。入小霍山得仙。
　　希夷尧舜，洪崖巢由。
　　《神仙传》：陈搏字图南，号希夷先生，时遇金甲神人指隐华山，太宗皇帝召见问曰：朕欲以尧舜之道治天下，可乎。对曰：臣闻尧舜土阶三尺，茆茨不剪，陛下若能如此，正所谓今之尧舜也。
　　《高道传》：道士张氲号洪崖子，隐豫章山。开元中，明皇召问：朕何如尧舜，先生何如许由。对曰：陛下道高尧舜，臣德谢许由。昔尧召由而由不至，今陛下召臣而臣来。上嘉之，拜先生，太常卿累迁至司徒，皆不受，乃曰：陛下何惜一山一水，令臣追进巢由。上许之，居於西山巨崖，乃先生旧隐之处也。《豫章记》云：隋开皇改为洪州，以先生所居山名而名之。
　　程戒二虎，陶画两牛。
　　《高道传》：程太虚，果州西充人，幼好道，年十五登所居之东山，飘然有凌虚意，寻有五色云霞拥其身。及长，绝粒坐忘，常有二虎随侍出入，师因名之日善言、善行，乃抚其背而授以三归之戒，二虎跪伏以听，自后呼名则至。
　　《隐居传》：陶隐居先生居积金峰修《真诰》，梁武帝屡诏不起，先生即画两牛以进，一牛散放水草中，一牛着金勒，有人执之，帝曰：先生意效曳尾龟也，不可致之。
　　许寻偃月，杜拜庭秋。
　　《列仙传》：许错遍游名山，所至处题字云：寻偃月子到此。忽作一诗云：闱苑花前是醉乡，误翻王母九霞觞，韦仙拍手嫌轻薄，谪向人问作酒狂。於酒楼乘云而去。
　　《高道传》：杜光庭字宾圣，号广成先生。唐末有狂道士晦名谒先生求寓泊之所，先生虽诺之，未尝与之相见。道士日货药於市，得钱即沽酒饮之，唯唱感庭秋，时人呼为感庭秋。几半年，人亦不知其异，一夕大醉，唱声愈高，有窥之者，见灯烛彩绣，筵具器皿罗列甚盛，青童侍立，斟酒而唱。窥者具以白先生，先生乃款其户曰：光庭量识肤浅，不意上仙降鉴，深为罪戾，愿匍匐一拜光灵，以消尘障。道士曰：何辱勤拳之若是，当出奉见。道士即时妆筵具及童子置於冠中，启户空室耳。
　　方朔窥窗，张平凿井。
　　《汉武帝故事》：七月七日上御承华殿，有二青鸟来集殿前，上问束方朔，朔曰：西王母欲来。有顷母至，时南窗下有窥看，帝惊问何人，母曰：是汝侍郎东方朔，性滑稽，我邻家小儿也。
　　《广记》：唐刺史张士平中年夫妇俱双瞽，遂杜门醮谢，以析保佑，愈久愈勤。元和问，忽遇一书生曰：此疾不假药饵，但於福地凿并得水洗之可也。君从之开井，取水洗眼，即时明冷。夫妇作礼厚谢，书生不受，曰：吾乃太白星官也，以子抱疾不忘於道，精勤无怠，上帝遣我授汝道衍，以答修奉之勤。金帛之遗，非吾所好。
　　白至仙居，李践真境。
　　《广记》：白幽求，贞元中下第，入．海，风飘雨驰，维舟山下，夜闻风击木叶相摩，如人诵诗之声，云玉幢亘碧虚，此乃仙人居之句。俄而见千余人骑龙控鹤、乘龟履鱼而至，以手指水，如在月中行，有呼水府使者白幽求而授以水府之牒。幽求随行，忽至一岛上，望见人烟，遂归家，无有存者，云已数代矣。
　　《仙传拾遗》：李琳，燕人也，宝历中与友人游五台山，偶堕於风．穴中，见一人形如狮子，引入洞中，即以水令琳饮之，且曰：汝虽几流，得入吾洞府，践吾真境，亦有道分矣。汝有希生之心，今暂归，他日可复来饮此神浆，亦可延年益寿矣。
　　昭王怀珠，玄帝埋鼎。
　　《仙传拾遗》：昔黄帝时务成子游寒山之岭，见黑蚌在高崖之上，故知黑蚌能飞矣。至燕昭王时，其国献於昭王，昭王取珪璋之水洗其沙泥，乃叹曰：自有日月以来，见黑蚌生珠已八九十遇，此蚌千岁一珠也。王暑月常怀此珠，体自轻冻，号销暑招凉珠。
　　《真诰》：大茅山有玄帝时铜鼎，鼎可容四五斛，在山独高处，入土八尺许，上有盘石掩鼎上，玄帝时命东海神使埋藏於此。
　　武丁被召，少君言请。
　　《仙传拾遗》：成武丁，桂阳人也，年十三为县宰遣送物上州，州牧周听异之，留为文学主薄。因被使自京还过长沙郡，投邮合不及，遂宿野木下，忽闻人有语云：向长沙市药。平旦见二鹤，君异之，遂往市门伺侯，果见二老人，君从之数里，老人问：子随我何求耶。曰：闻有济生之衍，因来侍从耳。老人顾笑，於袖中出玉函，看素书，果有武丁姓名，各出药一粒与之，因而得道。一日谓弟曰：七月七日牵牛诣织女，吾被召还官，不得久留。言讫而卒，后葬，太守，使人发棺，不复见尸，但有青竹杖并乌而已。
　　《神仙传》：李少君尝合丹，丹未成，谓武帝曰：陛下不能绝奢侈，远声色，杀伐不止，喜怒不除，万里有不归之魂，市朝有流血之鬼，神丹大道未可得成也。少君忽称病，是夕帝梦与少君俱上嵩山，半道有使者乘龙持节从云中下，言太一请少君，帝觉，谓近臣曰：少君将舍我去。明日少君疾困，帝自往视，则已化矣，帝曰：故化去耳。敛而失之。
　　三洞群仙录卷之七竟
　　三洞群仙录卷之八
　　正一道士陈葆光撰集
　　漆园傲吏，烟波钓徒。
　　晋郭璞游仙诗曰：漆园有傲史，莱氏有逸妻。注云：庄子尝为漆园史，楚威王使厚币迎，许以为相，庄周笑谓楚使曰：亟去，无污我漆园傲史。
　　《渔歌记》：宪．宗求访玄真子《渔歌》，李德裕为润州刺史，乃获之。玄真子，张志和也，自号烟波钓徒，歌曰：西塞山边白乌飞，桃花流水鳜鱼肥，青着笠，绿蓑衣，斜风细雨不须归。二曰：钓渔父，褐为裘，两两三三舫艋舟。能纵棹，惯乘流，长江白浪不曾忧。三曰：霄汉湾裹钓鱼仓，舫艋为家西复东，江上雪，浦边风，笑着荷衣不叹穷。四曰：松江蟹舍主人欢，菰饭尊羹亦共准，枫叶落，荻花乾，醉拍渔舟不觉寒。五曰：青草湖中月正圆，巴陵渔父棹歌莲，钓车子，獗头船，乐在风波不用仙。
　　苏耽鹤柜，孙真牛车。
　　《梆江集》：苏仙君耽忽一日扫洒庭宇，具衣冠，若有所待。俄见西北云鹤翔集，从空而下，君乃入，跪白母曰：太上召补为真官，仪卫已至，不得终养。言讫拜辞，子母戏歌久之，母曰：汝去后，使我何以存养。君因留一柜，肩镍甚固，曰：有所阙乏，可扣柜呼之，所须即至，慎勿开也。自后母但有所阙，叩柜其物立至。母一日心疑其柜，开视之有双鹤飞去，自后虽扣，无复应矣。
　　《抱朴子》：孙真事帛和先生得其道，一日告行，先生将一符函与之，云：前有牛车迎汝即乘之，所有供给行厨，食之无疑，切不可开函。真跪受，以行前果有牛车来，问曰：君是孙道士乎，帛君遣制相迎。真上车如飞，每渡水不由桥梁，酒食供给悉备。一日弟子窃开，只见画牛车一乘，即时不知所在。真后亦数与帛和乘车出入。
　　弥明赋鼎，陶白携壶。
　　《高道传》：道士轩辕弥明往来衡、湘问，与刘师服友善。弥明自衡山过太白，知师服在京，夜抵其居。校书郎侯喜有诗名，与师服拥炉说诗，弥明在座，貌甚陋，喜视之蔑如也，弥明因指炉中石鼎曰：二子能赋此乎。师服虽旧识，不知其有文也，刘先生吟曰：巧匠新山骨，制中事煎烹。次侯曰：直柄未当权，塞届且吞声。弥明哑然笑曰：子诗如是而已。因高吟迭赋十余韵，弥明应之如响，二子思竭不能续，起谢曰：尊师非世人能出也。其辈伏矣。
　　《广记》：陶太白公每以探药为业，一日携壶拉友游嵩山，坐於林下，闻松梢有笑语之声，仰视果有二人，公曰：君铃神仙，可能下降而共饮乎。俄见一丈夫、女子，古服而下曰：予乃秦之役夫也，毛女乃秦之官人，与予同脱骊山之祸，乃匿於此。陶曰：今遇真仙，金丹大药可得闻乎。曰：予本几人，但能绝世食木实，乃得凌虚，不觉生之与死、俗之与仙如何耳。遂折松枝叩壶而歌曰：饵柏身轻迭蟑间，是非无意到人寰。冠裳暂备论浮世，一饷云游碧落问。
　　子良青简，永叔丹书。
　　《真诰》：周子良，陶隐居之弟子，自幼温雅，肃然高迈。天监中，真仙屡降其室曰：周生修功积德，可为不负其志矣。子良曰：枉蒙上真赐降，欣惧交心，无以自措。司命君曰：近往束华，见子之名已上青简保列保晨司矣。
　　《青琐》：欧阳永叔与梅圣俞游嵩山，醉望西峰崖上有丹书四大字云神清之洞，永叔指示圣俞问无所见，公乃不言。洎乞身告世，作诗曰：四字丹书万仞崖，神清之洞镍楼台。烟霞极目无人到，鸾鹤今应待我来。后数日公薨。
　　元化湔肠，黄眉洗髓。
　　《后汉》：华陀字元化，仙人也。沛相陈珪举孝康，太尉黄瑰辟，皆不就。精於方药，处剂不过数种。若疾发结於内，针药所不能及者，乃先令以酒服麻沸散，既醉无所觉，因制破肠背，抽割积聚。若在肠胃，则断截湔洗，除去疾秽，既而缝合，傅以神膏，四五日则愈，一月之问皆平复。
　　《汉武故事》：东方朔生三日而父母俱亡、或得之而不知其姓，以见时东方始明，因以为姓。既长，常空中独语。后游鸿蒙之泽，有老母探桑，自言朔母，一黄眉肴至，指朔曰：此吾兄也，吾却食服气三千年一反骨洗髓，二千年一剥皮伐毛，吾生已三洗髓、五伐毛矣。
　　郝姑挑蔬，许仆市米。
