<!-- { "loadSidebar": true } -->
　　又尹道全者，於衡山修洞真还神彻视之道，兼佩五帝六甲左右灵飞之符，天真降焉，谓之曰：夫白日升腾者，当有其才而后成其道者，汉武帝刘彻感降天真授五岳真形、灵飞十二事，才得尸解之道，而不得形骨俱飞，汝受其一而明冲举之望，斯乃勤苦所资，亦宿分所禀矣。因问灵飞十二事，曰：灵飞昔金母所授，欲使武帝安五岳，福万民，而卒不究无为之至化，黩武穷兵，杀伤流血，自败其福，故不得如轩皇、夏禹乘此驾龙，解形隐景，斯为失矣。
　　周抚亭长，丁度绾主。
　　《真语》：南门亭长今用周抚代，邮鉴一门有二亭长，辄有四修门郎，一天门几八修门郎。
　　《括异志》：庆历中，有朝士冒晨赴起居，至通衢，见美妇三十余人，观粒丽服，两两并马而行，若前导。俄见丁观文度拥徒按辔继之而去，朝士惊曰：丁素俭约，何姬侍之众多邪。有一人最后行，朝士问曰：观文洎宅春，将游何处。对曰：非也，诸女仙迎芙蓉馆主耳。时丁巳在告，顷之闻丁卒。
　　南极老人，西河少女。
　　《真诰注》：七圣元纪中，赤君下教，变述作沙门，与六弟子俱显名姓者也。又云：在元气为元君，在元宫为元帅，在南辰为南极老人，在太虚为太虚真人，在南岳为赤松子。此乃天帝四真人之师，太一之友。
　　《女仙传》：西河少女者，神仙伯山甫外甥也，学道精思，服食二百余年，容貌益少。见其外甥年少多病，与之药，时年已七十，稍稍还少，色如婴儿。汉遣使行经西河，於城束见一女子笞一老箭，头发皓白，跪而受杖，使者怪而问之，答曰：此妾儿也，昔妾舅伯山甫得神仙之道，愍妾多病，以神药授妾，渐复少壮。今此儿，妾令服药不肯，政此衰老，妾怒之，故杖之尔。使者问女及儿各年几许，女子答曰：妾年二百三十岁矣。
　　姚坦银花，叩疏石乳。
　　《丹台新录》：姚坦字元泰，晋襄公尝屈膝北面称师，冷风味道，弥历年载。一日，弟子出见天雨银花，缤纷委地，良久方消，其日太素元君遣仙人下迎，受书为玄洲真人，莅白水官。
　　《列仙传》：叩疏者，周封史也，能行气炼形，煮石髓而服之，谓之石锺乳，至数百年。往来太室中，室中外石床枕焉。
　　夏统风至，刘庆云举。
　　《晋逸史》：夏统字仲御，会稽人。时上巳洛中王公已下并至浮桥，士女骈阗，车服烛路，统坐舟中不顾，太尉贾充怪而问之，统徐应之曰：会稽夏仲御也。充曰：昔尧亦歌，舜亦歌，子与人歌而和之可乎。统曰：先公朝会，万国恩泽，云布圣化，犹存百姓感咏。遂作一慕歌，於是以足扣船，引声喉啭，清激慷慨，大风应至，叱咤则雷电冥集，长啸则沙尘烟起，诸公相顾曰：若不游洛，安得见是人。统归会稽，后不知所终。吴天师《玄纲论》云：或问古有神仙，今胡为而不见。答曰：清浊殊流，真几异境，安可得而见也。又曰：令威千载而暂归混元，至今而屡降，何谓不复见乎。又曰：今仙者为谁乎。答曰：自唐已来，可略而言之，刘庆云举於蜀土，韦使龙腾于嵩阳，道合蝉蜕于太一，洞元骨飞于异方。
　　皇化却老，齐一反真。
　　《抱朴子》：皇化号灵子，得还元却老之衍，其经云：此衍可以辟兵，营卫家门，保子宜孙，人见则喜，不见则思，仰神明之心，得百姓之意。在人间五百余年，颜色愈少。
　　《高道传》：道士张契真字齐一，钱塘人。时忠懿王精崇道法，每三八录斋，俾综其事。太平兴国中，太宗建太一官，诏天下戒洁士以居之，而契真与选，召对禁中，复称旨。已而上以道书鱼鲁未定，诏两街优学者刊正，而师复与焉。一日因就寝，彷佛有朱衣吏持符而至，曰：奉命张某宜速冷秽，往彼执事。迟明，召门人谕之曰：吾且行矣，子其志之。泊然返真。
　　孟生魂魄，王老精神。
　　《真诰》：山世远受孟先生法，暮外，先读《黄庭经》一过，乃暝使人魂魄自制练，但行此道二十一年，亦仙矣，是为合万过也，得三过四过乃隹。北岳蒋夫人读此经，亦使人无病，是不死之道也。
　　《王氏神仙传》：王老者不知何许人，与封君达为友，访道名山，遇神人告之曰：子精神动天，太上遣我来授子度世之诀，然仙道不远，近取诸身，无思无虑，不吐不纳，真一充於内而长生飞升矣。思虑营营，劳汝之形，太上绵绵若存，用之不勤，是真道矣。言讫升天。
　　将符救友，奉先会亲。
　　《仙传拾遗》：穆将符好道，不慕声利，与长安东津佻生友善，时往其家则饮酒话道，弥日累夕。忽姚生暴卒，举家苍惶，使人奔访将符，际夜方至家，号告之，笑曰：可救也。遂解衣与姚同金而外，戒令勿得惊呼，待唤即应。撇烛而寝，中夜烛之，姚已起坐矣，曰：适为黄衣使者追去，顷问闻传呼云：太一有劲使追回。官是姚生平复如初，将符遁去，不知所适。
　　又，黄奉先，蒙阳人，尝入葛碛山，遇道士教以变化之卫，同县富人宋氏以女妻之。宋亲属甚广，为奉先宴候者逾月而未周。一旦诸亲戏谓奉先曰：不知黄郎会亲之席何如尔。奉先遽答曰：明日聊备酒撰，望诸亲皆至。於是邻观宾客八十余人来，日诣其家。奉先素未预备，其日忽见庭宇严洁，筵候精丰，陈设图绘皆非西蜀所有，无非你异，观者骇目，音乐徐张，众宾醉饮。有欲逃席者，出门见柱上二蛇，宾客惊惧皆不敢出。已而既为众人所知，不安柄止，后移家入东川太华山。
　　微子合气，道真乘云。
　　《真语》：微子乃张庆之女也。微子在易迁官中，常服雾气，自云雾气是山泽水火之精华，金石之盈气，久服能散形影入空，与云气合体也。
　　《王氏神仙传》：王道真，汉时人，得道居鬼谷山东古相台，常有白云出於台中，远望如百尺楼。道真常乘此云游戏山顶，暮归台中，白云亦敛入此台内，即荆州北清汉鬼谷山也。或谓此为阳台，非也。
　　尹失侍估，昊阙甘旨。
　　《高道传》：道士尹通字灵鉴，博通经史，常嗟幻化非固，每仰天而叹。父母未之信，迫以婚宦＃２，乃跪伏曰：窃闻张真升天，镇南嗣美，茅君得道，太守投诚，况高祖太极真人之遗德，可无隆绍，愿从所志。父母许之，遂飘然而去。及恃估已失，孝履既尽，其希真守一之心与日俱往。魏太武闻名，尤钦奉焉。
　　《古今诗话》：昊仁壁游罗浮，学老庄於张先生，得其大旨。辞归，谋入京取应，先生曰：观子气法可住此，吾授子长生之道。仁壁辞以老母阙甘旨，俟名遂身退，学亦未晚。是年中第，入浙谒钱武肃，殊礼之，辟入幕，不就，以诗谢之。其略云：弊貂不称芙蓉幕，衰朽仍惭玳瑁簪。十里汉光一山月，可堪从此负归心。武肃令撰罗城记，不从。武肃怒，况之於江，昊人惜之。建隆初，宁昱等就罗浮设醮，醮毕道诸昆洞，至山顶见一石门有老史衣孽萝，据门而坐，昱问其由，云是罗浮先生宅。再问史为谁，云：吴先生也，名七壁。言讫户阖，了无所见。
　　王廓酒醇，允升橘美。
　　《王氏神仙传》：王廓，咸通中自荆渚随船将过洞庭，风甚，泊舟君山下，与数人登岸而行。忽闻酒香，问诸同行者，皆无所闻。忽路侧有洞穴，遂入穴行数步，洼穴中有酒味极醇美，掬而饮之，腌然似醉。自此充悦无疾，渐厌五谷，乃入名山学道。后看仙经云：君山有天酒，饮者升仙廓。所遇即此酒也。　《异人录》：陈允升入龙虎山，天佑中，人见於麻姑山，计去家七十年矣，颜貌如初。刺史迎置郡中夜坐，尝曰：丰城橘美，颇思之。允升少选搀百枚至。
　　邓郁观乌，商丘牧豕。
　　《本传》：邓郁隐居衡山，断谷三十余年，夜诵太洞经，上感南岳魏夫人降告之曰：君有仙分，特来相访。一日忽见三青乌如鹤，鼓舞飞呜，移时方去。郁观之，谓弟子曰：青乌既来，朝会至矣。遂解化。
　　《神仙传》：商丘子胥好牧豕，常吹铁笛，年七十无妻子，颜色不老，邑人奇异之有道卫，人或问其要，只曰：食莒蒲饮水，自然不饥，如此年三百余岁矣。
　　服闻黄瓜，展公白李。
　　《神仙传》：服闲者，不知何许人，常止莒，往来海边诸祠中。忽有三仙人於祠中博戏赌瓜，雇问担黄白瓜数十颗，教令暝目，及觉，乃在方丈山，蓬莱之南。
　　《真诰》：昔高辛时有仙人展上公者，於茅山伏龙地植李，弥满其地。展公今为九宫内右司保，其常向人说昔住华阳下食白李味甚美，忆之未久，而忽已三千年矣。
　　三洞群仙录卷之十七竟
　　＃１『真』字原文作『具』，据《辑要》本改。
　　＃２『宦』字《辑要》本作『宦』。
　　三洞群仙录卷之十八
　　正一道士陈葆光撰集
　　陆生掘养，屈氏埋钱。
　　《广记》：卢山人者有道衍，一日过复州界，维舟於陆秀才庄门，或语卢山人非常人也，陆乃谒之以央休答，卢曰：君今年不动，忧旦夕祸作，君所居堂后有钱一瓤，覆陕板，非君有也，钱主今始三岁，君慎勿用一钱，用叉成祸，能从吾戒乎。陆变然谢之。及卢生去，水波未定，陆笑谓其妻曰：卢生＂言如是，吾更何求乎。乃命家童掘地深数尺，果遇板，彻之有巨瓷，散钱满焉。陆喜，其妻亦裙运纫草贯之，将及一万，儿女忽暴头痛不可忍，陆曰：岂卢生言将验乎。因奔马追及，且谢违戒，卢生怒曰：君用之铃祸骨肉，与利轻重自度也。棹舟去之不顾，陆驰归，醮而痉焉。
　　《真语》云：良常山，汉时其山下有屈氏，家大富，财有巨亿，埋铜器於此，于今在也。亦有钱，钱在西北小山上向也。
　　贤安紫捺，伯儿红莲。
　　本传：南魏夫人名华存，字贤安。季冬夜半，太极真人降夫人之室，设酒肴，陈元云紫捺。
　　《仙传拾遗》：张伯儿，西晋时修道於蜀石斛山，精思感神仙，忽降谓之曰：此山有长生夜光之芝，得食一枚，白日冲天。其芝生於水侧，夜视如红莲者是也。苦求数年，得而食之，能飞行彻视。复乘赤虎而去，莫知其所。
　　归舜鹦鹉，文祥杜鹃。
　　《幽怪归》：柳归舜自巴陵泛舟，遇风，至君山登岸，行数里，有鹦鹉数千相呼姓字曰：柳十二，遭风得臻异境，所谓因病政妍耳。忽有二道士曰：君釭风便，何不急回。授一尺绮曰：以此掩眼即去矣。归舜忽飞达舟所。
