<!-- { "loadSidebar": true } -->
　　《抱朴子》：沈羲，吴人也，学道於蜀，救人利物，德感上帝。一日出行涂中，忽见青龙、白虎车各一乘，从者十数人，皆朱衣，仗节满道，问曰：君见沈道士乎。羲曰：某是也。史曰：子有功於民，黄老君遣仙官来迎子为碧落侍郎。於是升天。
　　《西山记》：锺离嘉字公阳，许直君之甥也，好处林峦。许君爱其有授道之质，遂付以秘诀，令密修之。．许君上升，告以冲升之日，紫云自天而下，青鸾白鹤翔舞於庭，仙童玉女下迎公阳白日上升。
　　帛公素书，甘君仙药。
　　《神仙传》：于君者因病癞数十年，百药不能愈，忽见市中卖药公，姓帛，因往问之，云：可救。以素书二巷授之，曰：不但愈病而已，当得长年。于君再拜受之。于君思得其意，内以治身修性，外以消灾救疾，无不愈者。道成仙去。
　　《西山记》：甘真君字伯武，以孝行见推於乡里。仗剑随许真君除妖，其功居多。许君授以秘诀，而君潜匿形影，人莫之测。一日，天际忽闻天乐之声，须臾祥云彩霞晖映，而君升天。
　　郑公昆台，子廉魏阁。
　　《青琐》：进士牛益出都门，息柳阴之下，梦至高门大第，吏云：此韦玉官也。熟视乃故人吕臻，吕曰：五。掌此官。益见殿上有白玉牌，朱篆，蒙以绛纱，大字云：中州天仙籍。其次皆名氏数千，其中唯识数人吕及夷简、李迪、余靖而已。益问天仙之详，吕曰：自有次序真命，上非子可知。益曰：今世卿相率皆仙乎。曰：十中有七八。益曰：富公弼，国之元老，岂其仙也。曰：富公是昆台真人，寿九十三岁方还昆府。益曰：公今何职。曰：更三百年补地上主者。益曰：王者人是何官。曰：掌五岳四渎、名山大川者也。
　　《括异志》：衡岳道士率子康，落魄嗜酒，性犷戾，易辱人以言，人亦少与之接，故以牛呼焉。居山之魏阁，礼部侍郎王公佑守潭州，立夏将命祀祝融，至衡岳，因访所谓魏阁者。及至，则子康方醉寝，王公与语，甚异之，遂载与还郡，日与之饮酒。问辞归山，复止魏阁者。一日忽谓人曰：我将远行，当一别王公。即日扁舟下潭来谒，且曰：将有所适。王公留与之饮，居二日，辞归。至日以书别衡山观主李公，盥浴服饰，焚香秉简而蜕去，闻者惊异，李为买棺厚葬之。殆半岁，有衡岳僧自京师至安上门外，子康来看京师云：即途时，蒙李观主厚有宝行。怀中出一书附僧为谢。李发封，乃真子康书也。人皆叹王公之默识。
　　三洞群仙录卷之三竟
　　三洞群仙录卷之四
　　正一道士陈葆光撰集
　　尊师何何，先生仆仆。
　　《神仙传》：衡山有一道士，不示姓名，或问其姓，则日何，问其名，则日何，时人因呼为何尊师。或问：师无言，何以开悟后人。曰：知不知上，不知知病，谁能凿混沌之窍而达自然之理邪。遂杖草入山，而虎豹随之。司马先生曰：此可谓才全而德不形者也。后尸解，雷震，尸遂不见。
　　《广记》：仆仆先生，不知何许人，自云姓仆，时人因号仆仆先生。寓光州黄土山，即三十余年，饵杏丹，饮食如常人，货药为业，人皆不识之。时王弁遇之，而授弁以杏丹之诀，先生即时升云天。太守李休光闻之，以为不祥。先生复降休光之府，休光曰：若仙当往去，而复来，妖也。先生曰：麻姑、茅君皆问道於我，子以为妖，何也。休光叱左右执之，即时龙虎君见於前，而先生上升，烟云四合，雷电震动，观者奔走，休光谢罪。明皇诏立官观，至今存焉。
　　侯观三松，苏庵两竹。
　　高道传：道士侯楷字法光，京兆人也。魏正始中为道士，授天文秘诀，晨夕之奉，久而愈勤。卜居於寒谷，行三奔衍，诵《大洞经》及《三皇内文》劾召之法。其居有清泉环流，三松偃覆，酒然幽寂，是为柄真之所，遂号三松观。
　　《梆江集》：苏真君耽母年百余岁，无疾奄然而逝，乡人为立封木以礼敛葬。是日，郡东北隅牛脾山上有紫云覆木，弥漫不散，又若有白马一疋击於林问，遂闻山岭上有号哭之声，皆云苏君归持母服。乡人竟往即之，其草庵前哭泣之所，基址平坦，有竹两株，无风自摇，扫其地，终年常净。三年之后，无复哭声，白马亦不复见矣。
　　胡仿励金，雍伯种玉。
　　《神仙传》：唐陈休复号七子，贞元中来居褒城，耕农探樵，与常无异。多变化之衍，好事少年五七人求学其衍，勤动不已，语未终，忽暴卒，须突真败。众皆惊走，莫敢回视，自此少年不敢干之。昌明胡仿常师事之，将赴任，留钱五千为休复市酒，笑而不取，曰：吾金玉甚多，恨不能用尔。以锄授仿，使之斯地，不二三寸，金玉钱货随断而出曰：人问之物固若是，但世人赋分有定，不合多取，若用之，岂有限约乎。
　　《广记》：杨雍伯事亲以孝闻，及父母死，葬於高山，雍伯庐於墓侧，昼夜号恸。甘泉涌出，以济行人。忽有一饮马者来，将白石一升与雍伯，曰：种之当生美玉。果生白璧，长二尺许，不计其数。一日出游，偶至海上，遇韦仙曰：此种玉雍伯也。一仙曰：汝有孝行，神真所感，此官即汝他日所居也。雍伯归数年，夫妇俱上升。今者所居之宅，号玉田坊。
　　道成跨骡，敬之谢鹿。
　　《梆江集》：庆历中，有处士游东岳，谒主簿郭及甫。既坐，视其刺字，乃罗道成，询其乡里，曰：梆州人也。及甫留饮，处士曰：久思束州之游，前日到泰山，已游历遍也，旦夕回南方。乃借纸笔为诗曰：因思灵秀偶来游，碧玉寒堆万迭秋。直上太平高处望，根盘连接十余州。复自和云：水云踪迹日闲游，夏谷阴寒玲胜秋。猿乌性情犹恋旧，翻身却去海边州。及甫见诗，不胜叹美。既去，及甫遣人送之至邸，又为一诗付史曰：白骡代步若奔云，闲人所至留诗迹，欲知名姓问源流，请看梆阳山下石。后询梆人，地有白骡真君观，因得道，跨白骡行石壁上，其骡进至今存焉。
　　《西山记》：许真君名逊字敬之，世为许昌人，后徙豫章。逊生而颖悟，姿容秀伟，少不羁，喜畋猎，尝射一鹿子堕地，母以舌舐之，未已而死，因感悟，毁弃弓矢，刻意读书。弱冠，旁通经史，善音律，天文地理、五行识记之书悉皆极致，尤慕神仙之道，后拔宅上升。
　　廖扶北郭，王续束皋。
　　《本传》：后汉廖扶绝志世外，专精经典，尤明天文谶纬、风角推步之衍。公府辟召，皆不应，时人号为北郭先生。
　　《唐隐逸传》：王绩字无功，授扬州六合县丞，弃官还乡里。绩河渚中先有田数十顷，邻渚有隐士仲长子先，服食养性，绩重其真素，愿与相近，乃结庐河渚，以琴酒自乐，故时人号为束皋子。
　　董奉食粟，曼倩偷桃。
　　《神仙传》：董奉字君异，候官人也。居庐山，不田作，为人治病亦不取钱物，但使人重病得愈者为栽杏五株，轻病得愈者载杏一株。如此数年，杏有万株，郁然成林，韦虫戏其下，常无生草，有如耘除也。於是杏子大熟，奉尝语人曰：欲买杏者，不须来报之，但径自往取之，一器谷便得一器杏。尝有谷往少而多取杏者，即有虎号啸而逐之。所得之谷救赈贫乏，供给行旅，岁消三百斛，而所余犹多。一旦升天去。
　　《汉武内传》：武帝忽见青衣女子曰：七月七日王母暂来。帝问东方朔此何人，朔曰：西王母紫兰室女传命往来。至日，帝盛服立阶，下夜闻空中有箫鼓声，王母乘紫云车，驾九色班龙，别有天仙皆长一丈，王母上殿自设精撰，以拌盛桃七枚，帝食之甚美，母曰：此桃三千岁一实，方朔曾三来偷桃矣。
　　山甫玄发，姚泓绿毛。
　　《抱朴子》：伯仙甫居华山，精思不食，二百余年玄发不老。后以其衍授之於女子，色如桃花。有一老仑须眉皓白而来，女子笞之，怪而问之，女曰：此是妾儿，不肯用山甫之法，致令衰老，故杖之耳。
　　《唐记》：唐时有一僧居於南岳，夜见一物，绿毛覆体，直至座前，僧曰：贫僧禅居，不挠生灵，鬼神有知，无相恼也。其物曰：子知有晋、宋乎。僧曰：自晋至唐四百年矣。其物曰：师知有姚泓乎。僧曰：吾闻泓已死矣。其物曰：我泓也，其时示之以死，脱身逃遁，游行福地，唯冷柏叶遍身生毛。
　　王母击节，子登弹傲。
　　《集仙录》：九微元君、龟山王母、三元夫人泊诸真人仙众至，降於小有清虚上官绛房之中，夫人与王君为宾主，各命侍女陈曲成之钧，九虚合节，八音灵柴，王母击节而歌。
　　《汉式内传》：王母命侍女王子登弹八琅之墩，董双成吹云和之笛，许飞琼鼓灵虚之黄，安法婴歌玄灵之曲。
　　人问长史，山中宰相。·
　　《真诰》：长史姓许讳谧字思玄，肇七代孙也。君博学高第，初为余姚令，累迁尚书、护国长史，密修上道，真仙屡降，而真妃授书云：玉醴金浆、交生神梨、方文火枣，当与山中许道士，不与人问许长史。
　　又，陶弘景字通明，擢进士第，迁侍读。年三十有七，无意於仕，乃曰：仲尼日稳居以求其志，行义以达其道，我令义达，无复其方，请从求志之业。遂自称为华阳隐居，脱朝服挂於神虎门，袭鹿巾，衣道服，入华阳，居积金峰，修《真诰》。梁武帝累召不至，或有所议，遣使就问，时人号曰：山中宰相。
　　法进帝前，奉仙天上。
　　《王氏神仙传》：王法进幼而好道，一日忽遇二仙童告之曰：汝有仙骨，不忘於道，上帝敕我来迎汝，授事於天上。不觉□随二女凌虚至於帝前，而帝告之曰：人处三才之中，不易得也。付《谢罪科》一卷，汝下谕生民，亦汝之功也。天宝中，白日上升。
　　又，王奉仙，宣民女也，幼时遇青衣童子十余人，与之游戏，言笑自夜达旦。父母疑为妖，诂之，奉仙曰：女所遇者道也，所见者上仙也，初刻天上见天人罗列，一仙人云：汝有仙骨，五十年后当复来此，然百谷之实伤人真气。奉仙自后绝食，尝谓人曰：其所见天上神仙，与道家之流无异。遂画天人朝会图，号《混天图》。
　　元一蹙壶，长房投杖。，
　　《丹台新录》：谢元一号壶公，即孔子三千弟子之数也。常悬一空壶市肆货药，日入之后公辄蹙入壶中，举市无人见者，惟费长房於楼上见之，往拜焉，以师事之。
　　又，汝南费长房为市探时壶公，公知其笃信，语长房曰：我蹙入壶时，卿便效我，自当得入。既入壶之后，不复见壶，但琼楼金阙，物象妍秀，玉童玉女侠侍，公语长房曰：我仙人也，君好道否。长房哀恳，授以劾鬼治病之卫，但不得仙道耳。又以一竹杖与之，骑此到家，讫以杖投葛陂中。长房如其言，投於陂中，遂化龙去。
　　维山王乔，墦溪吕尚。
