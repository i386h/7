<!-- { "loadSidebar": true } -->
　　《列仙传》：马周少时多困於酒，一日出城遇一老人揖坐林问，与语曰：太上命汝辅佐圣孙，何为沉困於酒，自攘困饿，五神已散，旦夕将死，何不省悟。复曰：汝本华山素灵官仙官，今召汝入官。周同行，果见其官室，姓字存焉。遂启户而入，见炉火鼎器备具，忽见五人立於前曰：向先生酒酣而我奔散，今请闭目，复入神室。明日谒天岗，岗曰：子有所遇，位至丞相，宜自勉之。周果历台辅数年，真仙下降其室曰：佐国功成，太一征召，无复留也。遂解化。
　　伯元冥视，梁谌梦游。
　　《真诰》：霍山有学道者邓伯元同王元甫，授神人吞日丹景之法，积三十四年乃能冥视夜书。道成，太帝遣羽车同元甫白日上升。
　　《高道传》：道士梁谌字考成，一日相者见之曰：此子目流白光，貌集真气，非常人也。后果乐仙道。咸熙初，事郑法师於楼观，常梦与仙人游，或登名山，或饮石髓，由是自有所悟。钦奉者多，谌厌之，乃深入昆谷。目能视地中物，耳能听数里声。一旦忽谓门人曰：有朋待吾於南峰，今须往矣。乃冠服而出，则云气迷绕，不见其形，唯闻鼓吹音隐隐于空。时太兴元年戊寅岁也。
　　山甫吉凶，守信祸福。
　　《神仙传》：伯山甫，雍州人也，居华山，常服食黄精，二百余岁。每至人家，则知人先世善恶，有如临见，吉凶言之皆效。
　　《东斋笔录》：秦州徐二翁名守信，日持一等以扫堂殿，未尝与人官，有问则不对而走，忽发一言则应祸福。吕参政息卿既除丧，将赴阙，便道访二翁，拜而问之，翁惊走。吕追之，忽回顾曰：善守善守。吕意谓善守富贵，及还朝，除知建州。徐禧、沈括新败，恳辞不行，又乞与两府同上殿，神宗怒，落职知单州，即单守之应也。二翁崇观问春遇优厚，赐号冲和先生；建仙源万寿官以居焉。
　　陈绚市鲜，栖真啖肉。
　　《江南野录》：陈绚善天文，长於雅诵，尝吟曰：一鼎雌雄文武火，十年寒暑庇魔皮。寄语东流任斑鬓，向隅终守铁蓑衣。又：乾坤见了文章嫩，龙虎成时印绶疏。晚绝缙绅之望，以修养为事，隐居西山种药。开宝中，尝与一炼师升药入城常之，获赞则求饰，就炉对饮，傍若无人。歌曰：蓝采和，尘事纷纷事更多，争如卖药沽酒饮，归去空昆拍手歌。疑其为夫妇也，或云得仙矣。
　　本朝《蒙求》：贺兰栖真，不知何许人，为道士，自言百余岁，善服气，不惮寒暑，往往不食，或时纵酒，道市郦，啖腐肉数斤。后召至阙下，真宗赐之以诗。
　　尔朱浮石，鲍焦抱木。
　　《五代史补》：尔朱先生功行甚至，遇异人与药一粒，曰：若见浮石而后服之，则仙道成矣。先生如教，每遇一石铃投诸水。后峡山将渡江，有史织舟相待，问其姓，曰：石氏。问地所属，曰：涪州。先生豁然而悟，遂服药，即时轻举。
　　《隐逸传》：鲍焦，不知何许人，不食五谷，不衣丝麻，居深山，食木实，衣木皮，人或问之：木实木皮亦天所生，何异五谷丝麻哉。焦遂更不食，抱枯木枝而死。
　　严东一瓢，道徽百斛。
　　《高道传》：道士严东，不知何许人，齐建元中诣晋陵，依道士李景游。东自晦若愚，或与之谈论，则所造精微。每奋一瓢随行，在晋陵五六年，一日将别，援笔注《度人经》，辞不停翰，穷日而终。后入溧阳山中，不知所之。
　　《贤己集》：孔道徽守志业不仕。父佑，至行通神明，隐於四明山，尝见谷中数百斛钱，视之如瓦石不异。探樵者竞取入手，即成沙砾。有鹿中箭投佑，佑为之养疮愈然后去。
　　仙君橘井，神女竹坛。
　　《梆江集》：苏仙君，一日太上有召将补真官，临别告其母曰：明年此郡当有疾疫，可取庭前井水一杯，橘叶一枝以救人疾苦，叉有奇验，亦少资甘旨。言毕出门，众仙拥卫，幢节羽仪森列左右，冉冉升天而去。明年果大疫，母以井水橘叶救之，无不立愈。至今橘井存焉。
　　《集仙录》：云华夫人名瑶姬，西王母女也，能飞腾变化。禹遇之，疑其怪诞非真仙也，问诸童律，曰；天地之本者道也，运道之用者圣也。圣之品次，真人、仙人矣。其有察气成真，不修而得道者，木公、金母是也，云华夫人乃金母之女也。其后禹遂礼之，乃得理水疏次之道、策鬼召神之书。神女乃化为石，今巫山有神女石，即其所化也。又有神坛，坛侧有竹垂之若簪，或飞物着坛上者，竹则因风而扫之，终岁常莹洁焉。
　　刘商囊药，乐天炉丹。
　　《神仙传》：刘商每欺光景甚促，筋骸渐衰，朝驰暮止，但自劳苦，浮荣世宦，何益於一己，於是托病免官入道。游及广陵，於城街逢一道士卖药，见商目之甚相异，乃罢药，担手登楼，以酒为欢。道士出一小药囊赠商，并戏吟曰：无事到扬州，相担上酒楼。药囊为赐别，千载更何求。乃别去。商开囊视之，纸裹一葫芦，得药九粒如麻子，依诀服之，顿觉神爽不饥。后往义兴，爱时画汉之景，乃入湖渔隐於山中，人多见之，曰：我刘郎中也。有胡茹十八拍行於世。
　　《仇池笔记》：乐天作庐山草堂，烧丹而炉鼎败，明日忠州刺史除书到，乃知世闲事不两立也。
　　张硕羽被，原宪华冠。
　　《列仙传》：张顿，洞庭人，遇女仙杜兰香降其室，授以举形飞化之道，留玉简以为登真之信。命玉女斋羽被绛履玄冠以授於顿，且曰：此上仙之服，非洞天所有也。顿乃白日飞升。
　　《南华真经》：原宪居鲁，桑枢而瓮牖，子贡乘大马轩车，不容巷，往见原宪。原宪华冠展履，杖药应门，子贡曰：嘻，先生何病。宪曰：宪闻之，无财谓之贫，学而不能行谓之病。今宪贫也，非病也。子贡适巡而有愧色。原宪笑曰：夫希世而行，比周而友，学以为人，教以为己，七义之慝，舆马之饰，宪不忍为也。
　　游岳却粒，仲都御寒。
　　《高道传》：孙游岳字颖达，尝茹芝却粒，又专服谷仙丸，颜采精爽，老而愈少。
　　《王氏神仙传》：王仲都遇太白真人授以虹丹，能御寒暑，已二百许年，冬月单衣，乘驷马车从帝於昆明池，环水驰走。帝御孤裘而犹觉寒，仲都貌无变色，背上气蒸焦焦。然又当盛夏，曝之日中，围以十炉火，口不称热，身亦不汗。后亦仙去。
　　孙博成火，谭峭入水。
　　《神仙传》：孙博，河东人，有清才，能属文，着诗百篇，诵经数十万言。晚学道，治墨子之衍，能使草木金石皆为火光，照数里中，亦能使身成火。行见中使，从者数百人，皆不烧，病者指之皆愈。后合神丹得仙。
　　《续仙传》：谭峭字升叔，博文强记，游历名山，辟谷养气，以酒为乐。后入南岳炼丹得成，入水不濡，入火不灼，变化隐形。
　　定辞涮肠，鲍助拍齿。
　　《高道传》：涂定辞每到中春人服疏药，时渠即临流於小滩下躲露，使水自七窍入，谓之涮肠。一日平坐而化，家人环哭，却活曰：坐去难为葬。具言讫外化，数夕，颜色如生。及就圹，棺甚轻，识者以为尸解。
　　《真语》：鲍助不知学道法衍，年四十得面风气，口目不正，两齿上下正相切拍有声，昼夜不止，得寿年百二十七岁。后遇寒，过大水，堕长寿河中死。北帝中问比遣煞鬼及日游神地殃使取之，而终不敢近。鬼官问其故，天煞答云：此人乃多方衍以制於我，常叩齿呜天鼓以警身中诸神，神不得散，鬼气不敢入，是以无绿取得。若助不行水渡河，亦可出千岁寿不啻也。当是遇大寒，步行冰上，口噤不能叩齿，是故鬼因溺着河中，息风病而齿自动叩者，犹能辟死却煞鬼，况道士真叩齿呜天鼓集神耶。
　　灵胶续弦，神芝活死。
　　《仙传拾遗》：汉武帝巡北海，祠怛山，王母遣使献灵胶四两，帝以付外库，不知灵胶之妙也。一日射虎於华林苑，而弩孩断，使者请以胶斗分，口濡其胶以续弩弦。续讫，乃使武士数人牵之，终日不二脱，帝惊异焉。胶出凤麟洲，盖凤喙麟角合煎之，名日集弦胶。
　　《广异记》：徐福字君房，不知何处人。时始皇大苑中多枉死者横道，有乌街草覆死人面，皆登时活。有司奏闻始皇，帝即遣使查此草以问鬼谷先生，先生曰：此是东海祖洲上不死之草，生琼田中，一名养神芝，叶似菰，一株可活千人。帝乃遣徐福及童男童女各三千人乘楼船入海，寻祖洲探芝草，后不返。
　　徐登妇人，丘曾男子。
　　《晋史》：徐登，闽人也，本是妇人，化为丈夫，有道衍，能禁人令坐而不起，禁水不流，虎狼伏地。与赵丙为方外友，同行其道，道成登仙。
　　《灵宝本行经》云：北室有精进贤者王福度，有女名阿丘曾，年十六，在密室香汤自洗，见金光曲照，疑有不常，遂出净室，登高望见道真神仙精光辉烁，丘曾乃作礼称名：今睹天尊，愿转身为男子。俄顷之问，已见其身形化为男子。元始天尊即命南极尊神为丘曾之师，授其真文，给金童玉女。道语丘曾曰；汝得师南极，岂不高乎，功满德备，自当令汝位及至真，超身三界，迅足九霞，朝宴太上也。
　　蔡经狗窦，宋卿鸡窠。
　　《王氏神仙传》：总真王君名远，字方平，游括苍山，过道民蔡经家，君知其骨相合道，往而度之，谓经曰：汝应得度世以补仙官，但汝少不知道，气少肉多，唯可尸解，此法须臾如过狗窦中耳。言讫而去。经忽身热如火，欲将水灌之，举家挞水如沃焦状，三日之中消瘦骨立，乃入室以被自覆，因失其尸。视被中之身，头足具全，如蝉蜕耳。
　　《洞微志》：李守中为承旨，奉使南方。至琼州界，道逢一翁，自称杨遐举，年八十一，邀守中诣其居，见其父日叔连，年一百二十二，又见其祖日宋卿，年一百九十五。语次，见鸡案中有小儿出头下视，宋卿曰：此九代祖也，相传数世，不语不食，不知其年多少，朔望取下，子孙列拜而已。
　　梁须彻视，李元餐和。
　　《抱朴子》：道士梁须不知何许人，闻柠槟赤者却老还少，令人夜问彻视见鬼，须年七十乃服之，转更少壮。年至一百四十，行及走马，后隐青云山。
　　《仙传拾遗》：李子元居隶上山石室中，习读丹经，专精念道。忽有神仙乘羊而降，授其食气赛和之诀，修之数年，白日升天。今所居山即第十化也，下有绵水，山中石上多有神羊之迹在焉。
　　荀环驾鹤，阮琼碎鳌。
　　《遂异记》：苟环游江夏黄鹤楼上，望西南有物飘然而来，乃驾鹤之客也，羽衣虹裳，宾主欢对。已而辞去，跨鹤腾空，眇然而灭。
