<!-- { "loadSidebar": true } -->
　　《王氏神仙传》：王质，束阳人，时入山伐木，偶於石室中见数童子下棋，质坐斧柯上观之，童子将枣与质食之，无饥渴。童子下棋未终，一童子曰：子可去，来已久矣。质起视，斧柯已斓矣。还家一亲戚无有存者。后入山升天，今衢州有烂柯山。
　　《神仙传》：老子西度关，关令尹喜知其非常人，从之问道。时有客徐甲，约日雇百钱，计欠甲七百二十万钱。甲见老子出关远行，索债不可得，作辞诣关令以讼老子。喜得辞大惊，乃见老子，老子问甲曰：汝久应死，吾昔倩汝为吾官卑家贫，无有使役，故以太玄生符与汝，所以至今日，汝何以言吾。乃使甲张口向地，而太玄符立出於地，丹书文字如新，甲成一聚枯骨矣。
　　仲节学道，观子奉师。
　　《真诰》：有学道者平仲节，河中人，渡江入括苍山，受师宋君，存心镜之道，具百神，行洞房事。如此积四十五年精思，身形更少，体有真气。今年五月一日，黄老遣迎，即日乘云驾龙，白日升天，今在沧浪云台。
　　又，黄观子自少好学道，而家中奉师，朝朝拜礼，愿乞长生。如此积四十九年，太上真人以一百四十事试之，皆过，遂与之金丹，而入焦山诵《大洞经》。今补仙官为太极右卿，有志者也，非师所能致，是其寸心定耳。
　　园客甍茧，巴邛盎橘。
　　《仙传拾遗》：园客者，济阴人也，姿貌端美而良，邑人以女妻之，客终不取。常种五色香草，积数十年服食。一日有五色蛾止其香末，客衣而荐之，以布生花蚕焉。至蚕时，有女夜半至，自称客妻，道蚕状。客与俱往，得一百二十头茧，皆如瓮大，躁一茧六十日乃尽，讫则俱去矣，莫知所之。齐阴人祠华蚕，设祠室也。
　　《真怪录》：巴邛人不知姓，家有橘园，因霜后尽收，余有二大橘如三四斗盎，巴人异之，剖开，每橘有二老支，鬓眉翻然，相对象戏，亦不惊怖，一史曰：恨不得深根固蒂以尽棋中之乐。一史曰：君输我海龙王第七女发十两、智琼额黄十二枚、紫销被一副、绛台山霞实散二庾、瀛洲玉尘九斛。阿母疗髓凝酒四胜、阿母女熊飞娘跻虚龙缟袜八缅，后日於王先生青城草堂还我耳。一史曰：橘中之乐不喊商山。一史曰：仆饥虚矣。即於袖中取龙根脯食之，如一草根，方圆径寸，形状宛转如龙，毫厘罔不周悉。因削食之，隋削复满。食讫以水叹之化为一龙，二史共乘之，足下泄泄云起，须臾风雨晦冥，不知所在。
　　金城绛阙，清都紫微。
　　《逸史》：有崔生者，於青城山下洞见金城绛阙，仙翁羽衣霞被，留生酒食，以女妻之，取青囊药两粒令服之，每朔望乘鹤上朝药官。岁余请归，得隐形符，乃潜游官禁，窃锦彩。上令罗公远作法照之殿后，果有崔生，上令笞死，公远曰：此人已居上界，杀之非国家福。上遣兵仗送至青城山洞口，果见金城绛阙，生妻掷一领巾化为五色绛桥，令生渡桥，随步随灭，须臾云雾四合，但闻鸾鹤笙歌之声。
　　《列子》：周穆王游化人之官，化人之官构以金银，络以珠玉，出云雨之上而不知下之据，望之若屯云焉。耳目所观听，鼻口所纳尝，皆非人问之有，王实以为清都紫微，钧天广乐，帝之所居。王俯而视之，其官榭若累块积苏焉。
　　希夷饵柏，守微茹芝。
　　《唐史属辞》：王希夷隐嵩山，饵松柏杂叶，年七十余筋力柔强。明皇束巡，诏见行在，访以政事，与语甚院。
　　《高道传》：道士李守微，不知何许人，常游蜀，谈论多滑稽，不拘小节，人常轻侮之。忽谓人曰：余将游五岳诸山，今往矣。或问求利衍，则曰：浮生瞬息问，盍寻真访道，脱洒尘网，至若脱气炼丹，茹芝绝粒，皆有益也，何区区於利衍哉。遂遁去。尝与祠部韩屿友善，屿赠诗云：一定童颜老岁华，贫寒游历贵人家。炼成正气功虽大，亡心却元神道更差。乌曳鹤毛乾巍毯，杖镌龙甲瘦查牙。如何旧隐不归去，落尽蟠桃几番花。番，去声。
　　伯玉娶妇，蓟子还儿。
　　《三洞珠囊》：褚伯玉字元璩，吴郡钱塘人。父为取妇入前门问，伯玉从后门而出，往刻居瀑布山修道。又尝游南岳，路入闽中，飞湍赴险。伯玉舟航逼晚，迥泊涯际，而冲飕夕震，山洪暴起，激船於万仞之上，倾坠绝崖。徒倡在前，判其冰碎，缘蛆寻求，已见伯玉怡然自若。后至霍山炼气养霞，积年绝粒也。
　　《神仙传》：蓟子训，齐人，举孝康，除郎中，又为都尉。年二百余，颜色不老。曾求抱邻舍婴兄，误堕地死。死家素尊子训，即埋之。二十余日子训自外来，抱儿还之。家恐是鬼，掘视所埋，但泥而已。
　　居士芒屦，道者麻衣。
　　《仙传拾遗》：朱桃椎者，成都人，隐於郭外，结草为庐，或佯狂放诞，或终日不言。益州牧窦轨辟之为绿，不就，遗以衣服，弃而逃去。每织芒屦致於路侧，行者见之，为留米置於本处，桃椎夕而取之，人谓之居士屠。
　　《玲斋夜诰》：有史宗者，号麻衣道者坐，广陵白土棣、江都檀祇与语，多无畔岸，索纸赋诗曰：有欲苦不足，无欲即无忧，未若清虚者，带索被玄裘。浮游一州问，泛若不系舟，要当灭尘虑，栖息老山丘。檀祇异之。陶渊明记日白土棣逢三异比丘，此其一也。有狂道士借海盐，令所畜小兑登小山，山有屋数橡，道人三四辈相劳苦，其言小兄，一不能解，但得食一瓯如饴。又有问道士曰：谪者何时竟。答曰：在徐州江北广陵白土棣，计其谪行当竟矣。仍作书授小儿曰：为达之系小儿衣带上，令还海盐。令喜问曰：衣中何有。日□．书疏耳。又呼问：小儿至何处。小兄曰：为前道士捉杖飘然去。但闻足下波浪声，至一山中。山中人寄书与白土棣，上即引衣带示令，令一不能晓。小儿归诣史宗，宗惊曰：汝乃蓬莱山中来耶。
　　三洞群仙录卷之六竟
　　三洞群仙录卷之七
　　正一道士陈葆光撰集
　　保言冥吏，曼卿鬼仙。
　　《北梦琐言》：道士秦保言动於焚修，尝白南岳真君云：上真何以须纸钱为，有所未谕。既而夜梦真君曰：纸钱即冥吏所藉，我又何须。由是狱中益信之。
　　《摭遗》：西蜀崔存访道寻真於王屋西峰，见石延年曼卿、苏舜钦子美二人对坐，隔一小汉，存再拜曰：存脱弃利禄以求大道，固有日矣，今幸遇二仙於此，汉水视之浅而测之深，不得立侍左右，何也。又闻学士已作鬼仙乎。苏曰：妄也，纯阳即仙，纯阴即鬼。既为仙，又为鬼乎。二仙乃命青童取栈管作诗以授存。存得诗，俄见一翠乌街一书置二仙前，苏曰：瀛洲君召吾二人。乃飞瑜山顶而去。
　　章令飞举，小直擢迁。
　　《列仙传》：主柱子，不知何许人，一日上岩山云：此山有丹砂，可得数百斤。邑令章公闻之，即时封山，而丹砂自流出如火，主柱子取丹砂与邑令饵之。章既饵砂，不五年身轻能飞举，遂与柱子俱飞去。
　　《广记》：韦小真母许氏，守孀事舅姑以孝闻，惟有此女十二岁，聪慧，无病而卒，未殓复活云：初闻召韦小真升天，见天上人皆衣锦绣，引小真见韩司命君，曰：汝九世祖有功於国，近擢为地下主者，今迁地仙之品。汝母有孝道，已迁仙阶，而汝三世已生天。小真自后奉道，至长庆年上升。
　　郭说负担，黄齐挽船。
　　《真诰》：郭观少孤，依柄无所，隋郑先生负担，经七年，勤馑无懈怠。先生悯其劳苦，遂授以导引法，寿至三百岁。复遇赤松子授道法，今在大有洞中为真人。
　　《广记》：黄齐者，蜀之偏将也，常好道，行阴功有岁年矣。於朝天岭过一老人，颜色婴孺，肌肤如玉，与之语曰：子既好道，五年之后当有大厄，吾叉相救。勉思阴德，无退前志。其后牵下峡舟船覆溺，至滩上如有相拯，得及於岸。视之，乃所遇老人也，寻失所在。
　　长房缩地，女娲补天。
　　《丹台新录》：后汉费长房既遇仙翁，欲求道而顾家人为忧，黄乃断一青竹与长房身齐，使挂之合后，家人见即其形也，以为缢死矣，遂葬之。长房随入深山莘虎中，留使独处，长房不恐。又外於空室，以朽索引万斤石於心上，众蛇来啮索断，长房亦不移。翁曰：子可教也。复使食粪，粪中有虫甚长，长房意恶之，翁曰：子几得道，恨此不成。长房辞归。长房能缩地咏，数千里奄在目前，放之还舒也。
　　《淮南子》：女娲氏炼五色石以补苍天，断鳌足以立四极，杀黑龙以济冀州，积芦灰以止淫水。苍天补，四极正，淫水涸，冀州平，后虫死，颛民生。
　　蓝方温存，初成慈悯。
　　《青琐》：蓝方字元道，亳州父老言自儿童时见先生，状貌迄今如一。温厚接物，小大皆得其欢心。仁宗朝尝见馆於芳林园，先生告去，乃赐号日南岳养素先生。时学士贾公昌朝赠公诗云：圣泽浓沾隐逸身，道装宜用葛为巾。祝融峰下醉明月，湘水源头钓紫鳞。曾见海桃三结子，不知卯豆几回春。他年我若功成去，愿作灵桥跪履人。先生和曰：近告明君乞得身，不妨林下载纱巾。满斟野酒浮琼蚁，旋钓汉鱼赠锦鳞。元府乌雏飞后夜，洞中龙子养长春。君今傥若为同志，续有壶天两个人。一日，先生沐浴乃奄然而逝。至今往来湖、湘问，人或见之。
　　《广记》：茅蒙字初成，即束卿君之高祖也。君性慈悯，好行阴德。周衰，入华山师鬼谷先生，得其道，乘龙上升。故童谣歌曰：神仙学者茅初成，乘龙上天入太清。盖谓此也。
　　马明富盛，同休贫窘。
　　《真诰》：马明、马罕钦事经宝有过君父，怛使有心奴子二人，一名白首，一名平头，常侍直香火，酒扫拂拭，每有神光灵气见於室宇。明妻颇能通见，云数有青衣玉女空中去来，状如飞乌。马家遂致富，盛资产巨万。年老命终。明子洪，洪弟真，罕子智等，犹共遵向，末年事师乃弛废之耳。
　　《西阳杂俎》：秀才权同休元和问落第，旅游苏、湖间，遇疾贫窘。有走使者，本村野人，雇已一年矣，秀才谓曰：子贫迫若此，元以寸进。因持垢衣授之，可以办少酒肉，子将会村老丐少道路资也。雇者微笑曰：此固不足办，某当营之。乃斫一枯桑枝成数段，扎聚於盘上叹之，悉成牛肉，复吸数瓶水倾之，乃旨酒也，村老皆醉饱，获束缣襁物，雇者乃辞去。
　　薛昌瓮外，申屠瓶隐。
　　《仙传拾遗》：薛昌，幽蓟人，好道访奇，天宝七年於洞天观栖止累月，忽有山翁携大章陆一根；形如巨龟，文甲头足一一周备，与观中道士曰：此药可切细令乾，用米以铀蘗酝酒熟，半年外饮者登仙。道士如其言酝造，一日道士皆赴斋醮，唯昌不出，越三日，道士归见昌外瓮侧，耳鼻血流，数日乃苏，身轻目明，势欲飞举，虽山川岩壁不能隔碍。后入大面山，不知所之。
