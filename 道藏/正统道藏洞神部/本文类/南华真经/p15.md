<!-- { "loadSidebar": true } -->
　　南华真经卷之三外篇至乐第十八　　天下有至乐无有哉？有可以活身者无有哉？今奚为奚据？奚避奚处？奚就奚去？奚乐奚恶？夫天下之所尊者，富贵寿善也；所乐者，身安厚味美服好色音声也；所下者，贫贱夭恶也；所苦者，身不得安逸，口不得厚味，形不得美服，目不得好色，耳不得音声；若不得者，则大忧以惧。其为形也亦愚哉。夫富者，苦身疾作，多积财而不得尽用，其为形也亦外矣。夫贵者，夜以继日，思虑善否，其为形也亦疏矣。人之生也，与忧俱生，寿者僭憎，久忧不死，何之苦也。其为形也亦远矣。烈士为天下见善矣，未足以活身。吾未知善之诚善邪，诚不善邪？若以为善矣，不足活身，以为不善矣，足以活人。故曰：忠谏不听，蹲循弗争。故夫子胥争之以残其形，不争名亦不成。诚有善无有哉？今俗之所为与其所乐，吾又未知乐之果乐邪，果不乐邪？吾观夫俗之所乐，举群趣者，诬诬然如将不得已，而皆日乐者，吾未之乐也，亦未之不乐也。果有乐无有哉？吾以无为诚乐矣，又俗之所大苦也。故曰：至乐无乐，至誉无誉。天下是非果未可定也。虽然，无为可以定是非。至乐活身，唯无为几存。请尝试言之。天无为以之清，地无为以之宁，故尔无为相合，万物皆化。芒乎苗乎，而无从出乎。苗乎芒乎，而无有象乎。万物职职，皆从无为殖。故曰：天地无为也而无不为也，人也孰能得无为哉。庄子妻死，惠子吊之，庄子则方箕踞鼓盆而歌。惠子曰：与人居，长子老身，死不哭亦足矣，又鼓盆而歌，不亦甚乎。庄子曰：不然。是其始死也，我独何能无乐然。察其始而本无生，非徒无生而本无形，非徒无形也而本无气。杂乎芒苗之问，变而．有气，气变而有形，形变而有生，今又变而之死，是相与为春秋冬夏四时行也。人且偃然寝於巨室，而我缴嗷然随而哭之，自以为不通乎命，故止也。支离叔与滑介叔观於冥伯之丘、昆仑之虚，黄帝之所休。俄而柳生其左肘，其意蹙蹙然恶之。支离叔曰：子恶之乎？滑介叔曰：亡，予何恶。生者，假借也；假之而生生者，尘垢也。死生为昼夜。且吾与子观化而化及我。我又何恶焉。庄子之楚，见空髑髅，骁然有形，檄以马捶，因而问之，曰：夫子贪生失理，而为此乎？将子有亡国之事，斧铁之诛，而为此乎？将子有不善之行，愧遗父母妻子之丑，而为此乎？将子有冻馁之患，而为此乎？将子之春秋故及此乎？於是语卒，援髑髅，枕而卧。夜半，髑髅见梦曰：子之谈者似辩士。诸子所言，皆生人之累也，死则无此矣。子欲闻死之说乎？庄子曰：然。髑髅曰：死，无君於上，无臣於下，亦无四时之事，从然以天地为春秋，虽南面王乐，不能过也。庄子不信，曰：吾使司命复生子形，为子骨肉肌肤，反子父母妻子问里知＃６识，子欲之乎？髑髅深膑蹙类曰：吾安能弃南面王乐，而复为人问之劳乎。颜渊束之齐，孔子有忧色。子贡下席而问曰：小子敢问，回束之齐，夫子有忧色，何邪？孔子曰：善哉汝问。昔者管子有言，丘甚善之，曰：褚小者不可以怀大，梗短者不可以汲深。夫若是者，以为命有所成而形有所适也，夫不可损益。吾恐回与齐侯言尧、舜、黄帝之道，而重以燧人神农之言。彼将内求於已而不得，不得则惑，人惑则死。且汝独不闻邪？昔者海乌止於鲁郊，鲁侯御而觞之子庙，奏九韶以为乐，具太牢以为膳。乌乃眩视忧悲，不敢食一鸾，不敢饮一杯，三日而死。此以己养养乌也，非以乌养养乌也。夫以乌养养乌者，宜柄之深林，游之坛陆，浮之之江湖，食之鳍鳅，随行列而止，委蛇而处。彼唯人言之恶闻，奚以夫绕饶为乎。咸池九韶之乐，张之洞庭之野，乌闻之而飞，兽闻之而走，鱼闻之而下入，人卒闻之，相与还而观之。鱼处水而生，人处水而死，彼必相与异，其好恶故异也。故先圣不一其能，不同其事。名止於实，义设於适，是之谓条达而福持。列子行，食於道从，见百岁髑髅，卷蓬而指之曰：唯予与汝知而未尝死、未尝生也。汝果养乎？予果欢乎？种有几，得水则为壮，得水土之际则为龙嫔之衣，生於陵屯则为陵乌，陵乌得郁栖为乌足。乌足之根为脐蜻，其叶为胡蝶。胡蝶胥也化而为虫，生於鳌下，其状若脱，其名为鸠攘。鸰攘千日为乌，其名为乾余骨。乾余骨之沫为斯弥，斯弥为食酝。颐辖生乎食酦！黄軏生乎九猷，瞥茵生乎腐罐。羊奚比乎不笔，久竹生青宁；青宁生程，程生马，马生人，人又反入於机。万物皆出於机，皆入於机。
　　南华真经春之三竟
　　＃１夫：原作『天」，据世德本改。
　　＃２其：原本无，据世德本增。
　　＃３夫至乐者… … 太和万物：原本无，据世德本增。
　　＃４而：原作『於」，据世德本改。
　　＃５财：原作『 败」，据世德本改。
　　＃６知：原作『 之」，据世德本改。
