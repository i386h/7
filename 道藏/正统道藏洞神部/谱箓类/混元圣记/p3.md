<!-- { "loadSidebar": true } -->
　　迁老君为柱下史。《史记》及刘钦《七略》皆云为周守藏史。葛洪及《内传》云：文王时为守藏史，武王时为柱下史。唯刘向《列仙传》云：生於商时，为周柱下史，转为守藏史。既生於商，其为两史，故当在文王之世。然或先或后，特未定尔。按扬雄《方言》云：尝闻伐辑轩之史，秦籍之书·皆藏於周、秦之室。又《庄子》云：孔子将西藏书於周室，子路谋日：由闻周征藏史有老聘者，藏室云者，皆考证於老子，故日征藏。夫子欲藏书，则试往因之。盖仲尼将藏书，以老子尝为史官，请知藏室，前言往行，故先访之也。按《周礼》王、太史、内史、外史、御史，几五史，诸侯亦有国史，故《礼记》君动则左史书之，言则左史书之。左史视礼，内史、太史为诸史之长，掌四方之志。三皇五帝之书藏之於室，故谓之守藏史。周幽王时有伯阳父，唐固注云：周柱下史老子也。烈王有太史借，修亦老子也。太史为周下大夫，谓五史之任总之太史，记言记事，尝在君前柱下，即史官所立之处，因为曹局之名。而韦昭云：伯阳为大夫者，谓职为太史官，即下大夫也。史记称张苍好书历，秦时为御史大夫，主柱下方书。据《周礼》，御史掌赞书及赞教，几其方书及内史所掌，此秦官不与周同也。世本云在商为守藏史，在周为柱下史，盖文王以侯服事商，未得称一周耳，则先为守藏，后居柱下无疑矣。刘向之言，谓先聘为太史，以其静退，却为他史，当老子时，复更免归。烈王之时，又为太史，一居周世，时历数王。故亦遍参诸史，是以守藏、柱，下先后不同。班固云：老聘者，周之老史，游於柱下，以究高年。据固之言，则为累代史官，故称老史。隋内史薛道衡撰《祠庭颂》，其序云：爰自伏牺至於周氏，绵纪历代，见质变名。在文王、武王之时，居藏史、柱史之职，市朝累易，容貌不改。
　　成王
　　元年戊寅，在位四十七年。
　　老君仍为柱下史，号经成子。授道周公，乃游西极大秦、竺乾等国，号古先生。按《老子内传》云：
　　伏牺时号郁华子，神农时号传豫子，祝融时号广寿子，轩辕时号广成子，颛帝时号赤精子，帝誉时号录图子，
　　唐尧时号务成子，虞舜时号尹寿子，夏禹时号宁真子，
　　作真行子商汤时号锡则子，又文王、武王，几为十二帝师。梁黄门侍郎萧子云撰《清虚馆》碑亦云：太虚辽廓，迸绝言象，应感攸通，缘物致称。伯阳降娠，垂发皓素。尧曰务成，舜曰尹寿，赤精当生於颛帝，录图出自於神农。得一含元，王资始。又日：遨神九天之上，道百精魏阙之下，巍巍荡荡，莫得而名云。旧记并以老君在神农时为大成子，帝誉时为录图子，此碑独谓录图出自神农，而《内传》又谓神农时为传豫子，谅未能无少误，要当以经传为正。抱朴子葛洪作《神仙传》，疑历代为帝师，谓皆见碎书，不出仙传正经。又谓不应背澄清而入臭浊，弃天官而受人爵。且日：有天地则有道衍，道卫之士世世有之，何叉常是一老子耶。皆由晚学之徒好奇尚异，欲推尊老子，故有此说耳。唐昊天观主尹文操尝着论驶之日：抱朴撰传，意在显迷。老君起自修成，将以训诱后人，令其勉力，故云若谓老子是得道之人，则人又勉力竞慕，若谓是神灵，则非可学也。斯其臆见耳，殊不知开辟之始，因学而得道者叉有自然圣降而为师，随机传受焉。《定志经》云：昔天尊造大慈之初，行应自然，暗与理合，自然玄悟，本无文字，撰集成经，以教将来尔。由是观之，则老君自然学道，而世世为师，亦何疑焉。既为大慈之父，亦何辞拾尊就卑，和光臭浊乎。老子谓关尹子日：上世以来，所更如沙尘，动则有载却，自惟甚苦勤。《太玄经》亦云：老子积学轮转，位登上圣，应接无方，不可称迷。近世出化，生乎殷末。虞宣《出塞记》云：老子凝神太玄之卿，分灵散景，世世下教。鹤山崔元《濑乡记》云：老子应见，代代有之。葛仙公云：开辟以前，下为国师，世世不休。文始、鬼谷、张辅汉并云：老君生乎太无之先，经历天地，不可称载。此岂谓碎书与晚学浅见道欤。稚川特未之思耳。
　　康王
　　元年乙丑，在位二十六年。
　　老君复归于周，号郭叔子，复为柱下史。
　　昭王
　　元年辛卯，在位五十年。老君去官归亳。
　　二十三年癸丑五月壬午，老君西过函谷关，度关令尹喜。或谓老君出关虽在周癸丑岁五月壬午，恐非昭王时。有言幽王时者，今检幽王庚申年立，十一年为犬戎所灭，其时无癸丑岁也。或谓宣王四十年癸丑五月十八日壬午者，推其岁月四十三年丙辰，老君在渭川，告宣王以周将衰。幽王二年三川震，老子日：周将亡。幽王即宣王之子。若宣王四十年出关，则四十三年不得尚在渭川，幽王时亦不得见三川震也。平王四十三年，岁亦在癸丑，而五月又无壬午，姚长谦《年帝记》谓景王十年丙寅为孔子师，敬王三十二年癸丑度关。夫孔子生於灵王之庚戌，至景王丙寅年方十七，未应往师老子也。况穆王西游，已闻尹真人遇老子，得道飞升。由是钦慕遗风，遂修楼观，置道士，以奉祠事。则知老子度关，次不在穆王之后也。惟《内传》之文与仙公之言符合，自余纷纭之论，终於理义乖违，固不可摭以为实。
　　二十四年甲寅，老子传道尹喜，授以《道德》五千言，即於喜宅南小山上升天。是时有五色光贯紫微，井水皆溢。自商高宗九年至此，凡二百七十四岁也。
　　二十五年乙卯，老君复分身降生於蜀国李太官家。前汉刘向《列仙传》云：老子生於商时，为周柱下史，转为守藏史，时称为隐君子。仲尼见之，知其圣人，乃师之。乘青牛车去入大秦，关令尹待而迎之。嵇康、皇甫谧皆云老子生於商末，葛孝先乃谓周时托神李母者，正谓降生於李太官家之时也。或为商祚将尽，周。祚已兴，所以商末时生，亦何言周时托化此胎，未铃然也。
　　二十七年丁巳，老君会尹喜於青羊肆，将去化胡。故唐纪云：青羊肆者，太上天皇大帝第二降生之所也。自商道否闭，周德陵夷，历藏史以同尘，弃柱史以隐述，束离魏阙，西度函关。又云：重为千日之期，再结一时之会，将离蜀土，欲化胡风，远适流沙，长移犷俗及身毒、属西胡雾布纤毛为之宾之国，教烦陀、阿柱之王。又魏明帝制《老君赞》云：深悯后世，托下於陈，为周柱史，经九百年无极之际。言归昆仑，化被胡域，次受属宾，后及天竺，於是遂迁。又《魏略西戎传》、《北史西域传》并云：于阗国西五百里有毗摩寺，云是老子化胡之所也。出见《唐通典》。二十八年戊午，老君同尹喜真人降于天水启灵山，今秦州有西升台、圣容殿俱存。
　　穆王
　　元年辛巳，在位五十五年，寿一百有五岁。
　　老君化胡已，即升天。
　　四年甲申，老君复降於中国，束游扶朵，会大帝，校集群仙。遂游西海，至苏邻国，号为大光明使，寻即复升天。穆王闻尹喜真人得道上升，乃为修楼观，立道士七人以奉祠事。见《穆王内传》及《楼观先生传》。
　　共王
　　元年丙子，在位一十二年。
　　懿王
　　元年戊子，在位二十五年。
　　孝王
　　元年癸丑，在位一十五年。
　　夷王
　　元年戊辰，在位一十六年。
　　老君与玄古三师降于蜀绵竹之三学山，授李真多以飞升之道，今号真多治。
　　厉王
　　元年甲申，在位三十六年。
　　二十一年甲辰，老君降于楼观，授道士宋伦以中景之道、通真之经并灵飞六甲素奏丹符。
　　周召共和
　　起庚申，时厉一流于免，太子幼，相和协共理国事十四年。厉王崩，乃立太子，是为宣王。
　　宣王
　　元年甲戌，在位四十七年。
　　四十三年丙辰，老君降于渭川，告宣王以岁星北迁，言周将衰。后二年而幽王立。今渭侧有伯阳川，是其处。见《地理志》。时有探薪行歌者，人莫能识，以问老君。老君日：此活国人，修习无上正真之道也。唐《历代应见图》。
　　幽王
　　元年庚申，在位一十一年。
　　第二年辛酉地动，泾、渭、洛皆震，老君言周将亡矣，不及十年，数之纪也。后果为犬戎所灭。出《史记》。
　　平王
　　元年辛未，在位五十一年，东迁洛邑。
　　三十三年癸卯十二月，老君复出关，开化诸国。遂至西海流、麟等洲，考校群仙。事讫复还中国。出《西升经》。
　　威王
　　元年壬戌，在位三十三年。
　　庄王
　　元年乙酉，在位一十五年。
　　九年癸巳四月建卯初七日夜，释迦佛生。释氏《瑞应经》云：四月八日夜半生。此用周正也。又《过去见在经》云：二月八日生。此用夏正也。老君时年六百一十四岁。释迦生於周庄王九年，乃《春秋》鲁庄公之七年，当夏四月，常星不见，夜明是也。至魏武定八年，凡一千二百三十七年云。出《魏书释老志》及《隋书经籍志》。《头陀寺碑》云：周、鲁二庄，亲昭夜景之鉴。见梁昭明太子《文选》齐王巾作。梁邵陵王上表云：常星不见，周镒娠征，满月圆姿，汉感宵梦。见唐僧《法苑珠林》。
　　僖王
　　元年庚子，在位五年。
　　惠王
　　元年乙巳，在位二十五年。
　　襄王
　　元年庚午，在位三十三年。
　　项王
　　元年癸卯，在位六年。
　　匡王
　　元年己酉，在位六年。
　　四年壬子，佛入涅盘。释氏《金光明经》云：寿命短促，方八十岁是也。
　　定王
　　元年乙卯，在位二十一年。
　　王问老君以在世神仙，老君对以中岳有古先生，即予是也。出望祠宫张僧鉴、《浔阳记》。
　　简王
　　元年丙子，在位一十四年。
　　灵王
　　元年庚寅，在位二十七年。二十一年庚戌十月二十一日，孔子生。
　　景王元年丁巳，在位二十五年。
　　悼王立五月。
　　敬王元年壬午，在位四十三年。
