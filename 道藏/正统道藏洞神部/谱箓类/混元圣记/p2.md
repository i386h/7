<!-- { "loadSidebar": true } -->
　　有熊氏，姓公孙，土德，起丁亥。子孙相承共一千五百二十年。《河图代姓纪》号为地皇。时老君降世，居于崆峒山，号广成子。唐纪云：有熊氏之王天下也，我太上隐身於崆峒之中，放心於杳冥之外。帝乃亲降笔辖，礼展师资，既枢衣以趋隅，遂屈膝而问道，当是时也，检冈凌虐，蚩尤作乱，化鱼鳖为兵士以助王师，变云霞为神只潜扶军阵，能弥兵於涿鹿，偃戈於阪泉。束游青丘之乡，北到洪堤之境，受丹经於玉室，登苍冥於鼎湖。屈轶既生，莫荚复出，若非大道，孰可致斯。按《玉纬经》有三种，三皇有前中后之异，．故称九皇。《洞神大有经》云：三皇治各三千六百年。又《小有经》云：三皇治各万八百岁。详此二说，《大有经》止论一代三皇，每一皇治三千六百年。《小有经》乃统论三代三皇，每一皇治万八百岁也。若通论三代九皇，则共经三万二千四百年矣。或言万八千者，盖百字误为千耳。今据《老子内传》所明，正与《大有》、《小有》相符。又前三皇、中三皇各经九千九百亿万岁者，乃计一劫之大数，非止言三皇之身也。所言后主皇者，传记所载亦多不同，如《洞神经》与项峻止以天皇、地皇、人皇为三皇，而三坟书以伏牺为天皇，神农为人皇，黄帝为地皇。而皇甫谧注《春秋运斗枢》，郑玄、高诱注《吕览》，以庖牺、女娲、神农为三皇。《礼记镒号记》以伏牺、祝融、神农为三皇。孔安国、韦昭、陶隐居以伏牺、神农、黄帝为三皇。《尚书大传》应邵、谯周以燧人、庖牺、神农为三皇。聊氏以有巢、燧人、伊析为三皇。《帝系谱、《中经》、《出塞记》、《濑乡记》以伏牺、神农、祝融为三皇。所见不同，难遽加雌黄也。而梁武帝以伏牺、神农、燧人为三皇，以黄帝、少昊、帝誉、帝挚、帝尧为五帝，谓舜非三五，亦非五帝，与三王为四代，其说尤所不通。历世纷纷，莫有定论也。
　　少昊
　　金天氏，黄帝之后，金德，起辛未。子孙相承共四百年。
　　老君复降于崆峒，号随应六一号太极先生。唐纪云：金天氏之王天下也，我太上乘九龙之笔，降以为师，号太极先生，说庄敬之典，教之顺时迎气，昭配神明，羽族呈休，命之乌官，理分九鸟，以统百师，景合璧以表灵，凤衔图而示肌。悉由至道，彰此帝模。
　　颛帝
　　高阳氏，姓姬，水德，在位七十八年，元年辛卯
　　老君降于衡山，号赤精子。唐纪云：高阳氏之王天下也，我太上教之解纷塞兑，治国安民，涤荡九黎，陆明八凯。有龙野紫髯之凶丑，有蛇身赤发之渠魁，力技不周，首触山碎，天低西北，致日月之西行，地亚束南，使江海而束注。追呼六甲，役御百灵，训之以微言之经，教之以大顺之道。乘苍此之迅驾，或适幽陵。御素璃以遐游，或臻蟠木。
　　帝誉
　　高辛氏，黄帝之后，木德，在位七十年，元年己酉。
　　老君降世，居于江滨，号录图子。唐纪云：高辛氏之王天下也，我太上敷道布化，济代为师，谈黄庭之妙言，隐日遁月，称录图之嘉号，返邑移城，制九州之命，作六英之乐，封勾芒以佐苍帝，敕萍收以翼白方，封岱岳而印金泥，照寰区而开玉镜，饮太活之井，游不夜之乡。
　　帝尧
　　陶唐氏，姓伊祈，火德，在位七十年，元年戊戌。
　　老君降世，居姑射山，号务成子。唐纪云：陶唐氏之王天下也，我太上暂垂至理，下降为师，讲玄德之经道以匡於玄化，应丹陵之瑞名冀列於丹丘，披庇裘以食砺撰，端拱於土阶，挂鹤氅而饮流霞，凝思於瑶圃。
　　帝舜
　　有虞氏，姓姚，土德，摄位三十年，在位五十年，元年戊申。
　　老君降世，居河阳，号尹寿子。唐纪云：有虞氏之王天下也，我太上谈无为之理，讲离合之经，三苗克恢，四罪咸服，百揆时序，五典馑微，怀明神之珠，赐照华之玉。按《孔子家语》季康子问日：旧闻五帝之名而不知其实，请问何谓五帝。孔子日：昔丘也闻诸老聘日：天有五行水火木金土，分时化育，以成万物，其神谓之五帝。古之王者易代而改号，取法五行。五行更王，终始相生，亦象其义。故其为明王者，．死配五行。是以太嗥配木，炎帝配火，黄帝配土，少嗥配金，颛帝配水也。康子日：太嗥之始以木，如何。孔子日：五行用事，先起於木。木，东方也，万物之．初出焉。是故王者则之，而首以木德王天下，其次则以所生之行转相承也。康子日：吾闻勾芒为木正，祝融为火正，专收为金正，玄冥为水正，后土为土正，此五行之主而不得称日帝者，何也。孔子日：凡五正者，五行之官名。五行佐成上帝□而称五帝，太嗥之属配焉，故亦云帝，从其号也。少嗥氏之子日重，为勾芒。曰该，为专收。曰修及熙，为玄冥。颛顼氏之子日黎，为祝融。共工氏之子日勾龙，为后土。此五者，各以其所能业为官职，生为上公，死为贵神，则称五祀，不得同帝也。康子日：陶唐、有虞、夏后、商、周独不得配五帝，意者德不及上古耶，将有限乎。孔子日：古之平治水土及播植百谷者众矣，维勾龙氏兼食於社，而弃为稷神，历代奉之无敢易者，明不可与等也。故自太嗥以降，逮为颛顼，应五行而王数非从五而配五帝，是其德不可以多也。宋朝刘道源《通镒外纪》於舜纪叔曰：《六经》皆不称三皇五帝三王，《易下系辞》日：庖牺氏没，神农氏作。神农氏没，黄帝、尧、舜氏作。继世更王而无三五之数。或以庖牺至舜为五帝，孔子未尝道者，不可附会臆说也。《管子》称明一者皇，察道者帝，通德者王j谋得兵胜者霸。孔颖达谓《管子》书或是后人所录，非本书也。或谓《庄子》《列子》皆寓言诞妄，秦汉学者宗其文辞论议，故竞称三皇五帝，而不知古无其人。其论辫虽若可取，然考之实故，亦未为通论。又其所载帝王世数岁月，考之历代纪传及长历，皆抵捂不合，推之甲子又参差，抑传写者之误与，其固欲求异於人与，抑第究其大体而不暇计其细与，特未可知也。且如宰我问孔子以上世之传，孔子犹日略闻其说而已，况去古逾远而才不逮圣人者乎。至於季康子五帝之问，则对以昔闻之老聘云，未尝敢谓古无其人也。此亦见圣人信而好古之意。唯司马迁《帝纪表》日：学者多称五帝，尚矣，然《尚书》独载尧以来，而百．家言黄帝，其文不雅驯，缙绅先生难言之。孔子所传，宰予问《五帝德》及《帝系姓》，儒者或不传。余尝西至崆峒，北过涿鹿，东渐于
　　海，南浮江淮矣，至长老皆各往往称黄帝、尧、舜之处风，．教固殊焉，总之不离古文者近是。予观《春秋》、《国语》，其发明《五帝德》、《帝系姓》彰矣，愿第弗深考，其所表见皆不虚。书缺有问矣，其轶乃时时见於他说，非好学深思，心知其意，固难与浅见寡闻者道也。夫太史公博极群书，历访古透，其为良史宜矣。
　　夏禹
　　姒姓，金德，元年戊戌，建寅正月。子孙相承共四百三十二年。
　　老君降世，居商山，号真行子。唐纪云：夏后氏之王天下也，我太上克匡王道，爰作帝师，谈德行之经，行为国之法。
　　商汤
　　子姓，水德，元年庚戌，建丑正月，在位一十三年。子孙相承共六百一十三年。
　　老君降世，居于潜山，号锡则子。唐纪云：成汤之王夭下也，我太上权离左极，下为王师，说长生之经，体自然之道。
　　以上事逃，互见于《帝系谱》、《帝王世纪》、《洞神大有经》、《玉历经》、《出塞记》、《地理志》、谯周《古史考》、《神仙传》、《郡国图经》云。老君虽分身下降，随世立教，事竟则隐，故在世未有诞生之透。
　　外丙元年癸亥，在位二年。
　　仲壬元年乙丑，在位四年。
　　太甲元年己巳；在位三十三年，号太宗，亦号祖甲。
　　沃丁元年壬寅，在位二十九年。
　　太庚元年辛未，在位三＋五年。
　　小甲元年丙午，在位一十七年。
　　雍己元年癸亥，在位一十二年。
　　太戊元年乙亥，号中宗，在位七十五年。
　　仲丁元年庚寅，在位一十一年。
　　外壬元年辛丑，在位五年。
　　河直甲元年丙午，在位九年。
　　祖己元年乙卯，在位二十一年。
　　祖辛元年乙亥，在位一十六年。
　　沃甲元年辛卯，在位二十二年。
　　祖丁元年癸丑，在位二＋二年。
　　南庚元年乙亥，在位二＋九年。
　　阳甲元年甲辰，在位一十八年。
　　十七年庚申，老君自太清境分神化熙，托孕於玄妙玉女。
　　盘庚元年壬戌，在位二十九年。
　　小辛元年辛卯，在位二十一年。
　　小乙元年壬子，在位二＋年。
　　武丁元年壬申，在位五十九年，号高宗。九年庚辰二月建寅十五日，商之二月望，今之上元节也。《通鉴外纪》云：自夏之前，皆以建寅之月为正月。汤革、夏命，乃以建丑为正月也。老君降生。自阳甲十七年托孕，至此八十一年。刘向《列仙传》云老子生於商时。嵇康、皇甫谧云生商末。唐朝以生日为真元节。乐朋龟记云：商高宗御极．之世，周文王演易之初，神光流入於琼胎，瑞彩结成於金骨，不拆不副，诞弥於八十余龄，降世降生，过期者二万余昼。四十三年甲寅，老君降，乘白鹿，登庭桧之杪而飞升。今有升天鹿迸在亳州太清官。
　　祖庚元年辛未，在位一十七年。
　　祖甲元年戊子，在位一十七年。
　　直辛元年乙巳，在位六年。
　　庚丁元年辛亥，在位二十一年。
　　武乙元年壬申，在位四年。侮慢上天，暴雷击死。
　　太丁元年丙子，在位四年。
　　帝乙元年庚辰，在位二十七年。
　　辛纣元年丁未，在位二十七年，终癸酉。
　　二十一年丁卯，老君降于岐山之阳，号燮邑子。周文王为西伯，召为守藏史。世本云：老子在商为柱下史。郑玄注《论语》云：老彭，商之贤大夫也。孔颖达疏：言老是老聘。
　　周武王
　　姬姓，木德，建子为正月，起癸酉，灭商，即位九十六年。子孙继立者八百六十五年。
