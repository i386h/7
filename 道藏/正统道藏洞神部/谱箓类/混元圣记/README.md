<!-- { "loadSidebar": true } -->
混元圣纪
　　经名：混元圣纪。九卷。宋谢才澜撰。底本出处：《正统道藏》洞神部谱录类。参校本：《重刊道藏辑要》本。
　　混元圣纪序
　　怀英尝为举子，知推尊孔氏矣。已而脱儒冠去为道士，以推尊孔氏者尊老子。於是为书若干卷，自开辟以来，凡老子名迩变化及其遗事微言散见於百家者，摭拾诠次无遗，为《圣纪》。呜呼，何其专且博也，则诚有功於道家者。儒者嗜仕，即不得专志於书，往往不暇暗岖及世次年月也。或有暇及此，又不敢不务差择，则拘於六经而不得骋。故吾夫子之道与天地相为无穷，夫人推尊之，故未有如怀英此书者。向使怀英幸卒旧业，不去为道士，则此书将为孔氏作，其有功何如哉。虽然，昔太史公尝作，《孔子世家》，盖有志於此矣。说者反曰：夫子之道与天地相为无穷，岂必与战国若汉封君较久长者，则《世家》似不宜作。而孔氏之子孙辑所逮闻，作《家语》、《孔丛子》二三书，儒者亦弗甚称道，至坟羊楛矢稍欲以夸大圣人，又或以其语神怪不取者。然则使怀英不去为道士，将为书尊孔氏，则亦以《六经》断百氏，必不能骋其博如此。余以是叹息於怀英，其不幸而不得自托於孔子也，夫其亦幸而得自托於老子也。夫因以为序云。怀英姓谢氏，名守撷，永嘉人，余同舍生也。绍熙四年八月日陈傅良序。
　　进表
　　臣守撷言：太清显迹，悉资信史之洽闻。浩劫遗编，必俟熙朝而大备。时哉难得，道不虚行。臣守撷诚惶诚恐稽首顿首，切以九霄之上素号帝乡，六合之外具存圣典，三坟不存则羲农之迩熄，六籍既出而周孔之业兴。粤在汉唐之盛时，咸尚黄老之至教，圣贤闲作，元化诞敷，世道交兴，斯文弗坠。惟混元之上圣，宝妙道之大原，生天生地而莫睹其端倪，神鬼神帝而孰穷其吵域。先延康赤明之劫，既历代为师。泊有商苍姬之时，复分身应化。有教无类，则西胡成道。至道不测，则束鲁见龙。惟其知之者希，无怪言之弗究。旧传第测管而窥豹，后学益多岐而亡羊，蔑闻藏室之全书，兹实教门之阙典。臣材非入室，学愧颛门，诅能驰骋乎翰墨之场，不过涉猎乎艺文之囿，研精而发半鹤，染翰而手屡龟。搜罗三教书，编叔而为《圣纪》。稽考百家说，
　　混元圣纪卷之一
　　宋观复大师高士谢守濒编
　　太上老君者，大道之主宰，万教之．宗元，出乎太无之先，起乎无极之源，经历天地不可称载，终乎无终穷乎无穷者也。其随方设教，历劫为师，隐显有无，罔得而测。然垂世立教，应现之边昭昭然若日月，其可无记述乎。夫何纪传，率多疏#1略，如司马迁《史记》、班固《古今人表》、刘向之载列仙，嵇康、皇甫镒之叔高士，与夫葛稚川之《神仙传》暨《集仙》、《总仙》等传，例皆蔑裂，百不具一。尹文操编《圣记》八百二十章，贾善翔传《犹龙》，析为百篇，虽记述颇详，而枝蔓旁引，首尾失次，其问取舍，未免乖违，二三其说，览者滋惑。每一披卷，为之感慨，诚教门之阙典也。今不揆愚陋，编考三教经典传记，究其源流，仍序历代崇奉之事，编为《圣纪》，冠以年谱。若夫五太之初，九皇之始，真文未兆，载籍叵详，今始纂书史所载老君应世之岁月，述其年谱於左。
　　天皇
　　皇甫谧《三五历》云：天地初立，有天皇氏，十二头，木德王，岁起摄提，兄弟十二人立，各一万八千岁。徐整《三五历纪》云：元熙肇始，有神人号天皇，时老君降世，号通玄天师，一号玄中大法师。唐翰林学士承旨乐朋毫撰《青羊官记》云：太上玄元老君，应运降迹，与天皇为师。上清下浊之初开，相离未远。六合八弦之乍坼，相去未遥。正方圆上下之形，定洪荒朴略之状，川新融而水仍晦，土始结而石未坚，配四海於四神，付五行於五帝。
　　地皇
　　老君下降为师，号有古大先生。唐纪云：是时乾象犹低，坤形仍薄，立极定位，敷化建功，我太上老君屑迹下降，与地皇为师，分配柔，制定寒暑，地增博厚，天益高明，圣力无穷，神功靡测，万木甲坼，万草勾萌，羽族毛群区分於兑离之位，介虫鳞类支分於坎震之官。
　　人皇《春秋纬》作九头纪
　　老君下降为师，号盘古先生。《三五历纪》云：天地混沌如鸡子，盘古生其中。天地开辟，盘古在其中，后乃有三皇。此三才之始也。唐纪云：已瑜青海之年，又离青海之岁。二圣既理，四表生光。我太上老君博施济众，与人皇为师，三百六十之川初分血脉，一万五千之策乍配偶奇，三壬三乙之神离胎於水木，六丙六辛之将出孕於火风，一百五十六代，四万五千余年，始称通玄天师，再号金阙帝君，三名盘古先生。
　　五龙纪五姓，玉皇通一历勾龙纪。
　　连通纪六姓，或作连遥纪。《春秋纬》及《河图》、《五皇历》皆作连通纪。
　　合雄纪三姓《春秋纬》作含雄纪。《初置天地经》作合雄纪。
　　五姓纪《河图》云：通纪五姓，是谓五姓纪，《春秋纬》有摄提纪，而《五姓纪》又序次《羌一纪》。
　　叔命纪四姓，《置天地经》作厚纪。《玉皇历》作玄命纪。
　　修飞纪九姓，《河图》作居方氏。
　　因提纪《河图》作提挺纪。
　　禅通纪七十二姓，《河图》作通姓纪。
　　流讫纪《史记索隐三皇纪云：流讫纪当黄帝时，制九纪之问。
　　按《河图代姓纪》：太古者，生民之始也。男女垢精，以女生为姓。始三头谓之合雄纪生，号三世。合雄氏没，子孙相传，记其寿命，是谓叔命纪。通纪四姓，生子二世，男女众多，群居连通，是谓连通纪。生子一世，通纪五姓，是谓五姓纪。天下群居，以类相亲，男女众多，分为九头，各有居方，故号居方氏。生子三十二世，强弱相凌，欲生吞害，中有神人，提挺而治，故号提挺氏。生子三十五世，通纪七十二姓，故号通姓氏。通姓氏之后，有有巢氏，天下九头咸归而尊事之。有巢氏生燧人氏，燧人氏生伏牺。《河图》及《三五历》云：自人皇已后，有五龙氏、燧人氏、大庭氏、柏黄氏、中央氏、卷须氏、栗陆氏、骊连氏、赫胥氏、尊卢氏、浑沌氏、昊英氏、有巢氏、朱襄氏、葛天氏、阴康氏、元怀氏，而不知其姓氏世次。三坟载天皇、伏牺氏，《策辞》云：皇曰：命子襄居我飞龙之位，生我图文，代我咨告於四方上下，无或差戒。
　　后昊英氏进历於君曰：历起甲寅。皇曰：甲日寅辰，木王於卯，二月乃集众於传教台告民，示始甲寅。后女娲氏、元怀氏辅君之右，上相共工，下相皇亘。飞龙朱襄氏、潜龙昊英氏居君左右，栗陆氏居北，赫胥氏居南，昆连氏居西，葛天氏居束，阴康氏居下，九州之牧各统其人，群居於外。皇日：栗陆子居我飞龙之位，主养草木，开道泉源，毋或失时。日：大庭子主我屋室，视民之未居者，喻之借力，同创其居，无或寒玲。曰：阴康子主我水土，俾民居处无或漂流，勤於道陆。日：混沌子居我降龙之位，惟主於民。日：昆连子主我刀斧，无俾野兽牺虎之类伤残生民。皇曰：四方之君咸顺我辞则世无忧，惟爱於民则位不危。又曰．、子无怀安，惟安於民。民安子安，民危子危，其子念哉。以三坟之书考之，则伏牺氏为后天皇氏，女娲、元怀其后也，朱襄、．昊英其子也，共工、皇亘其相也，栗陆、赫胥、昆连、葛天、大庭、阴康、混沌，皆其神也。居内则其六卿分职以治其国，在外则为四方君长以牧其民，所谓九头者是也。然皆一时人，初无世代之异，而历代典籍所载，多列为先后，何也。意者伏牺氏没，其后嗣及其九｀头之臣皆享遐龄，且迭为君主耶。不然，则其臣之子孙咸祚有国，因祖命氏耳。《韩诗外传》以为自古封泰山、禅梁甫者万有余家，仲尼观之，不能尽识。管子亦曰：古封泰山七十二家，夷吾所识十有二焉。其首有无怀氏，则知其伏牺之前帝王世代先后不可得而识者，盖亦多矣。《春秋华称自开辟至於获鳞凡三百二十七万六千岁，分为十纪。一日九头纪，二曰五龙纪，三日摄提纪，四日合雄纪，五日连通纪，六日叔命纪，七曰修飞纪，八日因提纪，九曰禅通纪，十日流讫纪。盖流讫纪当黄帝时，制九纪之问。今自周敬王之三十九年，《春秋》鲁哀公之十二年庚申西狩获麟，逆数至黄帝元年丁亥，才三千九百三十岁。．自黄帝推而上之，至於开辟，当有三百二十七万二千余岁，其问帝王年代莫
　　得而考，虽间见於诸子、图纬之书，然疑相传，无所折衷，今姑存而不论。
　　伏牺
　　太昊，姓风，木德。初造历，元年起甲寅。女娲继之，子孙相承四万五千六百年。
　　《河图代姓纪》云：伏牺氏，燧人子也，因风而生，故风姓。龙马负图，始画八卦，命飞龙氏造六书，命潜龙氏作甲历。伏牺制牛冶金成器，教民炮食，易九头为九牧，因龙出而纪官，因凤来而作乐，天下之民号日天皇太昊。伏牺时，老君降世，居荒野，号郁华子。唐纪云．□．庖牺氏之王天下也，我太上以道弘济，降迹为师，教之以画八卦，指之以分三才，助之以造书契之文，制．之以代结绳之政。
　　祝融
　　炎帝，姓姜，火德，起丙辰，始教民陶冶，故号炎帝。
　　按《礼记谧号记》，先祝融，后神农。余注则先神农，后祝融。切谓祝融为炎帝之祖，以火德王，铃不后於神农，今当以《礼记》为正。其高阳氏之子黎为火正，故亦号祝融，至今为南方司火之神。《月令》日：其帝炎帝，其神祝融，则祝融为火德之祖明矣。时老君降济阴，号广寿字。
　　神农
　　连山氏，祝融之后，始教民耕种百谷，故号神农。子孙相承五百三十年。
　　《河图代姓纪》号为人皇。时老君降于济阴，号大成子，唐纪云：连山氏之王天下也，我太上救时屈己，下为帝师，付之於五运，分之於四时，助之以正万机，明之以辨百谷，变饮血茹毛之化，移块拌土鼓之音，毁穴焚巢，上栋下宇，范金合土，翻黍擘豚，制未耜以济兆民，作陶冶以利万物，天雨粟以呈瑞，地芒稼而彰稔。
　　黄帝
