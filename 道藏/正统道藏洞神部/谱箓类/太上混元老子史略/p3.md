<!-- { "loadSidebar": true } -->
　　老君在初三皇时，号玄中大法师下教，历九千百亿万岁，运当劫交，更立元始。是时龙汉、延康劫终也。延康之前，载籍叵考，赤明开图，然后经典始可得推也。中三皇时，赤明之年也。号有古大先生，授《三皇内文》下教，历九千九百亿万岁，复令劫交。后三皇时，天皇、地皇、人皇之世乃阙皇之年摄提纪也。定位，配四海於四神，付五行於五帝，授《五灵五老灵宝五篇真文》下教，历万八百岁。至玄羲氏大朴渐散，法度未立，乃降於田野，号郁华子，授《天皇内文》，又降神龟河图八卦之文。在祝融时，降于恒山，号广寿子，授《人皇内文》，教以安神之道，俾陶铸为器以变生玲。在神农时，降于济阴，号大成子，授《地皇内文》，教以好生之道，俾种植谷果以代烹杀，和合方药，救疾养性。《礼记》、《镒号记》并无祝融而后神农，注则先神农而后祝融，为炎帝之祖，以火德王，不必移於神农。今当以记为正，其后重移为火正，亦号祝融。在黄帝时，降于崆峒山，号广成子。帝即位二十九年，忧天下之不治，往见广成子而问曰：闻子达於至道，吾欲取天地之精以佐五谷，以养民人，又欲观阴阳以遂旱生，为之奈何。广成子曰：而所问者物之质也，所欲观者物之残也，自汝治天下，云气不待族而雨，草木不待黄而落，日月之光以荒矣，而佞人之剪剪者，又奚足以语至道。黄帝退，捐天下，筑特室，席白茅，顺下风膝行而进，再拜稽首问曰：闻吾子达於至道，敢问治身奈何而可以长久。广成子蹙然而起，曰：善哉问乎，来，余将语汝。夫至道之精，杳杳冥冥，至道之极，昏昏默默，无视无听，抱神以静，形将自正，必静必清，毋劳汝形，毋摇汝精，少思寡欲，可以长生。目无所见，耳无所闻，心无所知，汝神将守形，子乃长生。慎汝内，闲汝外，多知为败。我为汝遂於大明之上矣，彼至阳之原也，为汝入於杳冥之门矣，彼至阴之原也。天地有观，阴阳有藏，慎守汝身，物将自壮。我守其一以处其和，故修身千二百岁，吾形未尝衰也。黄帝再拜稽首曰：吾子之谓天矣。广成子谓帝曰：来，余语汝。彼其物无穷，而人皆以为终，彼其物不测，而人皆以为极。得吾道者，上为皇而下为王，失吾道者，上见光而下为土，今夫百昌皆生於土而反於土，故余将去汝，入无穷之门，以游无极之野，吾与日月参光，吾参天地为常。乃授帝《阴阳经》。老君於后三皇时说经，世谓之三坟之书，久失其全篇，兼累世所说经多藏琼台琅函或秘藏龙宫海藏，神真保护，世莫得闻。今收传者，太山一亳芒尔。又命西王母授帝元始天尊玉像，帝置於高观。古人谓高台为观，可观瞻四方。道观之号自此始。老君命帝陆王屋山，开石函，发玉岌，得九鼎神丹飞雪炉火之道，遂铸鼎荆山，炼丹成，服之，有云龙来迎，帝乘龙上升，时旱臣侍女同得升天者七十有二人。其余不及上争侍龙髯，攀坠黄帝之弓与鼎，皆抱之号泣，世谓之乌号之弓。民无所追慕，遂取其遗物，於巴山以历坟之，号巴陵。又造陵於桥山，以历其衣冠，鼎所堕处，谓之鼎湖焉。按《玉纬经》云：有称三皇，亦称九皇。《洞神大有经》云：三皇治各三千六百年。又《小有经》云：三皇治各至万有八百岁。详此二说，《大有经》止论一代三皇，每一三皇治三千六百年。《小有经》 乃说论三代三皇，每一三皇治万八百岁也。若通论三代九皇，则共至三万二千四百年矣。或万八千者，盖百字误为千耳。今据《老子内传》 所明，正与《大有》、《小有》相符。又前三皇、中三皇各至九千九百亿万岁者，乃计一劫之大数，非止言三皇之身也。后之言三皇者，亦多不同也，如《洞神经》、《玉纬经》 与项峻止以天皇、地皇、人皇为三皇，而皇甫谧注《春秋运斗枢》、郑玄、高诱注《吕览》，以庖牺、女娲、神农为三皇。《礼记》、《号谧记》以为玄羲、祝融、神农。《白虎通》以为庖牺、神农、燧人。聊氏以为巢、燧人、伊耆。《帝系谱》、《中经》、《出塞记》、《濑乡记》以为伏牺、神农、祝融也。在少嗥时号曰随应子，说《庄敬经》，教以顺时行令。在颛顼而降於衡山，号赤精子，说《微言经》，教以大顺之道。在帝誉时号录图子，授《黄庭经》，教以清和之道。在帝舜之时降于河阳，号尹寿子，授《道德经》，教以无为之道。在夏禹时降于商山，号真行子，教以勤俭之道，授《九畴灵书》、《灵宝五符》治水真文及呈步檄召鬼神之法。今本山洞天遗边存焉。在商汤时降于潜山，号锡则子，说《长生经》，今天祚官前龙堂之址即其所也。教以恭爱之道。抱朴子作《神仙传》，以世教第一，然复疑其历为帝师，谓皆见於碎书，不出仙传正经。又为不应舍尊适卑，背澄清而入臭浊，弃天官而受人爵，且曰：有天地则有道术之士，世世有之，何必常是一老子耶。皆晚学之徒，浅见之士，好奇尚异耳。唐昊天观主尹文操论曰：抱朴撰传，意在显述。
　　《老君记》自修成，将以训诱后人，令其勉力，今据载历古为帝王师传者，乃出《太玄经》、《正一经》、《太清经》、《玉历经》、《元黑经》、《出塞记》、《尹氏玄中记》、《崔山地理志》，皆真经良史，岂得悉谓之碎书。抱朴又云：若谓老子是得道之人，则人必勉力。若谓之神灵，则非可得也。此抱朴子私见耳，殊不知开辟之始因学而得道者，必先有自然之圣降为之师，随机传授焉。《定志经》云：昔天尊造化，行应自然，暗与理合，自然玄悟。．本黑文字，撰集成经。以将来则老君自然合道，而世世为师，亦何疑焉。既为大慈无为之父，亦何辞舍尊就卑，和光臭浊乎。老君谓尹喜曰：上世始已来，所更如沙尘，动则有载劫，自惟甚苦勤。《太玄经》亦云：老子积学输转，位登＇上圣，应接无方，不可称述。近世出化，生乎殷末。是以文始、鬼谷、张真、葛仙并云：老君生乎太无之先，经历天地，不可称载，此皆前世得道真仙依经演述，岂亦晚学捷见之士欤。抱朴须欲曲成私见，不觉谤祖及真，斯亦通人一蔽，未可依凭者也。
