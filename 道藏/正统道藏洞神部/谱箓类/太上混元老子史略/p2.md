<!-- { "loadSidebar": true } -->
　　晋安帝隆安元年丁酉，后凡一改元，元兴元年壬寅，姚秦洪始五年，老君降，按行山岳，劝仙人成公兴令移居嵩山，仍赐以仙药。以上并互见於史传及《洞天福地记》、诸郡图经。
　　后魏明皇帝永兴元年即位后五年，凡改元三，神瑞二年乙卯。
　　晋安帝义熙十一年也，老君降于嵩山，授道士寇谦之《云中音诵新科之戒》。泰常二年丁巳，再降，赐以符录七十卷。
　　隋炀帝大业元年乙丑，大业十三年丁丑，老君降于终南山，语李淳风以唐公受命之符。出《金锁流珠》。
　　唐高祖武德元年戊寅，二年己卯，老君降于羊角山，语吉善行令奏闻云：我帝祖也，今得圣治，社稷延长。五年壬午再降，告以破贼之期。出《唐史》。
　　高宗永徽元年庚戌，龙翔二年壬戌，帝幸洛阳宫，建清庙於北郁治祠？设醮庆赞，老君降于殿上，二，真人夹侍，光耀阶坛，众咸瞻仰。宫闱令权大力等列状奏闻，诏依所图写为瑞像。见《洛州录事》、杨护师奏状。乾封二年丙寅，帝封岱岳，至亳谒老子，御制册文。上老子尊号曰玄元皇帝，圣母为先天大圣后。仪凤四年，劝建斋於洛阳清庙。老子降于坛上，祥光照映，乘白马而朱鬣，履坛石皆有迹。众所瞻睹，登时奏闻，故贺表云：金相玉毫彩夺夜明之影，白骑丹鬣迹流天驷之庭。见朝散大夫孙瑞奏状。则武后文明元年甲申，老君降于号州皇天原，命鄗元宗令传言武后不可革命。出唐《圣记》。
　　玄宗明皇开元元年癸丑，开元十七年，老君降于蜀州新兴寺，乃入佛殿，隐景柱中，宛如刻画，洗削愈现。本路文武官及道俗僧尼同状闻奏，文云：现於殿柱，杳疑作史之年。照表死噎彼佛寺，钙若化胡之日。见益州长史张敬忠奏状。开元二十九年，老君降于丹凤门外，语田同秀曰：我昔将入流沙，藏一金匮灵符在尹喜旧宅，可奏帝取之。帝遣使求得之於函谷关故墟。出《唐史》。天宝八载，上圣祖老君尊号日太上玄元皇帝。九载庚寅，老君降于太白山，语山人王玄翼曰：宝仙洞有妙宝真符，汝可奏帝取之。上命刑部尚书张均等去取，果得之。出《唐史》。十三载甲午，帝朝献太清宫，．又上老君尊号曰大圣祖高上大道金阙玄元天皇大帝。出史记。
　　肃宗至德二载丁酉，老君降于通化郡云龙岩，自地接天，仪相炳然，诏图其本，明皇御制赞曰：昼现殊相，空浮瑞色，道释人天，作礼瞻奉，申命藻绘，示诸郡国。见唐明皇《瑞像赞序》。
　　懿宗咸通十年己丑，庞勋领三千余人欲夺太清宫，时士庶千余家在官避难，咸见老君乘空而腾，须臾黑雾昏，贼党迷路，自相蹂践，庞勋亦溺水死。见汴州节度使李尉奏表。
　　宋真宗大中祥符七年甲寅，驾幸亳州，谒太清宫，亲奉册宝，上尊号曰太上老君混元上德皇帝。出《宋朝事实》。
　　徽宗政和二年壬辰，老君乘白马、驾祥云降玉晨观，授梁先生《加句天童护命妙经》。自有记。
　　其余降见事边，记传不击时代者不述，与夫放光、见瑞、示梦、传言、灵验等事，非化身下降者，亦不复载也。
　　太上混元老子史略卷上竟
　　太上混元老子史略卷中
　　庐山清虚庵道士臣谢守濒编
　　太上老君乃元气之祖，万道之宗，乾坤之根本，天地之精源，混沌太无之中，凝自然之真而为体，广大无边，应化莫测，非阴非阳，能微能彰，不古不今，不存不亡，常於无量劫运之端，太初、太易之前，肇布玄元始而生太极，判太极於三才，至劫终於六合，俱消混沌为一。又复分判，凝轻清以为天，积重浊以为地，阳精为日，阴精为月，日月之精为星辰。运行四时八节，安镇名山大川。二气交会则动植万汇更相产化，初自一气而生三气，合生九气，是为九天。注：自然之气生郁单天、禅善天、须延天，即清徽之气生也。禹余天之气生兜术天、不骄乐天、洞元天。太赤之气生梵辅天、清明天、无想天。此玄元始三气各下生三天，合为九天，各下三天，合为三十六天。其外有诸梵天，悉系属於九天主也。次生四种民天，亦曰种天，谓开劫之初降为人种也。释氏呼为四禅天。此天上取太清境三下三百万亿黑，下生八梵天五千五百五十五万黑，凡一黑三千里也。此天出三界之上，超阴阳之数，故无年寿之限，水火风三栽不能坏也。
　　次分三界，欲界、色界、无色界天。次布八梵天、始青天、青元天、始丹天、大丹天、娘素天、大素天、始玄天、大玄天也。
　　次人间世，北方清静世界、束北长安世界、束方纳善世界、束南用贤世界、南方弃贤世界、西南仁静世界、西方净行世界、西北延贤世界。下置九地，第一垒色润地、第二垒刚色地、第三脂色地、第四润泽地、第五金粟地、第六金刚泽地、第七水制地、第八风泽地、第九垒洞渊无色纲维地。每垒出一重，上一重水，一重风，自上而下，大劫之永、九地之上至无色界，三灾大作，万像消化。种民之上，灾所不及。元黑复合，劫为混沌，劫历重开，於是复命此天之人降为人种，下世行化，为君为臣，制立法度，更相训导，亦如此劫之初。凡经无量浩浩之劫，悉皆如是矣。天地之外象类鸡卵，元黑绕之如日之晕。其详见於合一界混元图》 及《 开天经》 、《 浑天仪》 等书。
　　如是天地各有五亿五万五千五百五十亿重也，亦各於其中立天文地理，运阴阳五行，列神祇，产万汇，秉生成之柄，镇造化之源。故在天为众圣之尊，在世为万教之主，先尘运劫而行化，后无轻极而常存。道运御世，开辟玄通，故号无上三天玄元始三黑太上老君焉。老子者，为之应形也。应既不一，号亦无量，或号三十六号，或号七十二名，或号九天上皇，或号洞真帝一君，或号高上玉帝，或号太平正真太一妙黑皇君，或号九玄帝君，或号大千法王，或号九灵老子，或号九玄帝君，或号上左玄真人，或号上清金阙妙经大法师，或号高上大法王，或号玄一真定光，或号金阙后圣君，或号太平上景君，或号无为父，或号万物母。其降生之时，十方天神空中称赞，尊号有十，日太上老君、高上老子、天皇大帝、玄中大法师、有古大先生、金阙帝君、太上高皇、虚无大真人。复有至真、无极、大道、自然、元始、太上、天尊、道君、无上、天真、元老、天师、黄老、世师、玄宗、神人、真人、仙人、至人、大人、道圣人之号以上号名二字。降生在世，名字凡有九，名耳字伯阳、名雅字伯宗、名志字伯光、名石字孟公、名重字子父、名定字元阳、名元字伯始、名显字元生、名德字伯文。或日伯阳父，老，尊老之称也。
　　老君尝以上和元年岁在庚寅九月五日甲子卯时，降生郁单北玄因天刚灵镜山李谷之间、上玄灵母九玄之房，乃以谷为民，旌名弘九，一名玄水，尝曰：吾姓字渺渺，从劫至劫，非可悉纪也。论曰：上和乃天上之纪年，如赤明、朱陵、清汉、天汉、开皇、上皇之类是也。而世俗之士祇知甲子造於大挠，年号始於汉武，便以上和等号皆谓之妄，殊不知上天自亿劫以前纪年不废，世人无从而知耳。自鬼谷子、北郭子、汉天师、葛仙翁等，方引诸天之号以配人间时代也。不然，则．诸仙博古该今，穷幽究微，岂不知秦汉之前未有年号耶。且如开辟之初，建立法度，及世代因革，皆上天素定，时遣天真降教以传人世耳，非世人能先天而肇造化也，学者详之。
　　老君洞圣极真，总司万化，故能变名易号，降德屈尊，化身下降，游行万方，扶世立教，或为国君，或为师友，咨请问难，互相发明。出自然灵文，演无为要旨，经图戒律，应运施行。出幽入虚，无不经历，说化诸国，调伏旱魔。时亦上朝元始，中谒玉晨。赏校九宫，主领神人、真人、仙人、圣人，下统三界一切神官鬼僚考察之司，仙宫灵洞福食之曹，无幽不显，莫不仰隶之焉。或下理十天，抚掌兆人，则太微、勾陈、紫房，中为天皇大帝。即勾陈六星中有一星帝座是也。或春化为上景君，长九千丈，建七精宝华之冠，建即戴也。衣玄黄二黑衣，服青锦飞裙，手执虎符，坐七色之云。或夏为老翁，戴飞龙之冠，衣玄文之服、黄羽之裙，手执金枝，立紫云之上。或秋化为童子，衣五色之服，或乘狮子，或坐青云。或冬化於苍玄青三色之光，光明混沌，更相缠绕，此则通金阙之黑，更受炼玄通晨之精也。惟神通自在，故能白能黑，能方能圆，能屈能直，能强能弱，能轻能重，能短能长，能老能少，能高能深，纵横反覆，无不能焉。或为千二百老子应现诸天，或为百八十道君接引凡界，分灵散景，倏忽周遍。而真一之身湛然常寂，常在太清太极宫也。
