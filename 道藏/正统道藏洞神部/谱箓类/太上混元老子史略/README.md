<!-- { "loadSidebar": true } -->
太上混元老子史略
　　经名：太上混元老子史略。三卷。宋谢守潮撰。底本出处：《正统道藏》洞神部谱录类。
　　太上混元老子史略卷上
　　庐山清虚庵道士臣谢守濒编
　　龙汉、延康以来，盘古、太极之际，老君降世不一。洪荒之世，载籍叵详，今存而勿论，姑氏於天皇氏焉。
　　天皇氏子孙相承，治天下一万八百岁。
　　地皇氏子孙相承，治天下一万八百年。
　　人皇氏子孙相承，治天下一万八百年。
　　五龙纪五姓，治天下七万三千年。
　　摄提纪七十二姓，治天下共六十九万一千五百年。
　　合熊纪七十二姓，治天下共三千二十年。
　　连遥纪六姓，治天下共六千四百三十五年。
　　肆姓纪四姓，治天下共一万四千年。老君时下降，号玄中法师，又号有古大先生，亦号盘古先生，并皆随世行教。
　　伏羲木德，初造历，元年起甲寅，子孙相承四万五千六百年。老君时降，号郁华子。
　　祝融火德，起丙辰，子孙相承共五百三十年。老君降世，号广寿子。
　　神农，祝融之裔，始教民耕种百谷，故号神农。老君号大成子。
　　黄帝土德，起乙酉，子孙相承共一千五百二十年。老君降世，号广成子，居于空同山。帝捐天下，膝行问道。乘龙上升，授《阴符经》。
　　少嗥金德，子孙相承共四百年。老君降世，号随应子，授《庄敬经》。
　　颛顼水德，在位七十八年。老君号赤精子。
　　高辛木德，在位七十年。老君号录图子，授《黄庭经》。
　　唐尧火德，在位七十年。老君号务成子，授《道德经》。
　　虞舜土德，摄位三十年，在位五十年。老君号尹寿子。
　　夏禹金德，建寅为正月，子孙相承共四百六十三年。老君号真行子，授《灵宝五符》治水真文。
　　商汤水德，元年庚戌，建丑为正月。老君号锡则子，授《长生经》。　　以上出《帝系谱》、《历代记运图》、《洞神大有经》、《玉历经》、《出塞记》、《尹氏玄中记》、崔山《地理志》。老君既分身下降，随世立教，事竟则隐，故未有诞生之边。阳甲自汤至此，凡一十八世，在位三十年。元年甲辰，十七年庚申，老君自太清境分神化黑，托孕於玄妙玉女。出《圣纪》及《仙传》。
　　盘庚二十九年，小辛十八年，小乙十一年。
　　武丁号高宗，在位五十九年，元年壬申，九年庚辰，二月建寅。商用地正。
　　《 青羊官记》 云：商高宗御极之世，周文王演易之初，神光流入於琼胎，瑞彩结成於金骨。唐翰林学士承旨乐朋龟奉救撰，刻石在成都府。
　　《 论语》 孔子日：窃比於我老彭。古注云：老彭，商之贤大夫也。疏云：老是老聘，彭是彭祖。世本云：在商为守藏史，在周为柱下史。盖文王尚未侯服事商，未得称周也。
　　祖甲在位十年。
　　祖庚在位六年。
　　直甲在位三年。
　　庚丁在位一年。
　　武乙在位二年。
　　太丁在位二年。
　　帝乙在位八年。
　　商纣在位二十七年。六年乙未，二十一年丁卯，老君再降于岐山之阳，号燮邑子。今凤翔府启圣宫即其处。时周文王为西伯，召为守藏史。纣无道，武王灭之九年。商有天下，共六百二十
　　周武王木德，建子为正月，十五日癸酉，诛纣灭商，即天子住，迁老君为柱下史。隋内史薛道衡奉劫撰《 祠庭颂》 ，其序云：爰自伏羲至于周氏，绵记历代，见质变名，在文王、武王之时，居藏史柱之职，市朝屡易，容貌不改。
　　成王在位四十七年，元年戊寅。老君为柱下史。
　　康王在位二十六年，元年乙丑。老君仍为柱下史。
　　昭王在位四十九年，元年乙卯，老君弃官归亳。二十三年癸丑，西过函谷关，度关令尹喜。《 神仙传》 云：老君之驭者徐甲，约日顾百钱，至时当计七百三十万。甲见老君将远适，亟来索佣。老君曰：吾欲令汝卫车往西海大秦、厨宾、安息诸国，还当以金偿汝。甲乃止。及至关，甲欲留，遂讼老子索钱。老君谓日：汝随我已二百余年，汝久应死，吾以太玄生符与汝，乃得至今日，汝何不念此而讼吾。言讫，符自甲口飞出，甲立死。尹喜为请，复投以符，甲即生。自商高宗九年至周昭王二十三年，九二百一十岁。二十四年甲寅，老君授道尹喜已即升天。二十五年乙卯，复分身降於蜀李太官家。二十七年丁巳，会尹喜於青羊之肆。故唐记云：青羊肆者，太上混元天皇大帝第二降生之所也。自商道否闭，周德陵夷，历藏史以同尘，弃柱史而隐边，束离魏阙，西度函关。尹喜占知道君之必至，潜传妙诀，暗付微言，重为千日之期，再结一时之会。将离蜀土，欲化胡风，远适流沙，长移犷俗及身毒、厨宾之国。教烦陀阿柱之王，八十种之埙戎皆归清化，二千国之犷悍永革昏风。
　　魏明帝制《 老君赞》 云：深悯后世，托下於陈，为周柱史，经九百年，无极之际，言归昆仑，化彼胡域，次授唇宾，复及天竺，於是遂迁，文垂后世，永平弗泯。
　　又《 北史西域传》 云：于阗国在葱岭之北二百余里，北去代郡九千八百里，其地方圆千里，连山次城。｀都方九百里，内有大城五，小城数十，倍重佛法寺塔僧尼。其西南五百里有昆摩寺，云是老子化胡之所。俗无礼义，多盗贼淫纵，自外风俗与龟兹同。事兼见於《魏略西戎传》及《汉疏》。
　　穆王在位五十五年，元年辛巳，老君化胡已即复还中国，束游扶桑，会大帝，校集草仙。王闻尹真人得道上升，乃为修楼观，立道士七人以奉祠事。见《穆王内传》及《楼观记》云。
　　共王在位十二年，元年丙子。
　　孝王在位十五年，元年癸丑。
　　懿王在位二十五年，元年戊子。
　　夷王在位十六年，元年戊辰。
　　厉王在位三十七年，元年甲申。
　　周召共和在位一十四年。
　　宣王在位四十六年，元年甲戌，时有采薪行歌者，人莫能识，以问老君，日：此活国人修习无上正真之道者也。
　　幽王在位十一年，元年庚申。二年辛酉，地动，泾、渭、洛皆震，老君日：周将亡矣。果为犬戎所灭。事出《史记》。
　　平王束迁洛邑，在位五十二年，辛未。三十三年癸卯十二月，老君复出散关，开化苏国，遂至西海流、麟等洲，考较草仙功行，补授官，事讫复还中国。出《西升记》。二十五年乙巳，老君降于道士朱伦之室，宣以灵飞六甲素奏丹符、中景通真之经。
　　威王在位二十三年，元年壬戌。
　　庄王在位十五年，元年乙酉。三年丁亥四月，鲁威公薨于齐，庄公乃即位。次年春秋方改元。鲁庄公之七年，即周庄王十年也。十年甲午四月建卯初七日夜，释迦佛生。．《瑞应经》云：四月八日夜半生。此用周正也。又《过去见在经》云：二月八日生。还用夏正也。《北史西域传》：焉齐国与婆罗门俗信佛法，尤重二月八日生斋戒行道。《左传》日：夜常星不见，夜明也，中星陨如雨於两阶也。故萧齐录事参军王中撰《头陀寺碑》云：周、鲁二庄亲昭夜景之鉴，汉、晋两明并勒丹青之饰。此碑在鄂州。《文选》注云：佛生於周庄王时，佛法自汉明帝时来，晋明帝时兴。
　　僖王在位五年。
　　惠王在位二十五年，元年乙巳。
　　襄王在位三十三年，元年庚戌。
　　顷王在位六年，元年癸卯。
　　匡王在位六年，元年己酉。四年壬子，佛入涅盘，年七十九。释氏《金光明经》云：寿命短促，方八十年。盖举成数也。
　　定王在位二十一年，元年乙卯。王问老子以在世神仙，老子对以中岳有大古先生，即子是也。出望祠｛nn 张僧鉴《浔阳记》。
　　简王在位一十四年，元年丙子。
　　灵王在位二十七年，元年庚寅。二十一年庚戌十月二十一日，孔子生。
　　景王在位二十五年，元年丁巳。
　　悼王在位五月。
　　敬王在位四十三年，元年壬午。十七年戊戌，孔子见老子问道，见《礼记》 及《庄子》。或恐在前，虽见《礼记》，《孔子家语》 及《史记》皆不系年月，故莫知其先后也。四十一年壬戌，孔子卒，年七十三岁。
　　元王在位八年，元年乙丑。
　　正定王在位二十八年，元年癸丑。
　　哀王立三月。
　　思王立五月。
　　考王在位十五年，元年辛丑。
　　威烈王在位二十四年，元年丙辰。
　　安王在位二十六年，元年庚辰。十八年丁酉，秦献公立。
　　夷烈王在位七年，元年丙午。二年丁未，老君遇秦献公，授馆致礼，问以历数。老子遂出散关。出《史记》。
　　显王在位四十八年，元年癸丑。八年庚申，秦孝公立，老君束游，还赤城、蒙山，重过扶桑，集草仙，已而隐游景太至少室。注《拾遗记》。
　　慎说王在位六年，元年辛丑。赧王迁都西周，在位五十九年，元年丁未。九年乙卯，秦昭王。老子与诸仙西游女几、鸡头、天柱，复出散关，遂渡流沙，升昆仑，还紫微上宫。昭王闻知，乃於老君所经由为置城邑，以表圣边，故立老停驿、尹喜城。五十九年，西周亡。自商武丁九年庚辰老君降生，至周赧王九年乙卯还归天阙，其问出入隐显凡九百三十六年，故魏明帝赞云：为周柱史经九百年。唐太学博士昊杨昊亦云：老君变通，灵应难测，既生商日，又仕周时，计其始终，乃历千载。此举其成也。
　　秦始皇帝元年乙卯．，二十六年庚辰，分三十六郡。二十八年壬午封禅，建老子祠於楼观之南，躬行飨祠。老子降，乃授帝《鬼林经》 策使鬼神之符。
　　前汉文帝元年壬戌，七年戊辰，老子降於陕河之滨，人号为河上公。帝亲访之，老子授《道德经》。至今陕府北有河上公庙并文帝望仙台，即其所也。成帝河平元年癸巳。二年甲午，老君降于琅琊郡曲阳渊，授干吉《太平经》一百七十卷。
　　后汉明帝，佛法初入中国。章帝元极元年甲申，二年乙酉，老子降，再授干吉一百八十戒。安帝永初元年丁未，三年己酉，老君下降，赐江夏人刘图《罪福新科》报应之事。
　　顺帝永建元年丙寅，后凡四改元，汉安元年壬午，老君降于蜀之鹤呜山，授天师张道陵《正一盟威秘录》。五月再降，赐《太清中经》 九百三十卷，符文七十二卷。建康元年，再降于闱州云台山，授以三洞众经及超度九玄之法。
　　威帝建和元年丁亥，后凡一改元，永寿元年乙未，老君降于成都，授天师削死之文，今玉局化是其地也。又降于鹿堂山，授以制六天较鬼之文。
　　灵帝建宁元年戊申，后凡三改元，光和二年己未，老君降于天台山，授仙人葛玄《上清》、《灵宝》、《大洞》等经、三录九品斋法、《劝戒》、《法神》、《入定》等经。
