<!-- { "loadSidebar": true } -->
　　老君以商纣荒虐，生灵涂炭，一及悯斯民，将下而拯救之，乃以纣之二十一年丁卯岁正月，上谒太上玉晨大道君，曰：商辛淫乱，水运将穷，西伯应昌，可往佐之。老君受事讫，即以是月十有二日丙午，分黑化身，乘飞枫之输，风伯前驱，彭祖胶乘，降岐山之阳，号燮邑子，西伯周文王也召为守藏史，作《赤精经》，教以仁信之道。至武王时，号育成子，迁为柱下史，作《游玑经》。在成王时，号经成子，说《广化经》，乃隐。在康王时，号郭叔子，复为柱下史，潜龙卑秩以绥周道。至昭王时，老君虑周室将衰，乃以八天隐文授王，令保镇国祚。昭王自谓居自然之运，稍息於守成，将纵心於巡幸，不崇天文。老君知王之不令终也，乃收天文，因而致仕，归居故里。老君居周虽久，常以自隐无名为务，外和光同尘，内实清虚，不令名位之显也。后汉边韶制碑铭云：於惟玄德，抱虚守清，乐居下位，势禄弗营。为绳为直能直是正，屈则可萦，守一不失，为天下真。处厚不薄，居室舍荣，稽式为重，金玉是轻，绝嗜去欲，还归於婴。浩然历载，莫知其情，要以无为，大化周成，进退无常，乃综其贞。以知为愚，冲而不盈，大人之度，非人所聆，九等之序，何足累名。论曰：考经史所载老君生时及仕周之年月或有不同者，盖由始皇灭先世典籍，汉初编缉颓纲，或问古老以为记，或因缺史以为录，存其略者缺其详，载其末者亏於本。厥后史籍重兴，道经问出，或得之者多隐而不传，致令晚学失其宗旨。今按《老君本记》及《楼观记》并云：殷武丁庚辰岁二月十五日生，以帝辛丁卯岁正月十二日，爰自金阙降於岐山之阳，为之五师。又云：西伯时为守藏史，武、成康时为柱下史。其言信矣。或云周时复寄神李母者，盖谓降生於蜀青羊肆李大官之家时也。若止生於周，则安得於文王守藏史乎。刘向《列仙传》云：生于商时。然向谓初於柱下史，后为守藏史，失。柱下史主四方上书，计史於柱下。当文王时，尚以侯服事商，安得有四方计史耶，但有礼乐经籍即立守藏史耳。而皇甫、嵇康等遂亦遵向之言，因以柱下为先，唯隋薛道衡撰《老君祠庭碑》云：当文王、武王之时，为藏史、柱史之职。斯言可当之矣。无极元年，太上道君复命老君开化西域，即昭王之二十三年癸丑岁也。老君五月晦日壬午驾青牛之车，薄版为隆穹，徐甲为御，无极先生、鬼谷先生、北郭先生从焉。将西度函关，尹喜志慕道术，喜字公文，康王朝为大夫，后召入为东官宾友。少好三坟八索之书，善天文纬候，乃结草为楼，仰观乾象，精思志道，号为楼观。今终南山整屋县神龙乡问仙里中有草楼属坛祠宇，即其故室也。周穆王再加修饰，召幽逸之人为道士。自尔相承，至今不绝焉。喜於是时见束方有．紫黑西迈，天文显瑞，知有圣人当度关而西，乃求出为函谷关令，关在陕州桃林县+11里，故墟存焉。王从之。按《楼观先师传》及《楼观记》并云：周康王闻喜有神仙度世之志，乃拜为大夫。至昭王时，喜遇老君得道，遂侍云舆西迈。其后穆王钦尚遗尘，乃为建祠修观。故其碑文曰：楼观者，周康王大夫关令尹喜所立也，以其为楼，故因以为号。又日：周穆西巡，秦政束猎，并枉驾回输，亲崇教道。始皇建庙于楼南，汉武立宫於观北。晋宋谒板，于今尚存。秦汉庙户，相继不绝。贞观二年，改为宗圣观。由是观之，乃验老君度关在昭王时也。或云东周时者，盖后世人但见孔子时老子犹在，故为此言，不知老子化胡之后，复还中夏幽隐，孔子乃得师之也。喜至关日：夫阳数极九，星宿值金，岁月并王，法应九十日外有大圣人经过京邑。时周都镐京，在函关之西。乃先敕关令吏孙景曰：若有形容殊俗，车服异常者，勿听过。喜即预期斋戒，使扫路四十里，夹道烧香以俟天人入境。至七月十二日甲子，果有一老人皓首聘耳，乘白舆，驾青牛而至。关吏曰：明府有教，愿群少留。乃入白，喜曰：道今来矣，我得见圣人矣。即具朝服出迎，跪伏叩头，邀之日：愿大人暂留神驾。老君谢日：吾贫贱老翕，居在关束，田在关西，今暂往取薪，何故见留，幸听度。此一试也。喜复稽首日：大人岂复取薪，久承大圣当来西游，劳神暴露，愿少憩圣驾。老君曰：吾闻大秦有古先生，其道无为，欲往观焉，是以升车就道，经历子关，子何苦留也。此二试也。喜又日：今睹天人圣姿超绝，乃天上之至尊，边夷何足往观乎。愿不托言，少垂哀悯。老子曰：子何所见而知吾。此三试也。喜日：去冬十月天理四星西行过勖，自今月朔融风三至，束方真熙状如龙蛇而西度，此兆大圣人之征。喜少好坟、易及天文秘纬，凡仰观俯察，未尝不验，故知必有圣人度关。夙夜存思，未尝暂息。今似有缘，果遇仙驾，愿垂慈悯，开济沉冥。老君既三试之皆过，乃恬然含笑曰：善哉二子之知吾，吾亦已知子有通神之见，当得度世也。
