<!-- { "loadSidebar": true } -->
　　将前砂贴身了，入母匮，□莲排定铺盖，如法固济，入灰池。第一日火，卯酉各二两。第二日，各三两。自此每日，各添一两。至七日加火半觔，养一日。寒炉取出，将一块，用两半白梅肉裹定，入火煨一食时顷。次入醋中浸之，取看雪白色。如觉轻，是硫去也。止余汞存，其母不耗不折。如未十分倒，当时去贴身，便有胎色，只是火太高，力不到也。次用米醋，入白矾煎过母匮，於手心揩洗令挣，候乾，入合再养三日，卯酉火各五两，无有不成也。
　　或问曰：用醋浴匮。
　　太上曰：恐母力弱，再以助之。
　　诗曰：
　　无精光兮子不灭，母体尪羸子不生。
　　不会玄机三要法，如何造得大丹成。
　　如有力者，别用山泽一觔，依前造匮，再养七日，其砂坚固元比，用之转制，其力浩大，沐浴超凡入圣，方入第一转，制珍成宝。
　　第一转制珍成宝
　　地丁花乃一干黄花也。如元，金灯根代之　巴茎肉　萆麻子肉已上各等分
　　右将前件灵砂，去贴身，入铁臼, 中，捣为末，昆仑纸裹作一球。却用前药三味，捣作膏子，裹定前砂，入大砂合内，用盐花铺盖盐花上，穿孔子二三千个，安铅饼子一个在上，再用盐花填满，封固口缝，通身固济，候乾，入灰池，火五觔，煅一夕，寒炉，取出一片，如银样，取出作匮。
　　诗曰：
　　灵砂七返有三乘，妙旨师传最要明。
　　黑白能分通造化，华池沐浴自飞升。
　　右将前灵砂沐浴，用米醋一升，青盥半两，盆硝三钱，同入铫煮一日，要坚造化，方成第一转丹头也。
　　第二转脱凡入圣
　　诗曰：
　　不用凡胎养圣胎，依前法度好壅培。
　　这回脱体成仙骨，始觉渊深不可猜。
　　右将前砂，别作匮，再炼一觔，生朱砂入合匮养。
　　胡椒一两　荜拨一两　知母　贝母各五钱
　　右用黄子醋，悬胎煮珠一伏时。次用椒汤浴珠诤，令乾，依后法。
　　粉霜　炮砂　鹅管石　白胶香　枯明矾各二钱
　　右五味为细末，用蜜或醋衰贴身，入第一转匮中，依法哉莲排安，固济，入炉温养，火候并同前法。火足开匮丹成，方是圣胎。盖无一点凡气。如此养就一觔，不可镕，只到碎养大药，匮法一依四一之数。
　　诗曰：
　　不用凡媒白体成，离他胎气自惺惺。
　　通灵变化皆由此，顷刻丹阳换骨清。
　　如欲服食，将埋土中七日，去火毒，木蜜为丸。
　　火候妙法
　　初一日，一两。二日，一两半。三日，二两。四日，三两。五日，四两。六日，四两半。七日，六两。第七日日一顶，三两。东，三两。夕顶，三两。西，三两。第八日旦顶，三两。南，三两。夕顶，三两。北。三两。
　　第三转温养真阳
　　诗曰：
　　欲立神仙大药基，先须擒缚赤龙儿。
　　炼成九九纯阳体，始信炉中造化奇。
　　汞既成珍，只是独体，不得真阳，不能变化，用如箭头珠砂一觔。
　　川椒　草乌　南星　羌花　明矾　青盐各一两　胆矾　硵砂各五钱
　　入好米醋，悬胎煮三伏时。次用野蓼自然汁煮半日，椒汤浴令乾，浓研好墨，倾瓦盏内，将朱砂衮裹上，於净瓦上焙乾，再衮墨，又焙乾，如此五七次，却用法信贴身，令厚。将第二转灵砂销为末，入合作匮，□莲养朱砂，固济如法。仍先用灵砂三钱！或五钱重，打圆片子，盖匮末上。次下华池末，封固，入灰池，依前法火候养之。日足取出，磨试如山泽色，即成也。如未成，尚带赤色，再用火三两，养三日，定成也。匮法四一之数，四次养之，就一觔作匮浇淋。如不作九转正丹，可糁养二转丹头，作长生涌泉匮养母砂。所谓一生二，二生三，三生万物之道也。
　　第四转浇淋黄芽
　　诗曰：
　　木晶金液得丹砂，灵药丹砂事可夸。
　　一味只凭滋养力，结成满鼎水晶芽。
　　木晶金液，乃前灵砂丹砂，乃所养朱砂。《参同契》云：丹砂木精，得金乃并。将此伏火朱砂，只作块子，入合虚养三日，每日火三两，开合浇汞四两，其汞先用皮纸三四重裂过，浇於砂上，固济，入灰池养之，火候并依前法。七日寒炉取出，其汞已乾，未生芽子。如或不作正丹，可养灵砂，作匮养母砂，名朝种夕收。．
　　诗曰：
　　再添再养汞频乾，至道明明自不繁。
　　火候徐徐无太过，开炉光集玉琅玕。
　　汞既养成，不须摘取，如前再浇再养，得匮二十两，可浇汞五两，依前火候养七日，开看其汞方灵，涌生玉芽，如琅玕也。
　　诗曰：
　　琼林玉树凭三次，瑶药奇花色更鲜。
　　至此保全无懈息，却宜固守要心坚。
　　汞养两次，火力转加。又将生汞七两浇淋，依前法固济，养火七日，开看粲然瑶琪华，琼林玉树也。通前共得汞芽一觔，摘取号曰神符白雪，可养大丹也。若只摘取，可以享用元穷之利也。
　　诗曰：
　　白雪神符岂易逢，赤龙旋复镇中宫。
　　云雷鼎沸三朝足，别作仙家上等功。
　　坚芽子法
　　右将汞芽一觔，细锉入铫内，用米醋饼药酒脚炒二时辰，后以药水洒之再炒，后入匮铺盖，养三七日，要芽子坚实有力，可以养火也。
　　第五转大丹糁制法
　　诗曰：
　　赤龙伏火号还丹，秘在仙家遇即难。
　　四十九朝功用足，轻投一粒汞全乾。
　　右将所养朱砂芽子，到碎入匮，虚养二七日。亦依四一之法，浇汞，火二两，养四十九日，数足开看，生琼林玉树。仍先前朱砂出，作神室养之，乃妙其玉笋一钱，糁汞一两，成丹。法建盏下，汞在内，糁药在上，封固，安火上，自然作蝉呜声，声绝即乾。
　　第六转产五庚伏三黄点解成珍法
　　将三黄各一两，同研一伏时，入玉雪末一两，即玉笋也。再研匀，安甘锅内，用伏火硵砂半两，盖上面歇．口下，九觔火三上缎。寒炉取出，作一块丹，红色。如欲试之，将五金五两，明炉作汁，下三黄一钱，点之尽成紫色庚，至此功成，切宜量度为之。德行探重者，方可受用，更须济贫困，救孤寒。修身养命。如或恃卫贪婪，过度受用，立见祸殃，戒之慎之。
　　伏炮砂法
　　右用炮砂半两，用天茄子末一钱，入合固济，火一觔毁。寒炉取出，尽伏矣，钿研铺盖。
　　诗曰：
　　为爱黄花点白霜，何难变化可参详。
　　三元受得炉中雪，不许愚痴暗度量。
　　第七转七返还丹
　　将硫八两，汞二两，同研黑色。次入前伏火三黄一两，再研匀，安磁合内，用三黄三两铺盖，赤石脂封口缝，盐泥通身固济，候乾，入灰池，每日卯、酉时火，各四两，养七日足，取出为末。
　　诗曰：
　　双鬓女子自相资，返覆优游事合斯。
　　药熟了然颠倒变，相投父子得元疑。
　　第八糁汞成庚八卦全也
　　将所养出硫汞五两，加上等生三黄各半两，南硼砂一两，同研匀，入合固济，入灰池，每日火二两，养三七日夜，已用火二两，日数足取出。每用一字，糁汞五两，成紫庚。如六转尚不敢受用，况至此造化更大，非知命君子，可不畏哉。可不惧哉。
　　诗曰：
　　丹砂八转成，更不用辛勤。一点纯阳药，能成上等庚。若能修至此，积德省贪瞋。功行三千满，长生久视人。
　　如欲逐转服饵，并用木蜜为丸，如梧桐子大，空心，取长流水吞下一丸，九转成功，列前叔矣。自古丹砂，元出此矣。
　　第九转丹起死回生
　　诗曰：
　　丹药修成几月深，神功变化自堪任。
　　金章紫绶何须贵，明月清风乐此生。
　　太上曰：如修炼至此，服之凡躯成圣体，返老作童颜。可於高原福地作坛，用碧油车，朝真礼斗，立鼎安炉，如法修炼大药。将楮汁和泥，涂鼎裹，方下丹剂，次下水盆，固济，入坛炉，每日火五两，养一百日。足取出丹，入地三尺，埋之一年。
　　或问曰：何以埋之。太上曰：埋之令出火毒，一年足，取出悬井中一年，取出长流水浸一年，如此三年足，取出研为细末，用甘草汁，丸如鸡头大，入炉，养火七日，取出。如欲试验，但将一丸与鸡犬服之，久则皆能变化，成龙凤耳。人服之，形神俱妙，白日飞升矣。作丸子后火足，可用水缸数只，满盛新汲水，安丹水中浸之，水温又移一缸。方止矣。
　　黄芽金鼎九转法
　　李洞玄神丹妙诀
　　金鼎第一变
　　用砒十两，作三十包。黑铅二两，先甘锅内镕成汁，次下砒，逐包候作汁。又下一包，次第下至三四包，可倾出，再入砒，如前尽为度。如十两础，只得六两成。如金色不用铅。法曰：用铅不用铅，须向铅中作。及至用铅时，用铅还是错。
　　入缎朱砂第二
　　朱砂五两，和前础五两，研和令细，入建盏内，上用死砒三二钱盖面，入炉中，候通红，即用气袋轮之，缎成汁，即掺少生砒，投之再引起死砒，不住扇，直候砒尽见清，乃朱砂熟也。即钤出，候玲打破盏，取朱砂再烟，令砒尽，却打成皂角子大块，用药煮之。
　　麸盐子、酋草、苦杖、狼毒、浮石、磁石、针砂。
　　右各一两，煮朱砂五两，入砂锅子内，煮三伏时，出墨色，却用白沸汤泡洗六十遍，不可令少，泡彼捣碎为末作匮。则别取生朱砂一两，颗块者，用醋蘸之金箔为衣，如我莲状，入磁合中，以醋调赤石脂固缝，铁线十字系了，通固候乾，入灰池中，顶火二两，养七日。所养者，依前法再养。
　　点化铜铁第三
　　用犁头铁二两，烧过打碎。以锅子，先下朱砂一两在下，次下铁在上，用大火烹之成汁，其朱砂返升在上，其铁归下，如啄木之声，直候声绝药成，不可倾出。以玲水浸其锅子面上，朱砂自然凝结成片在上。打碎锅子取之，其铁成上色好银，在下打开。再用前砂，作丰次灶点。但第二第三色差青，颇硬。即以第一次者银，同烟之，乃一色，成上银，非世问之物，皆谓之药银也。此乃神仙之至宝。点铜亦然，并依此前法。或第三．次用了朱砂，如不添匮中，即别作一匮，养母砂子并生朱砂成宝。亦然，以铅煎成银，不折。
　　脱凡入圣法第四
　　每四两养成砂，聚八两或．四两，作一匮。别取生朱砂，如前法，以金箔为衣，养火七日，取出再聚，与母等分。或八两，或一觔，一处杵碎，入雄黄一两，雌黄一两，三味一表研入匮，七日二两火，取出共得十两，一处灶成上色庚。
　　移魂合魄第五
　　前十两药，如不烟成庚，即再作匮，别取生朱砂三两，颗块雌雄各一两，三味一处，并作块，以金箔为衣，依前法养火七日，共得五两，成研一两。伏火硼· 一钱，同黄蜡丸作十粒，点出山艮，一两成庚。
　　以魂制魄法第六
