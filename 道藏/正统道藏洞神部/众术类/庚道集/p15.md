<!-- { "loadSidebar": true } -->
　　将好银打作合子一个，安紫粉在内，或二三四两。先用好金三钱作箔子，碎剪，入小甘锅子，烧金微红，钳出甘锅子，急将水银七钱，倾在内，随即用铁筋搅成砂，以水银砂白汤洗诤，纸揩乾，圆作三块，酽灰汁，并收取露水，一处煮砂子半日，或一日，令紧方取出。入在粉内，埋定合子，却入在灰池中，文武火养七日。取出，砂子入气炉成宝，分毫不折，此粉灵也。
　　夫神室者，乃银合子是也。须外用砂合，合定银合子，方可入文武火养，早晚各六两。紫粉如不用变化，养金砂子，此宝便可服食。将紫粉研细末，用楮汁为丸，如麻子大，候乾，用黄蜡包曩，却以帛绢曩定，於长流水浸四十九日，或新井水亦得。如此浸了，方可取出来服，空心，一丸，井花水下。如服此丹，万邪不侵，长生安乐，永为地仙，骨髓皆为金石之坚固，灵变之道，卒难毁灭。如紫粉明窗尘，未欲服，再入金丹九变化，养大药通灵。
　　第一金液还丹变化
　　铅汞几人修，灵通事转幽。寒林添绿水，红粉逐波流。炼作真金色，花光莹月秋。与君须保守，凡欲莫遗流。
　　师乃紫华先生曰：黄芽摘令细，用水飞淘，随水过者，入鼎器养之为大药。依前法养火，进退用水火养之，别有变转水飞。不随水过者白砂，销之成宝。随水飞过者金，乃是黄芽之金精也。
　　第二变黄芽添汞产药法
　　寒泉流白雪，添汞又生芽。蜜固黄金鼎，烧成紫菊花。芬芬飞落叶，渐渐结成花。此道人知少，忘机不可夸。
　　叶先生曰：先用水淘过白砂黄芽五两，入在华池中，浇汞五两，坐水上，结成砂子。再排垒入鼎器内，固济，入炉中，文武火养一日一夜。再取汞五两浇，依前法火候，养七日，皆成宝，别通造化。
　　第三变明窗尘修六气法
　　神变几千回，真人作上媒。寒云连地轴，阴虎激阳雷。二气青霞涌，三峰玉雪堆。调和真妙理，须是太阳催。
　　右用明窗尘二两，入生硫黄一两，二味研细鼎内，入明窗尘铺底盖头，以明尘硫末在中。又以明窗盖之，固济，入炉，养火五日。一处取出，皆金紫色。然后一处研细为末。又入生硫五两，一处研细为末，用楮汁为丸，如蒙豆大，每一粒可掺汞一两成宝。如未灵，再养三七日。
　　第四变明窗尘修紫河车法
　　触取日精华，清心炼紫芽。玉真真不远，守道道无涯。玉笑堆成宝，黄金满我家。自为心内宝，岂可作骄奢。
　　右用明窗尘五两，入神室内，乃太乙神室也。用汞五两，如莲子我於明窗尘内，蜜封固济，依前入炉，养火七日，皆成真芽子，成条子是也。销之成上色金，飞在鼎器上者，乃河车粉也。
　　第五变紫河车变转黄举法
　　黄举为真道，变化亦通津。莫与凡人说，幽奇休露伸。精功金万厉，服已去三神。真凝源妙道，方可谒宸君。
　　右紫河车五两，一处细研如粉，入神室内，依前固济，入炉养火四十九日，取出变黄举也。取研为末，楮汁为丸，麻子大，黄蜡曩之，水浸四十九日，出火毒，空心，无灰酒下一丸。此丹能返魂魄，回生起死。
　　第六
　　右将黄举研为末，入神室鼎内，火三七日，取出细研，枣肉为丸，如豆大，每日空心，酒或井花水下一粒，如阳衰气绝，精神恍惚，服之固阳生力，刚强益倍，返老还童，其功不可测也。
　　第七紫金丹神化法
　　右将紫河车粉，再入神室，养火四十九日。
　　第八
　　养一年，开炉方分五丹收采，再入金鼎内，养火服食。一名龙虎大丹，二名神符白雪，三名紫微丹，四名金紫丹，五名金液小灵丹，第九变名曰金液小还丹。
　　第九
　　金将体自然，魂魄性相连。开炉飞白雪，满鼎折红莲。昔日乘搓客，今为拔宅仙。一家游紫府，白日上冲天。
　　右件依节次，再入金鼎，养火一年。斋戒沐浴，醮谢天地，方开炉取出鼎器，收取诸丹，演结真红色者，名日龙虎大还丹。人服白日冲天，灵游紫，鸡餐成凤，犬饵成龙。此丹枯骨变，回生起死。如鼎内皆结红色，莲花相似，名曰紫微丹。或紫色不变诸色者，名曰紫金丹。如鼎内皆金色光灿者，名日金液小还丹。
　　天宝长生神符匮
　　十分好北石亭脂，一斤为率，去石屑，用瓦松花叶根捣自然汁，将亭脂绢袋，悬胎於磁罐内，慢火煮五日五夜，不得火紧了，不可见铁器。日足取出，入罐内，以元草滓铺底盖头，封固，用火养七日。三日，四两火。三日，六两火，一日，八两火。其伏火者作一探在底，取出，以水火鼎窟煅成汁，取出，去面灰令诤。入沙罐，虚养十四日，并用元滓灰捺头。前七日，三两火。后七日，四两火。日足，取出成匮。
　　神变白雪
　　用二鼎粉霜四两为率，用姜汁煮半日，以约五钱一块，劈作成片，以蜜略一表，用生阴拌过，每一两用母箔包之，入匮养二十一日。养法看神符精英有力，十四日出试点，如面黑。二十一日足，如不死魂。过日最要子细看火候。用骨一两，白雪一钱半，成足色宝。若火力到，一钱点一两。如要点，用匮为长生匮，养粉霜。如不要点，别有转功，养出粉霜为匮，脱出粉霜为明窗尘。
　　白雪匮
　　以养粉霜一斤为率，入沙罐内，养朱四两。用瓦松煮七日，入匮养七日，每日晨昏候，三日三两，三日三两半，一日四两，朱已真死。如不欲养汞粉，依前法十四日，一钱点一两渗银。
　　结霜
　　用朱四两为末，用朱一两，瓦松煮五日，入在匮内，用帛扎定球子，上下铺盖，养八日。二日二两，三日三两，三日四两。朱出用雌一两，以木通煮一日，见黑便换。如此十数次，将雌杀细，同养七日。二日二两，三日三两，二日四两。又同朱雌杀细，养七日。每日养火了，又将雄抽过精英一两，同萝卜汁煮一日，研匀，三物并此一处，养七日，火候同前。又将硫于分好者一两，如豆大，用天苦贾煮一日，伺前四件，养七日，四两火。其四物并足色金矣。
　　起变
　　却将四神四两为率，用薄片母六钱，汞一两四钱，同浸一宿，碾成砂子，作八丸，却入前匮固济，入灰池，养十日，每日五两火。取出十分赤金。
　　通神
　　却将所出金四两，打成一合，将朱二两，瓦松煮五日，在合内养七日，每日四两。如此脱出八两，取出，每汞一两，用朱一钱糁成至宝。
　　糁法
　　用茶末醋和调匀，作小锅儿，入汞在内，丹头一钱为末，铺盖上下，用盐袅定，於建盏内，二斤火一煅，成足色紫金。
　　此是有道之士内能，会点转作大丹，非常人所能及也。但志诚极苦户助贫为上。
　　婴胎八真
　　用大确朱二两，生硫一两，另包，瓦松真汁煮七日。如无，以玄公代之，其力亦甚。取出，将硫入铁跳内炒，朱入草滓同炒，硫尽为度。用庚母四钱作珠，入拌令匀，将黑鸡子一个，剜孔令空，入朱并在内。如鸡子少，不拘，仍用鸡壳皮掩了，用鸡子清调昆仑纸，包七层了，用黄泥固济，令投缝。用生铅八斤挫碎，上下盖定鸡子，鸡子上用铁叉叉住，不致涌起，瓦探封闭，用灰火覆之，四围稀火，但令铅锡化为。如此七日火候，取出去母，但用朱砂半两为末，入鹅予内，为贴身，结九一感气十两，入鹅子内，依先前法，铅匮内养七日。取出，其芽子开出，至宝大有，无穷造化。若无鹅子，但取朱二两，入在五十两甘锅内，成铁罐内，浇四两汞在内，七日对浇关法，取老者成宝，亦无穷造化，为之长生芽子。如老亦可分匮，有道之士，必能点会之。
　　梅核白银法
　　先以黑铅一两为率，汞一两，同入甘锅内，炒成砂子。，次以黄花地丁草洗诤，捣自然汁，以朱砂一两，净用挟铁石，引出砂铁之类，用草汁煮一周时，取出晒，焙乾为细末。用时以五倍子一个，约盛多少分两，其中藏得二钱，则先下一钱朱砂末，次下银母分半，上入汞砂一钱，以沥青灌窍，却以盥泥赤石脂固，五倍子以笔记其口，向上晒乾，铁香炉内，先以末香一半，其中藏五倍子，再以末香满之按实，临夜焚之，天明灰玲取出，槌碎，宝成内矣。
　　庚道集卷之七竟
　　升仙大丹九转灵砂诀许真君
　　诀曰：
　　取透明硫四两，先用水田公子草，即水上大浮萍，叶圆大，中十字画开路者。捣自然汁煮三伏时。如无，只用瞿麦末，以河水煮，亦好。其汞用管仲一两，五倍一两，松脂一分透明者，上件三味为细末，用酽醋，进慢火煮半日，候凝结如糊为验。裂取痴汞，方用铁跳一只，捣生姜自然汁，又煮汞半日。候乾，用文武火上烟煮了硫成汁，取起离火，倾入痴汞，铁匙慢慢搅和，得所成青金头。次用柳木槌研细，再於慢火上炒，不得有鬼焰起，常将柳枝洒酸醋，至七个时辰方住。且如寅时下手炒，换人直炒至申时住。炒得砂子老，方入水火鼎打，时贵无游汞也，又得灵砂坚实。
　　诗曰：
　　二八配阴阳，离君子细详。
　　调和变万化，姥女嫁刘郎。
　　铸鼎法
　　鼎深一尺四寸，三山在外，水盘底不可太厚，只可一米来地为准。
　　造炉法
　　用博，先阁起高一尺，便在上泥一级，高阔在人。第三级约高三尺，至底为风门，方圆一尺六寸，炉下一级，安铁鼎。已上二级，着火。下一尺空脚，左一门方，右一门圆，配之日月。所以门阔八寸，二八卯酉。正路建左右二门，谓凡风只东西多，南北少故也。
　　打灵砂入鼎法
　　将前砂炒了青金头，又乳二三千转，入鼎中，酸醋调赤石脂涂鼎上三山，次下水鼎盘，天地相合，如法固济口缝。一宿，入炉内盘中，入水炉中，着火水，勿令溢，火不欲高。初进火三斤，候水耗一二浅，次添上热汤。再进火一二斤，更候水耗三浅许，不住添汤，直候打得五个时辰。次又上火五斤，一煅，候煅至一十五斤，火足煅绝。寒炉取出，具造法如后。
　　大凡打灵砂不坚实，有游汞则不成宝，养之不断胎色，灵砂吞母，以上诸病者，只因炒青金头不熟之故。如不制硫，则汞不成矣。如不痴汞，则功不立矣。入水火太高，火力小，不知鼎底厚薄，俱不成也。水火鼎须造铁者，庶无败坏之患。
　　老君曰：其甲庚之元，号日青金。入炉安鼎，假令火十五斤，用既济一伏时，周足天地，乃成灵砂。须要休坚坚实者，是也。然用火十五斤，可敌九百年，太阳十五周，甲子之数。一日一夜，可有九百年之造化，汞成砂也。内藏离坎，本汞内赤色属阳。故日：坎离交会，既济烹煎，水火金土，混一造化。故立此别之，以显正道。
　　诗日：
　　五斤既济坎离宫，混一功成体固红。
　　内察阴阳交会力，九旬甲子一周终。
