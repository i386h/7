<!-- { "loadSidebar": true } -->
　　上等硫二两。汞八两。一处研令交妮，入磁水火鼎炼，盥泥固鼎口，以铁线扎定，鼎上着水炭，火簇鼎打灵砂，顶水五盏乾，内中不作声为度。退火，取出灵砂，劈作骰子样碗。用川椒、白附子、川乌、天南星，四味等分为细末，约度可煮上件灵砂馈子，以生绢袋盛砂，线扎定，取陈米醋大砂钵内，将灵砂袋子用竹筋，架在砂钵上，令袋悬胎，不着钵底，醋煮乾取起。用软帛媪灵砂，令微乾，用铁盥粉贴身，匮之。先备一信州砂合子，不漏渗者。取第一等好银屑作末，或为珠儿，先着一层银珠儿，却入灵砂块子，如莲房子安排，我在银珠儿上。又用银珠儿盖灵砂块一层，更有未尽灵砂块子，又问空 一层，上又用银珠儿盖。上下铺盖毕，却以昆仑纸一圆片子盖之，着少食盐於昆仑纸上。昆仑纸，乃是以好墨染者。合子用盛水调白善土，固济合口，以铁线扎定，留铁线转合顶之，作环可提，外用盛泥通固合子，厚一分许，时时研令紧，勿令裂，阴乾了。先备一砂糖缸子，约可入得砂合子者。先觅庙中纸钱灰，火通红炼过了，入缸内令满九分，先入纸灰一半，以上却将合子入在中问，上以纸灰盖了。先将上等好白炭，作三寸段子，秤见两数了，熟火炼令红火了，入缸内，离．合顶三二寸许，养五日。第一日，火四两省。二日，火五两。三日，火六两。四日，火七两。五日，八两。五日足，取出灵砂，又养。火候每日只是早上下火，直至来日早下火。所以应太阳躔度，法自然抽添之妙。世人不知，以早晚下火，皆失造化，遂天地生育之本，失阴阳造化之原，是以致败。其法但是银珠四两，养灵砂一两，如此积累得多了，去母匮，只用已养灵砂研末匮，仍四两养一两。系未养之砂，五日待多了，即以此灵砂末四两，浇汞一两，当中盖之，火候固济，皆如前法，养之日足，自生芽，逐旋摘之。此炭须用严州建德县，地名卢慈表好白炭，如鹿脚打不断者，为佳。他处皆不中用也。
　　□莲样
　　二八灵砂
　　硫黄浆水者，研细二两。水银白色者用，黑色不可用。八两。
　　右二味，同入乳钵内，旋入米醋盏半，同研匀细，倾在铁铫内。先用麻油擦润铫子，慢火不住手搅，炒成砂子。再入乳钵研细。复倾在铁铫中，慢火不住手搅，再成砂子，名青金头。再研细，入甘锅儿，用建盏盖定，盏内盛水，用赤石二两，寒水石二两，缎黄丹半两，研匀，用米醋调成膏子，固济口缝，用大铁线周回扎定，上做两铁线环，准备穿铁火筋用，阁在慢火上烘，下候乾，更添末少许，然后用盥泥旋旋，逐层固济，逐层烘乾。烘之时火不可猛，恐走了药。候固济厚一寸以上，可以熬火，然后入炉，用铁火筋立在炉外，两侧横铁筋一条，挂水火鼎在其中，水鼎满着水，乾则旋添。先少下炭，逐旋增添至八斤止。其炭只到水火鼎中腰，须是筑迭令实，庶火气不走也。如灰多，取出炭别迭实。如火有焰，甩缚遮栏风孔，候炭尽。或云，水‘至五盏为度，取出水火鼎，置别炉中候冷，先去尽盥泥，次去铁线，次去水鼎，次用刀背打破火鼎下段，方轻敲破火鼎上段，取药，拣去灰泥，研细无声。如欲再转，十两灵砂，添生硫一两，添青金头，佳。然后再令同研细，仍如前法固济，炒煅盥泥，用好黄泥，入纸筋，并盐四两，隔日拌和水调匀，熟水火鼎，水鼎足，用好纸筋盐泥，做出子口并足，龊六七个小孔，烘乾。无孔则浮起不实。入药后，将甘锅时，却用固济药塞小孔，平足，固济口缝，用赤石脂三两为细末，米醋调，随厚薄用炭，不要大者，刀削去皮，长三寸许，约十六斤。铁线子、铁火筋三条，米醋约半盏，麻油此少，水约五盏，入炉。
　　固济及煅法
　　先研令硫极细，方入汞一同，从卯至酉，或辰研至戌，研令交娠，不见星，方可。切勿暂时住手，若住手则三二日不得交娠。入鼎时微微焙温入鼎，鼎亦用火烘暖。用二八盐泥，鼎口固济。盐八，泥二，同好醋合成一处，捣数千杵，密固炉，要七层博，候固济乾，可下火。先用底火四碗，勿令火有鬼焰起，火只可旋添，至鼎腰住。又固法，用赤石脂入针砂少许，用醋入盥调，甚佳。又缎法，入水火中，如常法，缎一伏时，第二转添硫，至第三转不用水鼎，用瓦器盖水鼎在下，发顶火缎。此一方亦奇特，有既济未济之理。此方天台陈本仁传，极妙，秘之不可妄泄。
　　作华池法
　　用石灰同鳌灰，以饮汤调匀，捏作碟子，盛金公与脱出灵砂，一同煎令白，则宝成矣。
　　洗汞法
　　用米擦，直至米白为度。再用灯心擦，灯心不黑为度。
　　熟汞法
　　朱砂通明者，不拘大小，为末，用炭末糯米汤调匀，顿甘锅子内，以火筋扎为蜂房窠，内候乾。用一般锅子一个，先埋在地下，盛水八分。一甘锅子将乾朱砂、甘锅子合在所埋水罐上，以纸筋盛泥固济缝密，火炙乾，以五斤炭，火自顶发火，信在上。甘锅子通红，则去炭火。候冷取出，则熟汞自在所埋水罐子内也。寻常朱砂一两，止取得八分。
　　伏火朱砂
　　朱砂四两，用米醋一盏，跳内煮乾，用墨醋涂黑朱砂，熟绢缝袋，盛朱砂在内，缚紧，鸡子白研墨，涂绢袋，令乾。研苍茧仁末，蜜搜曩朱砂作一团，捻紧令实，用砂合，将管珠叶即苍茧仁叶。判碎，铺合底。却用朱砂在内，其上更用管珠叶合定，堵肝和泥，围合缝，铁线十字缚合，令乾。萱草花根取汁，和泥通固济。用灰从地曩合子，惟尖用炭围起一重在上，发顶火毁为度。
　　擦石如金法
　　用铁艳粉水调傅上，隔宿用帛儿重揩擦去，则其色如金色也。
　　擦石如银法
　　用汞与积雪草，并新砖灰，将二件捣细，乾汞，却以此药擦
　　石，其色即如银也。或薄苛、白矾末，和搽擦。
　　庚道集卷之一竟
　　庚道集卷之二
　　月桂长春丹
　　黄芽大丹养火方法
　　丹头四两杵碎　真汞一两朱砂内抽出　金银屑各少许
　　右先以六一泥固济，水火鼎丹炉子一个，焙乾。次用井花水浴过丹头，入炉内。次将真汞一两，同金银屑和一表，浇入丹头炉内。次以水鼎安炉上，先用纸条糊缝。次用六一泥通身固济，焙乾，紧密令无缝。择一室中，如法泥饰炉灶，用净纸灰，先安炉内，以火暖过，方将铁三脚架子顿放，后将丹炉坐三脚架子上，令平稳。别烧焰炭火秤四两，排在丹炉四面，令火与药齐，远近高低得所。少候火气通暖，复用灰覆之。次用温水放水鼎内，常切点检，勿令乾涸。每日卯酉二时，如前进火添水，不可失时。养火至半月，开炉再添汞，再固济，养火。如此养火添汞第四番，计丹头并汞共有八两，可添汞二两，古法谓之四加一也。或者以七日一番开炉，恐吞汞未尽，则母气弱，反难成就耳。若是养成十两以上，或一月一开炉，或七七四十九日，亦不拘此。养成丹头一斤以上，且不添汞，仍前养火三个月，候丹头结实，如黄金色，方开炉取出，碎研，拣择十分坚实无游汞者，看得几两，用作后段服食。其余仍前法，浇汞养火，谓之丹母。母子相生相养，则其用无穷矣。
　　右抽汞法
　　朱砂八两或五七两，亦不拘定其分两　炭末五两　蜜一两
　　右先固济一丹炉子，或甍罐子一个，焙乾。次以朱砂同炭末，调蜜水和一表，入炉，筑令实了，炉口内用泥饼子封定，焙乾。钻五七个窍子。次掘一地坑，先将大鉼一个，盛水八分满，埋在地坑内。次将砂炉倒卓在水瓶上，令大小衔合，仍用六一泥固济缝，十分牢密。次用粗泥泥饰地面，以隔水火相激之患。用二十斤炭火，从顶上烧毁。次添十斤，或二十斤，从早至晚，斟酌火候，勿令过与不及。候次日炉冷，开取其砂，化为真汞，在水瓶内，淘出焙乾。若砂好，每一两砂得汞七八钱上下。或砂不好，止得一半。其砂石之数，尽在炭末瓶内，可淘出验之，皆无用炭盖。所抽之汞，皆砂之精华。大凡用火只在斟酌火候，勿令过与不及，则无得失之虑。口传心授，当自得之。
　　养黄芽法
　　每养丹头，先将上水下鼎子，用黄土松砂合半，用纸筋和为泥，打熟固济，晒令乾。将丹头顿鼎内，取水鼎后盖其顶。是未盖顶时，每丹头一两，用熟汞四钱浇添了，方用水鼎盖，以先来所和泥纸，泥其缝令密。却用泥自水鼎通下固济。如瓜样，不必太厚，厚三分足矣。火炙乾，其丹头苍硬者，须先研为碎确子。
　　养火法
　　以大口小瓦瓮一个，将烧纸灰，纸灰五七日要结，不若前草灰，或茅草灰。盛瓮子内，以一个铁三脚架，不须太高，放灰瓮子内，用坐丹鼎，令稳，注水於上鼎内，不须大满，烧红炭火，长块约四五寸，秤定斤两，若将来药成，添作四块，自卯时下火，－酉时出旧火，卯时南北下，酉时东西下。欲下炭火，将瓦片子盖水鼎了，用火筋搅灰，令火气均，方下炭，复取了瓦片。欲添水时，须是常用汤瓶烧温水，令与水鼎之水一般，方可注添，其水鼎不可少涸。每七日开鼎添汞，若将来盛药，不拘七日，或半月一月，皆可。若丹头吞汞，决游汞少，则是药灵矣。消得药用，则开取之，别有后段制法q 若吞汞迟游汞多，琼林玉树少，别有制法。
　　黄芽大丹后段诀
　　黄芽丹头者，仙圣修炼甚精。水火既济之妙，阴阳交感分明，添汞养火，如子母相养法。若添汞既多，空有数目，母弱子怯，不能住火，服之元益，见火汞则飞矣。不若少於数两，依时火候，久以养之，不必添汞，连年养火。若取用之在内，择共至坚者，到如豆粒大，盛炉子内，仍安水瓶在上，每日用熟火围定，毁令炉子丹头，表裹通红，扫去水瓶底炎汞，日一次用之，使经大火，而汞静方可。却将出丹，以熟绢袋盛之，悬于沙罐子内，以甘草细到，四五两慢火，煮一日取出。却别用余甘子一二十枚，以水更煮一日，取出。却别用熟绢片子，小暴包之，每包三二分许。包定，使大萝卜十枚，去盖，大开中窍，每、一萝卜可藏一小包。仍用盖子签定，以帕子曩，饭上蒸熟，每日如法一次，以萝卜内元黑色为度。取出，研细，再入缎炉红一次，方可用白粥为丸，如粟米大，服之，自然元吐泻之患矣。
　　炙金法
　　雌雄各一两　硫黄一两　炮砂一两
