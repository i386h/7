<!-- { "loadSidebar": true } -->
　　此诀在朱灵匮内，养成母砂子，抽生老翕须出世，乃感结天地之气，成砂乾汞。
　　第三转
　　此诀就将得老翁须，积得为匮，浇伏汞，生成玉笋琼枝。
　　第四转
　　此诀前玉笋琼枝，与老翕须等分，作圣匮，却转朱砂神丹。
　　第五转
　　此诀用此朱砂，揍入圣宝匮内。却养雌雄，为大药神丹也。
　　此二转#1入金丹仙药，力未及此。乃后二转。
　　诗曰：
　　七转丹砂造化功，凡胎已作大仙翁。
　　白衣跳出龙门外，大相之身万象从。
　　日月乾坤随手掌，化赤飞腾作鹤踪。
　　大药炼成金在汞，任君变化有神通。
　　肘后灵药
　　此用前项宝大圣匮，先养粉霜四两为丸。每两分作五丸，径入匮养作用，七日一开，为在外却结三七母砂一两，捏成饼球粉，扎定，加养七日，出二次开。又再加入宝匮内，七日足，取出为白雪
　　神丹，三钱伏一两红银矣。
　　毁朱砂作汁为匮
　　入庚道朱砂一两，雄黄半两，同研。黄花、鸡肠草煮三伏时，取汁和朱雄成球，却将草租曩了外，又用石膏末蜜和成膏曩了外，又盥泥固济。候乾，从缓至猛，加火令透红。候玲取之，其朱砂作汁真死。为用入庚道，却用贴药金箔，逐块袅了，用铅白霜雄黄为末，炒朱，候金箔入朱同炒，药入锅，一成金朱砂，堪点化，亦可作匮。
　　死朱法
　　朱砂一两，用万州黄药子，如鸡子样者是，余皆非真。瞿麦各半两，为细末。又用生义捣取汁，和二药得所，先将一半入鼎底，放朱砂在中。又用药膏盖头，轻手按令平实，上又用湿皮纸两重盖定，上了水盏，固济，乾。从微至猛，升打添汤，候簇火红饰顷，候火烂提出，玲开，其朱砂真死。
　　又法
　　朱砂不以多少用，桑白皮、枸杞子、南星、乌头为鹰末，煎汁悬胎，煮三伏时取出。以西朋、大青、白矾、确、粉霜为末，醋一表朱作贴身固了，又以朋砂、食盥入甘锅底，安朱砂球在中，又以朋盥盖头，令实满，瓦陀儿盖，固济，候乾。一成宝，可作匮养母砂子，七日出匮成宝。一日二日，一两半火。二三日，二两。三日四日五日，二两半。六日七日，三两。
　　又法
　　朱砂一两、益母草一两半、羊蹄叶。二味为末，铺底盖头，令实，固济乾。五觔火一煅。
　　伏硫黄成汁
　　地黄汁煮七伏时，住火，胎色不动，见火成汁，其地黄水浸，浮者天黄，半浮者人黄，沉者地黄也，乃没气。
　　伏硫
　　用大青自然汁，煮二十八日，养松真死三次，入汞一斤。硫每次入汞二两，后添生还元用，不许见铁器。
　　又法
　　用韭花自然汁，瓦器内煮七伏时，立死。养松真死，如前入汞衣，要参生还元用。
　　又法
　　用白花益母草自然汁，煮七伏时，火上试之，未伏再煮三二日。用益母草滓铺底盖头，慢火至猛，加三五日，即死，作匮大灵，养三黄。
　　又法
　　水芭蕉捣取汁，煮硫一二日，伏死，后。
　　太上洞玄大丹诀
　　此诀上帝永藏於玉函之中，或现世人，元为元欲，的有道心。帝凡时现，神人授之，须斋戒
　　沐浴净心，对三宫玉帝，重发盟誓，不敢轻泄，后焚香精心观之。
　　四黄须用四砂扶，
　　解日：四黄者，水窟雄黄，舶上硫黄，叶子雌黄砒黄。四砂者，辰锦朱砂，精光袖砂，莹净西朋砂，针砂。八味，先将针砂入乳铢内，滴好米醋研令细，再入铁姚内，炒令赤色，次入众药。
　　捧向霜基合伴隅。
　　解曰：霜台，粉霜是也。已上九味，粉霜阴之精也。八味群阳。用此一阴，谓之老阳夺少阴也。
　　研遍三千觔二两，
　　解日：三千遍研之，二九一十八，是一觔二两药也。除了一处研也。
　　葛公和会要工夫。
　　解日：葛公者，紫葛是也。取五觔许，去赢皮，祷取自然汁，将前九味药和作膏子，令软硬得所。孙真人日：紫葛者，乃土之精，能擒四黄四砂成宝。
　　黄金殿裹宜三转，
　　解日：前药膏子，用金箔贴身，袅之三重也。
　　碧水宫中一炉。
　　解曰：碧水者，乃青盐是也。盐乃水之精。用砂盒子一只，铁盒更好。内以青盐盖头，亦要满盒子。缝用铁线扎定，以赤石脂、白善土、盐花、牡蛎固济，择日入炉。炉高三尺二寸，阔一尺八寸。地下要水缸，亦一尺八寸，谓之曰恋阴。上安炉须是新砖泥造，内中一量座，上安药球，用轻灰盖之。火离药八寸四分，如人心取肾亦八寸四分。须是斋沐净室，念道思真，养火三日，须是火候法不错，每日四次添炭，须应子午卯酉四个时辰，火候日足，入汞如后。
　　姥女嫁时须匹敌，
　　解日：前药养火了，入乳钵内研细，入汞二两，研不见星子为度。再用紫葛汁和，依前法固济用也。
　　文终武毕世应元。
　　解日：圣人解看火，使心火如外火。天有形，日月星也。地有形，金水火也。以文武之。
　　用时紫葛丸如豆，
　　解日：开球取药，再研细，每用紫葛汁，丸如豆大，净，盒子盛之，则有光明。
　　一粒能令五两枯。
　　解日：以汞五两，用建盏盛之，於滚汤瓶上，用药一粒，研细掺之，以湿纸盖盏并缝，用猛火烧汤瓶，少刻则有声如细雨下，良久声绝，但闻一声如裂帛声，其汞乾矣。倾槽内，见风处即硬，成第一等软烂白银矣。真银· 五两，镕作汁，用药三粒，作三次下，点之倾出，则成百分。鳝血赤金铜五两，去铅气尽，以药二粒，作二次下，点之则成丹阳，换骨洁白银矣。
　　世上若人能服饵，
　　解日：如一切重病，不问老少，用药一粒，再毁过为末，枣肉丸菜豆大，每服一丸，空心，井花水下，则延年益寿，百病不生。
　　只应平地变仙都。
　　解日：此丹秘密，不可轻泄，则殃九祖也。
　　庾道集卷之四竟
　　#1『此二转』三字前，疑脱第六转、第七转二条。 
　　庚道集卷之五
　　毁朱砂法
　　百花为底座，蜜也。红钤作盖头。川椒是也。牵牛为伴倡，白牵牛也。地骨作良俦。炭火元觔数，朱砂死便休。十年学丹鳌，此去更何求。
　　右用磁盒子，将蜜涂在内，次用牵牛地骨末在上，次入成馈砂，上用川椒盖定，铁线缚定，封缝盐泥固济，入火毁也。
　　浇淋法
　　朱砂不以多少，用葵红葵亦好。烂研成膏。先铺一重在盒内，以朱砂磨去尖棱，以柳叶金星草为末，蜜调作贴身包了，我在葵膏上，更以葵膏盖之。赤石脂固口缝，盐泥固济外，候乾，八觔火。候玲取出，再换贴身内匮等，并依前固济了，再用八觔火毁。如此三，则朱死也。用此死朱三两，便养生朱砂一两。如此渐渐增之，转增转灵，可以浇汞。每三两匮，可浇一两汞，顶火二两，七日成。
　　再添养生朱砂法
　　以一两死朱为末，入一两生朱，同研细。先铺一两死朱在盒子底，次人和者，上又铺一两死朱了。用赤石脂固缝，盐泥外固，候乾。顶火二两，养七日。后更以三觔火一煅，则生朱亦死也。就末子上浇，先捺令朱砂实平，中作一坑子，浇汞在内。赤石脂固缝，盐泥固，顶火二两，养七日，成一块在坑内，妙。
　　伏朱砂法
　　每一两，以五方草末实填窝口，用火一觔，尽。再此一度，后可白毁也。
　　伏火朱砂见宝
　　又名九转增添涌泉匮，亦名佛点头。
　　银末二两　水银四两
　　右件同入甘锅子内，入羌花末半匙，头在上。又以两重圆纸，以津润了，封锅子口。以二斤炭火逼之，直候纸微焦，又觉羌花香，便拈在玲灰上，少时如通手便去纸，倾在瓦器内，吹去羌花，将砂子於铁碾内烂碾为末，以两重熟绢裂之，秤等如不及六两，再结之。如此六两已下亦得，便只对母，更妙也。用水淘洗三度，再裂之，已成砂子也。又先将辰州砂颗块者五两，或十两，以一两重生绢袋盛，用瓶子一个，悬胎，用浆水或淡醋，及用羌花末、地榆末、威灵仙末，各．一两在瓶内。先着三匙头同煮，次日旋添，使尽此药重汤煮三日了。取出，温水洗，跳内炒乾。每块朱砂，用前项所结砂子曩之，看大小令紧密，六两砂子曩二两时朱砂也。又将不灰木五两，或十两，不拘多少，烂碾为末。便用净洁瓦盒一个，先铺灰木末一重在下，便如莲子样我朱砂了，又用灰木一重盖，却又我朱砂，又灰木盖头，看紧慢捺之，次盖之。便以醋调蚌粉，固盒口缝。后以纸筋盥泥固济了，不候乾，入灰池内，以三四两炭火，养五日或七日。取出盒子，再以五六觔火通红，尽多不妨。火候三分去二，便除火，玲开盒，其朱砂块块成银也。便秤只得四两已下。其汞已去也。只得朱砂银母，此为之丹头也。又将此朱砂捣或碾，依前法结砂子袅朱砂，入盒子，以灰木盖铺，一尽之毁了，取出朱砂，此是第一转也。秤之分作两处。又将一半结砂子曩朱砂，又养又秤又分，此乃二转也。又将一半结砂子曩朱砂，又养又毁，如此九转方虚，谓之从凡入圣，其矾银已尽一切，是水银也。便将此药碾令烂，细浇半两汞，安在盒内。或四两浇一两，更不用灰木，只合定固了，养之七日，一度浇灌。如盒子满出一半，又浇之。如得一二觔死水银，捣碎作外匮，以木盒盛之，如养硫黄，以小盒盛一盒，入在外匮内，养七日死也。如是雄黄、雌黄、朋砂、硵砒、粉朱砂、水银，亦依此养。如要母砂子砂子，死硫黄一两，先以砂子，以津润之，曩硫在上。又将胡椒、汉椒、细辛，三味等分为末，挑二三钱，以醋调为饼子，曩一重，又以泥曩一重，用五觔炭火，之成也。或死硫黄，三炒十两成青金，入盒子，便煅。候玲取为末，作长生匮，养一切物及金砂子。此药甚有，变态无穷。又如养汞出来，以酒煮半夏成糊，为丸如蒙豆大，每服一丸，空心，面向东，玲水吞下，此谓之小还丹。治一切病。三五日再一丸。只可服三五丸，一生
　　无病也。
　　掺制大丹法
　　信　白矾　焰硝各四两
　　右入饼药少许，各煮乾为度。再入大建盏，用铁床安顿，入前三味药於盏内，复以建盏合之，用五觔炭火之．－候药沸定成堕，其火不要动，渐渐退火，候盏冷取药，如水晶色相似，不折觔两，研为细末，入砂盒子合。
