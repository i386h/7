<!-- { "loadSidebar": true } -->
　　右用大甘锅子一个，以鸡子清涂於锅内。又以麻黄节为末，糁於内。然后将前四味药，入於锅内，四面用柠炭火逼之。却用蟾肚郁金四两为末，逐旋据之，迨尽取出，碾为末，再入甘锅内，复用蟾肚郁金四两为末，盖顶，以大火缎之。毕，研为极细末，用之。用法以好银打成极薄叶子，以津液遍涂於上，却以药末糁於面上，以烈火炙之背，其色一炙即透矣。
　　关庚法
　　江西青气矾二两　明矾二两　青盐二两　薄苛一两　半汞二两，悬胎煮
　　右用未经使新铁锅一个，用河水二三碗，同前药煮汞，至汞乾取出。绞去油，汞用纸曩之，埋於地内，一伏时取出，即坚硬矣。又关法，用北卢甘石一两，即回回名脱梯牙。枣肉、小麦、柏叶三味，不拘多少。右入酽醋，同捣如泥，曩前乾汞，用炉煅两个时辰，取出，炉倾於齑水内，即成上色庚。道卢甘石紫色者，成紫色。用死炮死硼作贴身，入砒黄少许，亦妙。
　　擦铜如银法
　　朴硝汤煮物过，盐石膏毁过，相思子、马牙硝，右研细擦如银，有半年之功。
　　死朋硵
　　朋铁脚，凤尾草自然汁，煮半饷。硵，水田草捣汁，煮半饷，皆死。
　　刘浪仙感气大丹
　　每用母一两为率，感五钱砂子，母多尽好。用大铁线，纽作三脚儿一个，坐定盏子於炭上，上下俱用炭火，盏居中，盏用铁盏建盏。次之入麻油七分，一盏草麻三十粒，川椒一掬，子母一处，安在油内，但以萆麻焦色为度。取出，以绢帛在外，将信连在内，铃出盏子油药并母，独绞砂子成丸。次用冬青叶，为贴身球子。去叶上筋，尽裹定砂子，名为老君球。却用好米醋打面糊，和滋泥为球子外衣。次又用信连，和水搭裹三两层，令无缝。罅须先净了，再入炉炭火中，一扇煅令通红，待火慢，然后出砂子，已拒齿了。次用盐五两，投甘锅内作汁，以此过关。预先掘一地穴，如甘锅大小模样，待盐三分为汁，记取安穴内，急投砂子在内，急将砖盖定，脚踏实，任其滚了。取出，再入甘锅一煅。又预先将水半碗，内安一纸槽，倾出砂子在槽内，便成宝。以朋砂些少撮清了，然后倾出。未投砂子在盐内时，切记先掘一地穴，试锅大小一般，并试得十分平稳，无缝。罅用砖一片，一下球子，便要掩盖。此是至捷之法，感庚与此略异。
　　感庚如前，用母入砂子了，顿在好建盏内，亦用萆麻并椒，加千年仞数片，一处安在油内，不用老君球，只用津唾，调卢甘石末、铅白霜些少为衣，入火煅便成宝。以好明矾，用五方草，并金城稻草二件，烧灰淀淋汁，於沙糖瓮内，用笼糠火煮乾作匮，用五十两，可养一两。
　　太上资圣玄经内四神匮王君锡
　　朱砂　硫黄　雄黄　雌黄登两
　　四味打碎，细米大，用白帛纸重包固实，用药煮，黄花、鸡肠草捣汁，於重汤内，慢火煮七伏，晒乾再用。
　　朋砂五钱　胆矾五钱　硵砂一两
　　用温汤，慢火重汤，煮十四日取出，晒乾。用赤金五两，打成合子，却放四神药，却好封固。用银子八两，扫成珠子。先将一半银子，入瓦合内，却放金合子在上，再用银珠子盖上安实，却用瓦合子封固，用铁线，内金合，外银合，却用铁线扎定外瓦合，却用盐泥固济，候乾，入灰缸内，养火。
　　火候四十九日
　　一日至七日，用熟火。一两五钱，早晚二时进火，不可缺，缺则不好。二七日，用熟火。二两，早晚二时进火，如火衰增熟火半两。三七日，用熟火。二两五钱重，早晚二时进火，1 哀则增熟火半两。四七日，用熟火。二两七钱半，早晚二时进火，衰则添火半两。五七日至六七，至七七日，用熟火。三两，早晚二时进火，不可缺，火衰增熟火一两。火候足了，取看药，若是黑色，将火烧看。如有黄色，即住。如未，如此再养十四日，即成。每一两重作十包。
　　点法
　　银子一两重，须十分佳者。化开，每一两用药三钱，作三次下，待银面上清无姤，方倾出，即成宝。秘之秘之，不可妄传。济贫积行方可。
　　神仙大药四神匮方可大
　　舶上生硫一觔，透明元砂石者，凿成荔枝核大块子，用益母、鸭舌草二味自然汁，各二斗，将硫以葛布袋盛，於汁内悬胎煮一伏，昼夜不得住火，煮七日足，取出。以少许火上试之，如未伏，再煮，以伏为度。却分作两次，入大甘锅，用硬炭三十觔煅，相对用两人，以扇急扇，合成汁，倾在两只建盏内，其硫不夺胎色，已成至药，即乳成极细末，别用生硫四两，依前小块，以二草汁煮一伏时，取出。用前一觔作匮，却将后四两，如□莲法，入砂合内，以昆仑纸二三重隔定，用盥研如面，摊纸上一层，又以固药铺一层，上以白虎末填满合子，封固，入灰池，四两火养七日。取出，其硫已伏如法。却又用叶子雌黄四两，亦打如前大小块，以羊蹄根汁，如前煮一伏时，取出研细。却与第二次硫四两，同乳极细，以蜜丸如龙眼大，入前硫匮内，养七日，四两火，至此不用捺头。其雌已伏。又用鸡冠雄四两，以山莴苣煮一伏时，取出，与前雌硫同乳细，以蜜丸如龙跟大，如前入匮养七日，亦已伏矣。
　　丹经日：一黄死，众黄悲。一黄不死众黄飞。先将硫制炼令死，然后制伏雌雄，三黄既死，又伏朱砂，乃成大药变化也．
　　朱砂拣颗粒镜面者，四两。用地丁、鸡肠草汁，煮一伏时，取出。用白附子、朋砂末，炼蜜衮作贴身。如前入匮，养七日，取出，其砂已成宝矣。将起初硫匮一觔，收起别用。只将前所养四神，共足一觔，为细末，作四神匮。始初先用足色庚三分，汞七分，结成砂子，以紫河车、粟米浆水三升，煮一日。其砂子用熟绢帛曩作数丸，如小龙眼大。先於石灰内炒，令乾硬，然后方煮。如□莲法，入四神匮内铺盖，以四两火，养七日。取出，火上试之，如未伏，更养两日。如此养三五次，觉匮力渐灵，则结二八庚砂。养之又养，三五次，如所养物坚重色深，销不折，则结九一轻砂。养之如轻砂，养出颜色深好，不异真金，则其匮通灵，可用辰砂养。
　　含胎庚，每大颗朱砂一两，以金箔裹之，握令实，依前法□插铺盖，养七日足，取出，其砂不脱胎色，光彩射人，而含紫金。
　　若欲浇汞，则将四神匮末，分作三分，先入二分在合内，以筋头筑作窍子，以筋头筑金箔一重在内，然后以小汤瓶注汞在金箔内，却将余一分匮末盖之，准前养七日。每匮一觔，本法可养四两。恐损匮力，日久困乏。若只养三两，则匮力日壮，无时而困矣。此匮始初一年之内，须用七日火候。若过一年，则五日或三日，成矣。若后及三年，则造化至於玄境，一夕可就，又其匮三年之内，所感金宝之炁已多，成紫磨真金，又可以为掺制之用。
　　其法更将硵砂一处，朋砂一处，煞研在内，养七日，取出。每汞一两，入在水磨跳内，用前匮末，一字掺在面上，以小盏盖定，以醋捣皮纸，筑塞其缝，顿於三觔火上，俄顷立成上色真金矣。
　　此法古今口口相传，不记文字。予今编录，流传世问。七百年内，许传三人。得此法可为国之师。观此妙诀制用法度，至简至易，而夺天地造化。得之须多济人利物，慎勿妄用轻泄，秘之秘之。
　　蒲真人上品大药
　　葛可久传陈庶子，庶子传授。
　　先以舶上硫一觔，击作如豆大，取水易木之皮，挫碎晒乾，浓煎汁五斗，澄清，用□器大甏内，以帛悬胎硫。又用细眼篮，亦悬胎架定，在甏内，入前汁，慢火煮三伏时，勿令火紧及缺。煮足，出硫晒乾，分作八处，与溶上等庚亦一觔，作八处过母气。
　　先以水易木之皮，晒乾，烧烟厚熏五十两，甘锅八个，置桴炭火中，令稳实，却溶赤庚二两，烟成汁，急入熏过锅内，煎煮过硫亦二两，投庚汁上，速用瓦垛儿盖锅口，切勿迟，恐走气。如此金入硫，感气八锅八次。待冷，打碎锅，取出分胎硫，一觔作匮养庚。神室阴阳灶过庚，止可打外合，不可作内神室。
　　死阴阳法变化
　　阴黄一两，阳黄四两，以地榆、续随子、鹿葱、草麻子、水杨皮、鸭舌草，荒田或浅河内，生水底下如舌者。六味晒乾锉碎，同煎浓汤四五斗，澄清，用砂罐内悬胎，阴阳二黄在内。入草药清汁，慢火煮十五伏时，勿令住火，汁乾逐旋添，烧汁直待日数足，以赤庚五两，打神室一个，入二黄在内，却又以死硵五钱，在内和之。外再打大合一个，入前硫匮，陷神室居中心。上下周围死硫匮之令实，合子外用醋调赤石脂，封盒口。又用六一泥封固，厚二指，阴乾。入灰池，卯酉二两顶火，养百日足。取出，阴阳二黄为末，一钱点汞一两，为上等赤庚至宝。
　　死硵法
　　硵不拘多少，用慈茹草捣自然汁，煮煅即死。或田字草捣自然汁，煮煅亦死，更灵。
　　点法
　　以汞一两，先入甘锅，用养足二黄末一钱，入於甘锅，散在汞上。再以透明松香少许盖面，又以香油三五滴入内，锅口用平稳瓦垛儿盖，锅口无缝，用炭簇定锅，於锅口上发火。次第至下锅内声绝，待锅通红，倾出已作汁，即上等至宝。如极赤，可入银，破作平常赤庚。此点成者，乃圣庚也，变化无穷。
　　变化法
　　将点成圣金六两，可铸作一神室，入阴阳并舶上硫，各二两为末在室内。又以圣金打作薄片，煎作棋子片，混入三末内，养火固济日足，点化庚神验矣。
　　又法
　　将前百日火养足，二黄五两，点成圣金。依前铸作一神室，将养过二黄入神室内，铺底盖头，养阴四扛，一至五两。去前阴阳匮，又以养过阴一钱，点汞一两，为上等赤庚。如不点，便以阴五两，亦入圣神室内，铺盖作匮。养硫亦四扛，一至五两。此养过硫亦一钱，点汞一两，作上等庚，变化无穷矣。
　　陈庶子传砒匮
　　养粉霜点化法
　　紫河车为末，每砒末一两，河车末一两半，拌匀入甘锅内，用火从微至猛，火煅立死，作匮，养粉霜最灵，皆胜他方。
　　升粉霜法矾枯者用
　　汞一两　以食盐一两　明矾二两　硝六钱　乳为细末，入汞一两在内，同杀研，不见星。入水火鼎，赤石脂固缝，盥泥再固缝口，以竹丝擦口缝中，乾取出竹丝，留一小孔，名玄关一窍。上火逼鼎内水气出尽，以赤石脂填实此窍。如不留此穷，则鼎内水气攻要出固济口缝，则作裂缝也。以前死砒养粉霜一钱，点骨头一两，大妙。
　　方可大传煅粉霜点化法
