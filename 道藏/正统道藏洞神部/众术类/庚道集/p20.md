<!-- { "loadSidebar": true } -->
　　宝笋所生芽子，乳细，覆藉丹砂五两，纳黄坚，顶火五两，养五眸时竟。取，不夺胎色，以生丹砂等，其多寡同乳匀细，纳太一天官内，置黄整中，文火养二十一眸时竟。丹体散色如金，名赤石丹砂。用以作明窗尘，尤奇事也。
　　白马牙变转法
　　黄金八两，甘锅内气火镕焰硝，撮令挣。白马牙乳细，逐一刀圭抄，入汁内自然镕化，以尽为度。候澄清，钳甘锅坐灰中，极寒打破，自然分胎，名黄芽。
　　黄芽、丹砂等一分，同乳细，纳甘锅内，只可七分满，瓦陀子盖口气，火镕成汁，钳置灰中，极寒打破，自然分胎，丹砂已伏，色如烂银。斫作博骰，大绢裹，悬於砂钵内，青盛、石脑、油酸、石榴皮，右三味等分，投浆水煮一畔时，沸汤洗净，四十五过，去尽药气，焙乾。每一斤，汞四两同乳，不见星为度。纳黄垦，封固，候乾，坐平地灰冢，生熟炭五斤，围煅火尽，寒取汞，皆入丹砂，骨髓与之俱化，分毫不折，谓之真伏火银色丹砂。
　　银色丹砂二十两，乳细，以八两铺黄整底，丹砂十两，以银末作衣，蜜排在中央，以银色丹砂十二两盖头，筑捺平实，封固，顶火四五两，养七畔时竟。火三二斤，煅火尽，寒取。其色丹砂入匮者长生，愈久愈灵。其丹砂黑如铁，千回万遍烹炼，皆成金汁，精魄不动，分毫不折，谓之铁色丹砂，椎如兔矢大，以点五金。
　　铜蝓石、黑铅、白铁铁各一两，镕成汁，以铁色丹砂七钱点之，炽炭搅匀，候清良久，钳置灰中，寒打破，其丹砂在上，粒粒不动，其五金在下，成雪花汞银。其色点丹砂力已慢，只可乳细，作红荔枝银外匮。
　　丹砂如帝珠子大者，三七砂子裹之，昆仑纸绢两重暑之，白矾朝生暮落花，投流水煮一日，取剪裁令齐诤，经点铁色丹砂，乳细七钱，蜜炼成剂，再裹之昆仑纸两重，裹定炼泥固济，候乾。炭四斤，就地围定，熟火三斤，簇煅红彻，翻转球，再簇余火，候火消及八分去火，寒取砂子丹砂，皆成至宝，谓之红荔枝铁色丹砂。更不动，亦不折，但力又慢。聚及一斤，入汞四两，同乳不见星为度，纳黄整，封固，候乾，稳坐平地，湿灰冢之，炭五斤，半生半熟，围簇火尽，寒取分毫不折，作砂子长生匮。
　　三七砂子十两，分作十丸，棕榈宽裹白矾，朝生暮落花，投流水，悬煮一日，长生匮八两，铺黄整底，匀排砂子於上，以十二两盖头筑捺，平实封固，顶火四两，养七眸时。火三斤煅红彻，去火，寒取砂子尽伏匮不动。如经久砂子，可自二八一九也。以渐至我莲，至浇汞，至糁制，其匮颜色渐黄。始信丹砂之功，异於八石。
　　长生匮
　　丹砂二十两，雄黄、雌黄各二两。
　　黄矾、石胆、柳絮矾、蒲桃青各半两。
　　右七味秤，同乳匀细，熟绢两重宽裹之。
　　石脑、雄黄、雌黄、黄矾、皂矾、石碌、青盥、代赭石、柳絮矾量分。
　　右九味秤，同乳匀细，投米醋中，悬煮二眸时竟。取焙乾，纳黄整，封固，候乾，火五斤，就地毁火尽，寒取，去轻浮者，乳细作匮，养金砂子，一一皆如养银砂子法。匮经久，可养丹砂，亦如养砂子，颗颗透骨，名金丹拱金，镕过成金。然金砂子及丹砂，皆须九味醋中煮一眸时，方可养。九味醋可留久用，如竭增醋可也。
　　治大麻癫风药感应大风丸
　　如桐子大，每服二十丸，轻病十丸、五丸。
　　当归一两　全竭一两　大风子一斤　章脑一两　水银　防风　何首乌　羌活各五钱　白友　白芷　乳香　苍木各三钱　大黄二两生热酒制　甘草　陈皮各一两　麝香不拘或一钱二钱
　　诗云：
　　归全风脑一般般，水防何活五钱乾。
　　友芷乳苍三分足，黄甘陈麝不俱安。
　　右件糯米糊为丸，如桐子大，每服二十丸，空心，白汤送下，宜食粥饭，忌锅底萝卜头、山药、地立枣子、柿花、去霜，黄瓜、西瓜、东瓜、生瓜、藕菱、甘蔗、茄子、糖、白鱼、海中鱼、黄白、海月琼枝，余外者皆不可食，再发不治，好酒可食，忌房事。
　　庚道集卷之九竟
　　
