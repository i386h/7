<!-- { "loadSidebar": true } -->
庚道集
　　经名：庾道集。撰人不详。据陈国符考证，书中所载丹法多为唐宋人所作，少数为元明人增补。慕集外丹方诀二十徐种，内容丰富。凡九卷。底本出处：《正统道藏》洞神部众术类。
　　庚道集卷之一
　　砒匮养丹阳法
　　用不夹石明诤者半斤，碎作小豆粒大，尤好。以二两作一包，白纸包入赢布袋内。依时采夏枯草，日乾烧灰，沸汤淋浓汁，磁罐悬胎煮，频添汁，五六日布袋渐轻汁浓，火上试之有烟。乃以药煮出汁内煮，至七八日，药已在汁内。如些小不下，是石脚也，不必尽。却将药汁别用一罐，徐徐煎之，待乾作一块褐黑色，乃伏也。慢焙十分乾，无湿气，方入鼎封固，下灰池，顶火一两半，离寸半，养三日。渐加二两，养三七日。取看合子不损动，养至三十五日，开看灰白色，上如水湿，成矣。烧看作汁，如有烟未断魂，以铁匙下乳碎，入好合封，再养一月。又开看如黄色，渐乾不湿，火上烧之，作汁无烟，全死也，未真死。再依前法，封养一月，其药白色光泽，火烧不作汁如石，乃真死了。乃灰霜被火养去，全础体真死。碎为米粒作匮，用此法绝妙，非他可比，口诀手法尽之矣。
　　煮养砂法
　　好砂二两，鱼腥草同米醋捣汁，悬胎煮七伏，取出，将草租包了，入合或罐，牢封固济，慢火一缎。或下用水罐，尤妙。取砂，用前草柤捣作匮，入合一两，顶卯酉养三伏。取出，又将砂昆仑纸包，以死矾贴身，入母匮，封养四七日。一两半顶起，至二两住，日足乃伏也。将作内匮贴身，却养粉霜。
　　粉法
　　两三四升打，尤妙。如水精坚坚实霜四两，作小块儿。先以白纸包外，以密绢袋盛，荷叶灰汁煮五伏。又以拒雪草，五顶草也。剪刀草，慈姑也。二草汁煮一伏，真银箔贴身，或再以银箔包，入死砂匮，以彻银打神室，将砂先铺底，次安粉一层，又铺砂一重，如此重重铺了，以死砂盖头，盥泥固令乾，方入死砒匮外合，又封如法。二两顶火，养七七日。取火上烧看无烟为则，如末。又养一钱，可点一两为上色宝。若多时砂匮乏力，可将砂共养出粉霜，同乳为末一钱，点一两，却别依上法作匮，奇妙神圣，切不可轻忽之。
　　凡匮法
　　合中神室可打令厚不要薄了
　　白矾一斤，非明矾也用捣麦灰淋浓汁一大盏，於磁石器内，将矾滴煮，汁尽矾成水，慢慢火焙乾。又用磁罐入矾在内，封固乾，下灰池，顶二两，养三伏，取出，任用之。乌驴汁，乃木蜜楮汁也。人言八两，作四分，为粗末。每二两先以白纸二重包外，又以粗布包了，悬胎入草汁，作四瓶儿煮，以纸盖罐口，乾添汁，日足取出，煮时常提动布袋，其药易下。如有些少未能尽者。收起，另将一罐子煎之，候三五分乾，又倾上汁煎之，待煎尽乾，慢火逼乾，打破罐子，取出，与前未化药些小，一处研细。始初八两药，入了灰霜，增添分两多，入合封养，一月一开。向后三四月，其霜养去灰，止有元药如雪，方伏也。前件夏枯草灰淋汁，用纸一层，铺筲箕底，浇泡灰，细细滴下，用诤磁器收，澄定清汁，倾别器内，又澄之，取清汁收，去尽灰脚，方可煮药，此活法也。
　　凡八石，须是煮炼养伏，方倒火功，日久方死。可用矾浇淋，摘下芽子，又作浇匮，浇下芽子，又摘作浇匮，直至九转，可作匮，养砂汞，为服食药。
　　煅砂法
　　砂一两明者，用一小小罐儿，约盛一两者。下砂在内，上用庚，作一捺口，不要有缝，封固。又坐甘锅内，上安水鼎，用铜打鼎，其底到庚上。外放大盛水，又封固，乾。十二斤顶缎约一日，冷取出其砂中汞，飞在庚上，白色已乾。取下，又再依前缎节，次毁得乾汞约四两，可铸匮，养三黄等药，皆伏。
　　煮粉砒九转法
　　煮粉法
　　大黄五倍，与山栀、川椒，更入细辛枝、姜汁、蜜，和浓米醋，同水煎之一日，期煮之黑色，才为准。候乾，再用毁，方奇。须知此法神仙术，留与丹人作祖基。
　　右以大黄、五倍子、山栀子、川椒、细辛为庞末，然后用生姜汁、蜜、米醋各二碗，同水悬胎煮一日，待粉霜黑色为度，另收粉，再用砒，同缎之。
　　煮砒法
　　诃子同随远志称，地肤牛膝与苦参。知母羌花并大戟，吹咀河水煮交灵。以绢作囊玄胎法，昼夜徐徐用火匀。助成大药元可比，转转元穷作大乘。
　　右以诃子、远志、地肤子、杜牛膝、苦参、知母、羌花、大戟，八味各等分，为吹咀用信，以绵作袋盛之，河水内煮一昼夜，取出细灰盒，令乾，研之为末。
　　煅砒粉法
　　灯盏一只平地埋，盏内先须亥脂揩。银母随心铺在底，上排煮粉摆平我。却使煮砒安粉上，粉三砒五秤元来。地肤灰调车前子，分两高低砒上排。堆之盏下元透缝，才安熟火簇铺开。毁之火势三斤力，去一安灰盖药材。
　　右法用灯盏一只，埋在地中，上用亥脂火烧少许，在盏内，然后安银母砂，或银母末，随意。次安粉霜，粉霜上又安煮砒，铺盖粉霜，粉霜上方用三件，地肤、车前子灰调草药子末，堆盖信上。用熟火三斤，缎去二斤，退火，用冷灰盒之，候冷取出，砒作一处，粉作一处，各收起，如此三煅方可用。　　砒粉缎通灵，田禾已种成。人言贫士卫，果为是分明。点化红银宝，堪能作匮精。粉能变赤物，砒可养银身。
　　右法解云：若以点化法，依序行用，到此地服，大能成就。先以碌取红银，化为婴儿，令入瑶池，沐浴了三次，使令食天母乳汁，浴三次，脱其红色，且天母乳者，盖头砒也。如赤物一两，以天母乳一钱半，三次点之，候婴儿脱衣毕，却以白雪神丹点之，入仙境，则为天仙骨也。白雪神丹，乃粉霜也。分作三次点之，一次令婴儿投母，食天乳毕，随母化形，再入瑶池，一次令净。然用神丹，作三次点之，后略以出山铅老霜须教训草，改立形体，自然成大器矣。若以大七霜粒为上，色对半为中，小三七为下。留此略为大象，自斟量用之，则作粉为匮，女婴儿，合宅大象，乃三七母砂也。若以信为匮，则养白雪为神丹，其丹既成，转转无穷。
　　信匮亦为大药，灵砂母砂，总成大器。
　　一转者，砒匮养朱灵。
　　二转，朱灵内独化朱砂。
　　三转者，又朱砂内养浇汞砂，汞砂者，乃感天地黑之砂。
　　四转，乃汞砂内浇，汞生成玉笑琼枝也。
　　五转，玉笑内再转朱砂。
　　六转者，则以朱砂半斤，或一斤十六两，大按天象，则以神宝，安顿朱砂，养之四两，为大象转转无穷之计。若为大丹，服之用楮汁，丸如桐子大，一粒可延年，一粒可乾汞。
　　七转，以神室内朱砂，养雌雄一两，为大药，则化为金母，其象以代白为赤，后还光明之赤。赤庚也，乃返本还元之象。
　　八转，以朱砂内养雌雄，养之成庚。右以朱砂八两，养雌雄二两，七七日成四两，合胎於庚，神室内养之，日足得药，一钱可点朱砂银，作赤庚。
　　九转，以雌雄为匮，朱雄号大丹药，可。右以朱砂雄雌各一两，前雄雌匮内，以庚神室内养之，七七日足，用前药一斤为匮，大妙，则成大象。以楮汁为丸梧桐子大，一丸可乾汞十两，为上色庚。火候在前，今再附于后。
　　火候
　　第一转至第四转，一日火，早晚各二两。第三日添一两，作三两。或三日至六日，再增一两，作四两。火势熟为度，若势大，可忖度之徐徐为上，灰高无碍。
　　第五转至七转，如常法。七日之后，但日换四两熟火，不令有亏，日足不到五两。至大药七七之数，则徐徐，不用发五两，后复然矣。
　　文真子金丹大药宝诀
　　东齐徂徕山退叟崔昉晦叔，号文真子。自集大丹药诀，本草之后有叙。今略去余方，录其尤异者於此，俟别编述，俾其名不泯。绍兴甲子中元蒙轩居士，寓南岳铨德观之无极堂书。
　　庆历癸未，昉之官湖南，警溪峒夷獠，治武冈县东北，远长沙三百里。是时故相刘冲之牧潭州，召昉监修，因徙家寓青衣寺。一日郡人李弼相访，年七十许，颜面红嫩，多论丹术。因以魏真君青金丹法相惠，昉阅其制度无差，惟未详其隐奥。弼再白：君可为之。此法用二硫八汞，入水火鼎，九转打之，则自然成矣。昉虽有公干，亦常多暇。乃依法制之，作九转，复成水银。遂以问弼。弼无以答。昉熟思度之，此法大妙，第不识神仙密旨，故不能成。后出戍，乃至衡山，谒养素蓝先生，求指迷。蓝公曰：此法极妙，最易置者。但尔不穷仙经，因此硫汞差殊。第一转入硫二两，至第六转逐旋减之，第七转方不入硫。盖硫是至阳，汞是至阴，每次炒合入鼎，下火打止，第七转方不飞动，乃其伏也。然九转后入外炉养，别有火数，却缎去硫，其汞独体成丹宝。昉才省李弼之言，於是再拜。自得蓝公指诀，每制未尝差武。此丹上可永命，中可济人，下可肥家。惟在秉心施惠，不可贪吝，即道成矣。门人大梁崔昉谨识。
　　魏真君颂蓝子真注
　　打炼青金依古法，硫二汞八，炒成青金。又乳拯细，方入水火鼎缎。初入乾坤由二八。义见上注。第二天元勿改更，11 八炒炼，仍如上法。方号神功有遭匝。自一至七，方成灵砂。第三臧半但为之，用硫一两。第四一阳慎抛撒。用硫同上炒时，勿令牯姚，切须收拾。第五三分莫加添，用硫七钱半，於炉下辅之。第六半星毋妄发。用硫半两。第七困在火宅中，七转变赤成青，是火中之木也。又云：龙从火裹出。凡七次被硫擒制，不能飞上，将伏火成宝矣。第八天魂休放点。青金成质，更无游汞。第九还丹号返阳，九转功成，阴返阳性。死者服之须再活。青金成丹后，系一粒於鹤顶上，令善射者数十人，去五十步更射之，终日不能中也。此丹极能延人寿命，返人魂魄。遍遍炒炼敷辞辛，九次皆宜精专炒炼。火法五斤自通达。自一至九，火皆五斤。第五次安弃钥扇火，共用四＋五斤炭。再养灵砂令拒火，每打砂至三转，其色甚妙。却将此砂入於九转青金之中，养之则拒火成宝。须得金公方结果。凡拒火讫，即将用铅，作华池煎之。一两河车二两铅，铅倍砂数。煎之雪莹方为可。华池煎炼，洁白成宝，可贵重也。祭天杞地施阴功炼丹既成，以其所得，祭谢天地神祇，利济孤贫疾厄，行方便，不可多贪。脱离凡尘免湮堕。施惠群生，立功建德，则自天佑之，得长生久视，升入金阙，而游宴玉京矣。
　　寒林玉树涌泉匮法
　　先制灵砂
