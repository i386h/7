<!-- { "loadSidebar": true } -->
　　用竹围入合子内铺盖，固济，大火毁通赤，候冷取。不养砒霜二两，粉霜半两，寒水石一两，晋矾一两，硝一分。右另研如粉，入小瓶内，以黑纸隔出。却入一大瓶中，周匝以石灰填之。如此不限度数，直待声尽，渐去其火，冷取出，如玉一块也。每用皂子大一块，点茆一两，用柳枝搅，倾出成宝。
　　甘草匮朱砂法
　　甘草八两，并要紧实者为细末，朱砂二两半为细末。右将甘草末於磁合子内，布少许约厚三分已来，后布朱砂末，上又布甘草末如前，布砂重重相问。布尽砂末，以甘草末约三五分盖头，后於合子内，周回以纸泥固济，仍用铁丝子络定，方以纸泥固济，如球子相似。掘一地坑子令宽，用碎火周回壅合子，更着碎糠於碎灰上，用炭火一秤已来，烧通赤，后欲移时即住火。取出合子内，并不着物烧，只依前法固济合子，着碎火糠，似前火法烧之一度。冷取出，便伏火矣。宜入甘锅合子，沉於井底，出火毒。一伏时，将朱砂细研，糯米粥为丸，豌豆大，只日服一丸。如要点化，不出火毒。依前入匮，至九转其功神妙。
　　诸家神品丹法卷之四竟 
　　诸家神品丹法卷之五
　　紫霄丹经中伏汞法
　　淮南王草砂子伏汞法
　　用地锦春采，荷叶藤秋采，柳瘦子、五方草秋采，右件等分，湿捣如泥，曩汞一两，以一二斤火煅，冷取匮，取白花益母草霜三两，以水和纳砂子在中，三五斤火缎，即成宝也。
　　小还丹三品立制汞法
　　玄葫、芦花、光明砂汞，三味各五两。右件都研一处，入锅中，以石盐满筑实，水润其口令平，以铁钗子引五七个孔子，、一片堑穿面上，陷锅口中一寸已来，中心作一孔，坐在平底水瓶子，上下须密固济，候乾，四面尽自下炭，从半斤至三斤，尽一伏时，锅火同色，其汞并下於小瓶子内，各五两。并不缎折，其汞药等并通赤。再将此药，又取硫砂十五两，先消如油，搅为清，金研如粉，用矾纸曩之，取枯铅末十分，入鼎内作外匮，内用紫英末一斤，中心安金袅子，以紫英末上下覆之，又以枯铅盖头，无非筑实，慢慢出尽阴气，令乾，鼎盖盖之，又重固济，极乾，然后入炉中，须火一斤，常定六十日，直候满日，勿令阙。如有阙绝，更延五日。名曰紫金砂，然后取一两捣为末，釜内着汞十两，以药未盖之三日，更以铁盖子陷棱裹封固，上火六十两，下火四两，尽三伏时，自然作一片白银，任便使用。又却用前药，并总研成末。更取硫砂半斤，还再入前匮，依前覆籍，固济乾，六十日火，名日紫神砂。依前再取一两药为末，汞一斤，上药盖固定，尽一日自成一锅白银。又都为末，硫朱再半斤，还搅为砂子，一依前法，养六十日，名日小还丹。一两丸五百粒，每粒乾汞一迩立成白银矣。
　　又制汞法
　　用姚子投汞一两，极热，将药一粒投汞中，其药於汞上面纵横而走，须臾药没，汞自乾也。却取出药，投之，泻汞於槽子内，冷定便成白银，任便使用。又将此药作丸子，服之长生久视，与天地齐毕。带此丹一粒，在旷野之中，百兽来服，禽准为凤，犬饵成龙，人服长生，号曰小还丹，超大厄，为仙之首。歌曰：白金若成世可度，白金不成空自误。若遇此法者，皆是宿生有仙分，名居录籍，自非仙梯，终不遇此丹药服之。
　　伏汞青布术
　　铺下地锦作茆儿，只吃莲花、水叶梨、槐角、远志、五倍子，合时莫遣妇人知。右药如后地锦、茆儿眼草、莲花，荷叶、槐角子、远志、五倍子，已上各一两，并为末。先将地锦铺甘锅内底，次铺茆儿眼草末，不以多少，用汞入在内，上用莲花、荷叶、槐角、五倍、远志盖满，用瓦片子盖了锅口，上用盥泥固济二寸已来，阴乾，用木炭火五斤缎为度。去火毒一宿，来日打破锅子，已作块子，一任使用。
　　草匮养青金头成银法
　　汞八钱，硫三钱，晋矾一钱，母三钱，错为末。右先将汞硫矾慢火炒成砂子，后用白友、白签、川椒、川乌头、细辛、马齿苋等分，为细末，捣如泥，贴在甘锅子内，着锅壁贴，在内放青金砂子，又着山泽末盖头捻合，以瓦片子嵌定，外用六一泥固济一指厚，阴乾，旋补缝。乾却用一大砂锅，或铁锅内，坐三脚子上，放药球子了，用金粟火养顶上，存木炭火四两，常要温温地，候底上常温则好，大则臧，小则添，如此养三日已固住，后用大火缎。放冷，取出球子，摇着其中响，其物己成也。
　　孙真人丹经内草伏汞法
　　芙蓉叶、鹿蹄，右先将硫黄水浸一宿，取出阴乾为末，同研汞一处姚内，炒成砂子，用纸包袅，埋入地中，一两时辰取出，已便成砂也。
　　又法
　　草麻叶、三角酸白、旱莲、地丁、金莲、续添、鱼腥草，或用马齿苋。右为细末，除马齿铸烂，却与汞同於钵内研，却将五味药盖於内，将苋於灰火养缎微烟起，未尽便倾入水中软砂却取出纸裂之每一两其苋汞如弹丸矣。
　　又法
　　倒垂藤，蔓陀罗花也。铁肠草。右二味阴乾，碾为末，用水一盏，於铁跳内，文武火煮之令乾，就炒之，令药成灰，将汞已成砂，倾出手心中，丸成一块。
　　伏汞结西方砂法
　　汞一两，胆矾一钱，好青矾二钱，硵砂一豆大，右同研细末，入龙胆草末二钱，同一处和，用酸董汁一盏，於铁跳内煮，亦得两饭两时久，乾为度，不要十分沸，但四边微微滚二时，以竹仗子挑起，看如裯时取出，用纸裂砂子不尽者，依前煮用，盏盖收过宿，方赤。跳要新，不曾使为妙，忌油腻。
　　关毁法
　　芦甘石有星者，代赭石，泥和矾等分，右三味细末，倾甘锅内，将砂子安中心，铺盖药令实。又将赤石脂、蛤粉，水调成硬剂，盖锅口，要十分坚实，用炭火一斤秤缎之，候青烟不盛欲绝时，取出放冷，打开成宝矣。
　　又方
　　汞五两，胆矾五两，青矾五两，白矾三两半，右细末，用铁跳子，安汞在内，用三矾末盖之，微微文武火，於风炉上，入董汁一大碗煮之，其汁先温动，逐一盏下跳中。若要庚砂时，用龙胆草末五两，入在诸矾内同煮。如将龙胆草别煎成浓汁，下入姚中，同董煮药，亦成庚砂。煮时要略略微沸动，四边不可大沸，恐溢出汞，四边煮乾，即取起冷，轻轻拨开矾，倾出砂甘锅子中，净洗，却出过一宿方赤，方可作过关药。
　　伏汞结西方砂法
　　母三钱，打作箔子剪碎。汞七钱，用椒汤碾，如感气法。却用下项药茆卷，相天雀粉无名异，右细末，蜜和成剂包，外用帛子包，入麻子油四两煎，以瓜萋子四十九个，下入油内，候焦取出，一个又下一个，如此下讫，直至油三分去二分为度，以刷牙子洗去油为度，即入匮养之。
　　伏汞换骨丹法
　　薜荔、夏枯草、鱼腥草、白旱莲、木馒头，右细末，炼蜜为丸，中心捏一窟子，水银顿其中，用盐少许，收聚孔窍，' 按平入於盏内，上下相盖，用蚌蛤粉醋调封盏口缝，又用纸条打湿重封粉，上下固济。然后用铁钉三个，钉地中作三铛脚，四围着炭火，用乾头糠一斗，尽漫盏勿扇着烧。至次日，候冷取，出结成也。乌梅三个，煎汤三碗，用马杓一柄，盛住物，然后用乌梅汤浇之，色白为度。再入砂罐煮镕之，又用模子一个，再入壁尘土，以洒晕，再用焰硝撮之，却入砂罐子，汁浇成宝也。
　　伏汞结砂丹法
　　汞不拘多少，银母少许，刻芥、瞿麦、华芦、红椒，右为庞末，旋入药於锅内炒，候药黑取出。次去药末，用绢二重滤之，其余未成者，又依前制之。取时萝根，用好醋一碗，悬胎绢袅瓶内煮一宿。次用南星大者曩，用蜜调汞银末，扶星内，用硼砂、羌花末少糁上面，硼砂少用入内，又以星末覆之，再使黄丹抹口，用盥纸泥固济得所，候乾，入子母火养一宿，天明再入炭火缎之。
　　又法
　　章柳汁一碗，用粉霜一两，将绢子曩，煮汁尽为度。用三钱银，一两粉杀匀。以黑瓶子一个，入胡椒三粒，放底下，便下药筑实，更下川椒四粒盖，亦筑实封口，将瓶子别着地，用赤石脂固济，盥泥固四围，更用博压，用炭火五斤烧缎之。
　　又法
　　母三钱错末，水银七钱成砂子，用黑纸包，椒汤煮三时，放冷，以生蜜缠定，用川椒，黄花、地丁，或用草乌头，三味为末，一表缠包子上。又以南星、五倍子、白友、白签、地锦，或草乌头等分，生蜜和半指厚，曩前包子，又以盐泥固济球子，三斤火缎用。
　　伏汞砂法
　　母一钱，汞九钱，於慢火上，用盏子安之。公兀花、蛇床子、楮叶、五叶藤、狼毒、旱莲，右已上庞末，糁一大钱在汞上，候烟起，用竹杖子搅，候成屋尘色，即取起盏。次去药灰，将汞倾在纸中，细结成硬砂子。未成者，再依前结之。如结讫，围作一块，用五倍子末，并白梅肉，同乳钵内研成膏子，包曩砂子，外用绵子包，不可太紧，以线子扎之，入白虎池盏内，炒绵子焦黄为度。取出，用过关药、天南星、半夏、五味子、白附子、蜀葵花、五倍子外关。又蜀葵花、五倍子，以蜜调剂包外，用盥泥包，十分乾，三斤火缎赤为度糁。
　　糁制汞法
　　汞一两，入在无油跳子内，上糁三黄薄着右，以鸡翎扫汞面上三黄末薄匀，用一小碟子盖之。次用一小片湿纸，搭了梁子口缝，令勿透气。次坐跳子，在文武火热灰，自寅至卯，又加文武火在跳底，文武火灰火中半，又卯至辰，辰至巳时，均三斤大火，一缎姚红。少时取出开看，其乾汞有如白矾相似，上有金花为度。后入火炉过黑，却镕成探子，成上色女石，下水光白可爱，如多做，依上加火候，依前法。已上刘器之传。
　　结汞砂法入匮法
　　水银五两，白女石下水半两好者，右错银为末，用生铁姚子一个，厚白盏一只，水银及白女石，下水母於跳子内，文武火熬成，女石下水，却入一片白熟细绢，将泻於盏内，以手搅取死者，用纸曩入怀内，近人气生。又却依前着残白矾盖头上，方用微火养二七日，其火每日只用三两炭火，至七日后加四两，不得过此两数。至第二七日后，四日至五日后，加五两。二七日后冷定，却取出入甘锅，炼如常法。其二七日养时，并用软火。此法虽父子不传，如轻传十世无手足。本方随身，临终之时，须密嘱付亲戚骨肉，候去世后，将砂匮子送在长流水中，不得把堕了。每月只可两度为之，不可过分。戒之戒之。
　　葛仙翁紫霄丹经法
　　伏火硫黄法
