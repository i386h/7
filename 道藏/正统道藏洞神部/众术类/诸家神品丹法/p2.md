<!-- { "loadSidebar": true } -->
　　作器莆，长九寸，径五寸。捣雄黄三斤，蝼蚓土等分，合为泥，涂裹，使径三寸，遗口四寸。加丹砂水二合覆，马矢火上令极乾，纳梧桐中，塞以铜盖，坚以黄沙筑上，复以蝼蚓壤重泥上，令无气泄。置炭火中，令上有三寸炭火，至莆口赤，可寒之。发视雄黄，皆入着铜莆中，复出之。如前法，三斤雄黄皆下入着铜莆中，下提取与黄丹等分合，以为炉，大小自在也。欲用之，置炉於炭中，炉赤，纳水银。水银动，纳铅。其中黄从旁起交中央，即注之地上，成黄庚。凡作三千五百斤，炉力尽矣。此庚取壮荆子、赤黍酒渍之百日，柔可丸也。如小豆大，服一丸，日三服，尽一斤则三虫伏尸百病皆去，盲者视，聋者听，老者还少，入火不灼，百邪众毒，冷病暑湿，不能伤。服尽三斤，则步行水上山川，百神皆来侍卫，寿与天齐。毕以榕血、朱草煮一丸，以拭目四訾，即见鬼及地物，能夜书。以白羊血涂一丸，悬都门上，龙并立出。以青牛血、丹鸡血涂一丸，悬都门上，一里不疫。以药涂牛羊六畜，皆不疫，虎豹不犯也。以虎胆、蛇脂涂和一丸，从月建上，以掷敌军，彼自乱相杀而走矣。以马血涂一丸，投井中，水自沸，投流中，自逆流百步。以白犬血涂和一丸，投社庙中，其鬼神即见，人可役使。以兔血涂和一丸服之，又一丸置六阴之地，行厨玉女立可供六七十人也。以鲤鱼胆涂和一丸，持以入水，水为之开十丈，可得气息水中行，冒雨衣不湿也。一紫苋煮一丸，含咽其汁，百日不饥。以磁石煮一丸，纳髻中，以击贼，白刃流矢皆不中伤之。有射之者，矢皆自向。以六丁六壬上土并一丸，以蔽人中则隐形。含一丸，以北向喷大火，火自灭。以庚辛申酉时，向西北一丸掷，树木即日枯。以一丸，禹步掷，虎狼蛇蝗皆即死。化一丸，书石入石，书金入金，所书皆入其肌，削治不去也。卒死未经宿，以月建上水下一丸，令入喉，又令人含水喷死人面，即活。以狐血、鹤血涂一丸，纳爪中，以指万物，随声变化，山行木走，人皆见之，然则实动也。凡作黄白，皆立成。秘之秘之。
　　玄真子伏汞金法
　　雄黄一斤，汞一斤，胆矾四两，硝石四两，胡葱四两，苦酒三升。先将雄黄、葱、· 苦酒一同枯乾，研为末，以水飞去，葱将雄汞一处研细匀。取青竹莆一只，先以矾硝二味同研末，入一半末在莆中，次入雄黄，以硝矾盖。次取骨灰二两，生漆二两，和为丸，塞莆口。以磁罐盛左味数升，浸药莆上，以盖盖罐口，埋地阴处，探三尺。尽四十九日，取出化为水。如用，以甘锅盛药水半合，汞一斤，同一处，於文武火上枯即为庚。用此庚一两，化山泽十两，为上色紫磨庚。如用之者，宜秘慎之，不可轻泄也。
　　金丹龙虎经
　　龙虎内秘，真文妙诀。夫龙虎大丹者，起自三皇之后，递相传受，上古以来，并无文字，皆以口传心受。自五帝之后，其法始行，天下历代以来，得道之众矣。至人中尚且无一二亲传其口诀。况老子述五千文，释氏演三乘教，只说元为见性之理。生而有死，唯全其性，作虚明之神，终不能坚固其形，争似还丹，生前不死不息，内质而获飞仙，乃是有为之真法。况古今得道神仙不少，皆不言还丹一事。盖此道至大，不可轻泄。只教人以．呼吸日月之光还精运气，思神守一，御女秘精之法，及服食草木，五金八石药，且暂延年命，与俗人稍殊，终元长生之路。若遇水火刀兵，毒虫猛兽。毒药恶祸，鬼神伤害，性命不能出五行造化，如此千条，皆不可久赖。岂不见古人有全家飞升者，皆大还丹，至宝至尊至贵，至妙至玄之力也。还者，反归之义。丹者，赤色之名也。是将丹砂化出真汞，汞借铅而变作黄芽，黄芽复变作丹砂，丹砂伏火，变化还丹也。有如反还之功，故能令老者反壮，死者复活，枯者即荣，点瓦砾成至宝，其神圣之功，岂不大哉。
　　大还丹有三品
　　上品九转金液琅讦大还丹，上天之宝，不传下世。中品龙虎大丹，下品八石变水银九品神丹。自轩辕黄帝炼丹飞升之后，是我龙虎大丹，其功最大。若一刀圭入口，永定延年，去邪归正，三尸九虫，当自皆除，固住丹田，精神不散。上古得道神仙元数，尽秘还丹之理。尘世虽有丹经略言大盘，悉皆隐秘玄元，又元口诀。后世有好道者，元所措手，空自蹉跎衰老矣。予今泄露天机，直书口传诀法，以贻有志之人。欲修性命之道者，不须疑误矣。
　　真龙真虎口诀
　　真龙者，是丹砂中水银也。因太阳日晶降泄真气，入地而生也，名日汞。真虎者，是黑铅中白银也。因太阴月华降泄真气，入地而生，号日铅。此二宝者禀日精月华之真气，故铅则有气，汞本元形。七十二石之尊，莫过铅汞，可造龙虎大还丹。经日：生水银能固死人，死水银能固活人。目前有验，奈何行尸之辈，不究大丹者。有如此之神效，遇者宿有仙分，祖宗遗庆。得遇此法者，且在秘塞保守，慎勿轻泄，如或泄之，一身受殃。虽父子至亲，亦勿言之。若遇至人同心合道者，可付口诀耳。
　　诸家神品丹法卷之一竟
　　诸家神品丹法卷之二
　　修丹择地仪式
　　玄真子孟要甫述
　　泥炉安鼎
　　立坛设祭
　　仪式口诀
　　夫修金丹，先须择地名山，结仙倡三人，须要同心合意，近甘泉之水，得年月日时吉，乃筑室泥炉安鼎，取戊已之土鼎，用之烧珀为者是也。至於中胎合子，亦用珀者。其鼎须宽窄得所，更须临时相度，可安得中胎合子，周回宛转，容得火气流行，最为妙。鼎太宽则水火不济，太窄则水火之气不行，切在细意为之。其炉六坛，三层以应三才。炉上安鼎，水火既济。其所造炉，高一尺二寸，阔一尺六寸，炉心中相去一尺，外厚三寸。前开一火门，高五寸，阔四寸，以进其火。后留实道如突形，以泄火气。将进火切在牢密。安炉立鼎讫，下火时傍祭拜，上告天地神祇，向北设酒果三分，香三案，先垫香拜，次长跪，低声密祝曰：某年月日乡贯某人，奉为烧丹，欲求长生，誓愿毕，再告神祇，唯愿大道诸仙真君，表察虔诚，速成黄白，服之长生，上冲九天，寿同日月。弟子青词。祭毕，自食之。
　　混沌未分，其道杳冥。才分之后，一气生焉，谓之真一。一生二，二生三，三生万物。万物之中，人称最灵，所以配天地为三才。三才之内，唯人寿数有限，其寿考者而不能满於百岁，其夭促者不足以言也。静而思之，忽自伤嗟。予以弱冠，因读丹经，稍知旨趣。说还丹之法有大奇之功，人服长生，寿同天地。於是反复披寻，怡然存思。自兹之后，志慕神仙，朝昏在念，梦寐留心，前后二十余年，幸遇至人传授药物，方知铅汞乃一金一水，火候用一阴一阳。所恨光阴遗迈，日月因循，未契同心，独难修制。今将所得真诀，写录于后，及引先圣丹经，褊释其义，号为《金丹秘要参同录》。莫非直指其事，故免绿饰。或有诗句重迭，或乃言辞鄙拙，盖究其理而不假其文也。然则还丹之道，至玄至奥，是以不量荒斐，序录斯文。傥有同志，幸希光览焉。
　　窃闻还丹之宗，起自三皇之始。所以三皇垂范，五帝相推，绵历於兹，仁贤相授。当三皇之世，代代相传，先授神仙之术，后禅邦国之位。汨五帝之后，其道昵坠，流散山林之士也，所以得道神仙历代多矣。尽垂教法，各着丹经，传在世问，千万余卷。并皆玄奥，莫究指归。明知有还丹之道，悟之者鲜矣。盖谓此法体大道之虚元，与三才而应运，夺天地造化之功，盗四时生成之务，所以修丹之士，须要上知天文，下明地理，洞达阴阳，穷通爻象，并节黑休王日时，升降火候，进退鼎炉法则，然后会龙虎法象之门，识铅汞至真之妙，兼须内明道德，外施慈惠，心与丹合，自达真阳。是知还丹之术，宿契而成，非一朝一夕而可会也，又非一向执卷寻文，穷经讨义而可知。须以亲遇至人，秘传口诀，非此元以知还丹之奥旨也。亦有妄寻经义，误认铅汞，忖度阴阳，猜度火候，如此之盲修瞎炼，自是元志委命托天。
　　大凡修制铅汞，火候为先，阴阳炉鼎为次。且喻还丹，以十一月一阳初动，用火五日一候。阴转火起於复卦，终於坤卦，自然阴阳合理，气候元差。昆铅汞有经，为凭火候，用周易为准。若行火失其气候，纵然铅汞是真丹，亦无成。喻不时之物，岂有应时之来乎。譬如日月常照，瞽者不见，非日月之咎。自是修丹之人，造次而为之也。
　　凡用铅汞为丹，多误将黑铅为真铅，或忍水银为真汞。及取铅黄华为黄芽者，亦有煎水嫌炼盐采精，并水银、朱砂、铅炉、密陀僧，及二青三黄、五金八石之类。凡用五金八石一切有质，并非至法。阴真君曰：有质不堪为伴倡，纵强修制服伤人。学丹之士切宜慎之。然所论铅汞二物，丹经尽秘。若不直说，元因晓会。铅者银也，谓银从铅中得，故以圣银为真铅。感月之精气而生，是太阴之水精也。若人能制伏成丹，服食岂不长生乎。真铅央定用银，更无疑误。青霞子日：黄芽不是铅，须向铅中作。欲得识黄芽，不离铅中物。汞者水银，从朱砂所得，有形而无质，吸银黑而凝体，故号曰真汞。感日之精黑而生，是太阳之真火也。若能制伏为丹，服食岂不能固命乎。真汞者必用水银，更元他说。《龙虎要诀》云：生水银能固死人，死水银能固生人。铅汞者，是天地之至贤，日月之灵气，法象谓之龙虎，一切万物之内，唯有铅汞可造还丹，余皆非法。铅则有气，汞本元形。铅内阳而外阴，故以为丹地。借气而生黄芽，明知得其真气，而灵芽自生，遂舍真铅。青霞子日：铅是芽之母，芽是铅之子。既至得金华，遂舍铅不使。汞本元形，若气之状，性全阳而形全阴，以百斛入於釜中，煎而乾之，显兹元质，种入铅中，吸铅精气，而变其质，谓之黄芽，岂不是从元而有质也。阴真君曰：元质生质是还丹。
