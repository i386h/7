<!-- { "loadSidebar": true } -->
诸家神品丹法
　　经名：诸家神品丹法。原不题编撰人，约出於宋代。辑录抱朴子、孟要甫、孙真人、吕洞宾等诸家炼丹方诀。六卷。底本出处：《正统道藏》洞神部众术类。
　　诸家神品丹法卷之一
　　抱朴子内篇
　　抱朴子曰：神仙黄白之方，二十五卷，千有余首。黄者金也，白者银也，古人秘重其道，不欲指斥，故隐之。或题篇云庚辛。庚辛者，亦金也。然率多深微难知，能解少许尔。世人多疑此事为虚诞，与不信神仙者正同也。余昔从郑君与左君，於庐山中试作皆成。然其斋戒禁忌之勤苦，与合九丹仙药元异也。俗人多讥余好异端，欲强通天下地之不可通者。余亦何为然哉。若欲以此事骋辞章於来世乎，余所着外篇及杂文二百余卷，足以寄意於后代，不复须此。且内篇皆直语耳，元藻饰也。世人皆以余为迂阔不急，未若论世俗切近之理，可以合众心也。
　　然余所以不能已於斯事者，诚见其效验也。又所以承受师训，非妄言者，而余贫若元财力，又遭多难之运，兼以道路隔塞，药物难得，竟不遑合作之。余今告人，言我晓作金银，而躬自饥寒委顿。何异自不能行，而卖治璧之药，孰能信之。然理有不如意者，亦不可一盘断。所以勤缀之於翰墨，欲令将好奇赏真之士，见余书而知其论道之意耳。夫人变化之卫，何所不为。盖人身本见而隐之法，鬼神本隐而见之方，能为之者往往多矣。水火在天，而取以阳燧方诸。铅性白也，赤之以为丹。丹性赤也，而白之以为铅。云雨霜雪，皆天地之气也，而以药作之为真，无异至於飞走之属，蚊动之类，禀形造化，既有定矣。及其倏忽而易旧体，化为异者，千端万品，不可胜论。
　　人之为物最灵，而男女易形，为鹄为石，为虎为暖，为蛇为电，又为鸳鸯。至於高山为深渊，空谷为丘陵，此亦大物之变化。变化者，乃天地之自然，何独异物之不可以为金银乎。譬之阳燧所得之火，方诸所得之水，与常水火岂有别哉。蛇之成龙，茅糁为膏，亦与自生者元异也。原其根源所由，皆自然之感致。其非穷理尽性者，不能知其指归。非原始反终者，不能见其情状。其有狭观近识，不能求远。以周孔不说，坟藉不载，一切谓为虚诞，不亦陋哉。又世云：刘向作金不成，便云天下果元此道。是见田家或遭水旱不收，便云五谷不可播植得也。
　　成都内史昊太文，博达多知，亦说尝事道士李根，煎铅锡，以少药一大豆许，投入，以铁杖搅之，冷即成银。太文得其秘方，欲自作而连在官，竟不作，恒叹息焉。又桓君山言苏黄门郎程伟好黄白术，取妻得知其方女。伟当从驾出，而无时衣，甚忧。妻曰：请致两端缣，缣元故而至前。伟按《枕中鸿宝》作金不成，妻乃往视之。伟方扇炭，炭中有水银。妻曰：我试相示一事，乃囊中取少少药投之，食顷拨之，已成银。伟大惊曰：道在汝，何不早告我也。妻曰：得之须有命。伟於是日夜诱说之，卖田宅以供衣食，犹不肯告。伟乃笞挞伏之。妻曰：道必当传人，虽道路相遇，投之如是。非其人口是心非者，虽寸断肢解，而道不出口也。伟逼之不止。妻乃发狂，裸而走，以泥自涂，而至於死，
　　近者庐江太守华令，思高才达洽闻之士也。而事之不经者，多所不信。后有道士为说黄白事，乃试令作之，以铁器销铅，以散药投中，即成银。又销此银，以他药投之，乃成金。又从此道士学彻视之术，行之未百日，夜外即天文不觉，复有屋舍篱障，及四邻了然。又妻名瑶华者，已死，乃现形与之言平生。又祭庙，神答其拜。令思叹曰：世问乃元所不有，五经虽不载，不可意也。然不闻方技者，卒闻此不亦惊怪耶。
　　又作黄白，亦如作神丹，皆须斋洁百日已上，其中或有须口诀者，皆宜师授。又宜入探山之中，清洁之地，不可令愚俗知之。昔刘向止宫中作之，使宫人供给，非斋洁者，又不能绝人事，使不往来也，如此安可得成乎。俗问染缯练帛，尚不使杂人见之即坏，尸黄白之变化哉。凡事元巨细，皆宜得要，妄作酒浆美跃，犹不能成，况大事乎。
　　昔郑君有言，至於真人作金，自饵服之，致神仙，不治富也。故经日：金可作也，世不可度也。银亦可饵服j但不及金也。予又难之曰：然则何不饵世间金银，而化作之，化作之则非真，非真则诈伪也。郑君答日：世问金银可饵，然道士率多贫。故谚日：自元肥仙人，富道士也。师徒十人五人，安得金银以供之乎。又不能达采，故宜作也。又点化之金，乃诸药之精，胜於自然者也。《神仙经》云：丹精生金，此是以丹作金之说也。故山中上有丹砂，其下有多金。且夫作金成，则为真物，虽百炼不臧，此得天地自然之道，故能成，何为诈乎。诈者如曾青涂铁，铁赤色。如铜以鸡子白化银，银黄色如金，而皆外变内不变者也。
　　夫芝菌者，自然所生。而仙经有以五石、五木种芝，芝生取而服之，亦与自然芝元异，俱令人长生，此似作金之类也。雉化为蜃，雀化为蛤，与自然者正同。故经云：流珠九转，父不语子。化为黄白，自然相使。又日：朱砂为金，服之升仙者上士也。茹芝导引，咽气长生者中士也。餐食草木，千岁以还下士也。《玉谍记》云：天下悠悠，皆可生也。患於犹豫，故不成耳。《铜柱经》日：丹砂可为金也，河车作银立可成，成则为真。子得其道，可以仙身。黄山子曰：天地有金，我能作之。二黄一赤，立成不疑。《龟甲经》曰：我命在我，不在於天。还丹成金，亿万年也。古人岂欺我哉。但患知此道者多贫，而药生远方，非乱世所能得。若戎盐、卤咸、皆清平时了不直价，今时不限价直，而买之元地。羌里石胆，千万求一斤而得。徒知其方，而与不知者正同，可为长叹也。有其法者，则或饥寒无以合之。而富贵者，则复不知法也。就令知之，亦万元一信也。假令颇信之，亦已自多金银，岂肯费见财，以市其药物，恐击景逐飞之悔，故莫肯为也。
　　且夫不得明师口诀，诚不可轻作也。夫医家之方药浅露之甚，而其师用之得效，便复秘之，故方用后宫游女僻侧之胶封。君泥丸、木鬼子、金商芝、飞军根、伏龙肝、白马汗、浮云泽、龙丹衣、夜光骨、百花醴、冬邹齐之属，皆近物耳。而不得口诀，犹不可知，配黄白之卫乎，非独以价而秘之。此道一成，则可以长生，故古人重之。凡方书所名药物，又或与常药同而实非者，如河上姥女，非妇人也。陵阳子明，非男子也。禹余根，非米也。尧浆，非水也。而俗人见方，用龙胆、虎掌、鸡头，鸭脚、马肺、犬血、鼠尾、牛膝，皆谓血黑之物也。见用缺杯、覆盆、釜铿、大戟、鬼箭、天钩、则谓铁瓦之器也。见用胡王使者、倚枯新妇、野丈夫、守田访、戴文洛、徐长卿，则谓之人名也，近用之。或有不知玄之方，孰能悉解之。刘向作金不成，元可怪也。如得其要，则复不烦圣贤大才而后作也，凡人皆可为也。刘向岂顽人哉，为直坐不得口诀耳。今将载其约而效要者，以贻将来同志焉。
　　当先取武都雄黄，色如鸡冠而光明，无夹石者，多少任意，不可臧五斤以下。捣之如粉，以牛胆和煮之令糁，以赤土釜中，可容一斗者。先以戎盐、石胆末荐釜中，令厚三分。乃纳雄黄末厚五分，复加戎盐於上，如此相次至尽。又加碎炭火如枣核者，令厚二寸。以蝼蚓土及戎盥为泥，釜外以一釜盖之，皆泥令厚二寸，勿令泄气。阴乾一月，马矢火温之三日三夜，寒发出，鼓下其铜，铜流如冷铜铁也。乃令铸此铜为莆，盛丹砂水，又以马矢火温之四十日，发出鼓之得庚。将庚即为莆，又盛丹砂水，以马矢火温之三十日，发鼓取捣治之。取二分生丹砂，一分丹粉，汞者水银也，立成黄金矣。光明美色，可饵。
　　作丹砂水法
　　治丹砂一斤，纳竹莆中，加石胆、硝石各二两，覆藉上下。莆口以漆骨丸封之，以须乾，以瓮缸盛醇苦酒数升，纳药莆中，埋地深三尺，三十日成水色，赤，味苦也。
　　金娄先生从青林子受作金法
　　先缎锡方广六寸，厚一寸一分。以赤盐和石灰汁，令如泥，涂锡上，通厚一分，累之纳於赤土釜中。率锡十斤，赤盥四斤，合土釜封固其际，以马矢火温之，三十日发之。视锡中悉如灰状，中有颗颗如豆者，即庚也。合治纳瓯中，以炭火炼之成也。率锡十斤，得庚二十两。唯长沙、桂阳、豫章、南海土釜可用耳，彼土人以炊食用，自多也。
　　作赤盥法
　　用寒盐一斤，羽涅一斤，合纳以铁器中，以炭火火之，候其消末，乃出之可用。
　　角里先生从稷丘子所受作庚法
　　先以矾水二分，纳铁器中，加炭火上令沸，乃纳汞，多少自在，搅令相得六七十沸，注地上成白银，乃收。取丹砂水、白青水各一分，雄黄水二分，於锯中加微火上令沸。此以白银纳於其中，多少自在，可六七沸，注地上即成上色紫磨庚也。数搅之令相入，复加炭火令沸，以此为妙。
　　作雄黄水法
　　治雄黄，纳生竹莆中一斤，加硝石二两，复荐上下，以漆骨丸封，纳苦酒中，埋阴地深三尺，二十日成。
　　作青白丸石水法
　　作青白水及丸石水，同法，但各异莆耳。
　　小童作庚法
　　作大铁莆，盛中一尺二寸，高一尺。作小铁莆，盛中六寸，莹磨之。以赤石脂一斤，硝石一斤，云母一斤，代赭石一斤，硫黄半斤，空青四两，凝水石一斤，皆合捣细筛，以酝和涂小莆中，厚二分，取汞一斤，丹砂半斤，良飞半斤，搅令相得，不见汞为度。置小莆中，云母覆其铁盖镇上。取大莆，去炉上，消铅注大莆中，没小莆去上半寸，取铅消为候，猛火吹之，三日三夜成，名曰紫粉。取铅十斤，於铁器中消之，二十日上，更纳铜器中。须铅紫粉七方寸匕耗之，即成黄庚。欲白银，取铅置铁器中，纳紫粉方三寸匕，上火令相得，注水中即成银也。
　　取良飞法
　　用铅十斤，纳铁器中，坐火上露炊之，铅纳汞三两，早出者以铁匙抄取之，名曰良飞也。
　　务成子作庚法
