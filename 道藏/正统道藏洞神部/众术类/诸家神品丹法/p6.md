<!-- { "loadSidebar": true } -->
　　白上黄者，出上党山头，其色红粉之状。次用上好朱砂透明如水晶，五金中为首。取上好赤革灰、紫金、龙芽、黄苓，烧灰淋汁，煎成霜，用新磁缸铺底，入药盖顶，以文武火，渐渐加火，次发大火缎之，断烟成汁，可点生铁铜成宝，制水银亦成宝。
　　八石
　　曾青部
　　曾青者，出泰山顶上，色如青碧，新如青黄子，形状似此0 。研为细末，用法制焰硝，於磁缸子内铺底，入药，次盖顶，用文武火，渐渐加火，烟断成汁，点黑银为宝。
　　空青部
　　空青者，出泰山顶上，如青黄色、光明，如水晶之状。研为细末，用法制焰硝、乌寿、龙芽草，烧灰淋汁，煎成霜。於新磁缸内铺底，入药盖顶，用文武火，渐添之，大火煅，烟尽成汁，点铜铁成宝。
　　石胆部
　　石胆者，出蒲州界上，似玻璃色光明，细研为末，用法制焰硝，或凤尾、龙芽草，烧灰淋汁，煎成霜。於新磁缸内铺底，入药，盖顶，用文武火烧，渐添火缎，断烟成汁。点山泽高丽铜，立成至宝。
　　砒霜部
　　砒霜者，出信州界，上好黄类白者用之。研为细末，以法制焰硝，或益母草烧灰淋汁，煎霜，於新磁缸子内铺底，入药盖顶，以火烧之，渐添火，次加大火，断烟成汁。点蝓石成银，及点诸物，皆可用之。
　　硵砂者，上好成核明净者，研为钿末，用牡蛎或凤尾龙芽草，烧灰淋汁煎霜，於新磁缸子内铺底，入药盖顶，以文武火烧之，渐加大火毁，烟绝成汁。善能除猫银青黑晕，及点银。
　　盐部
　　用上好光明天生结硬灵，研为细末，以羚羊角错为末，或凤尾龙芽草，烧灰淋汁，煎成霜。次用益母草，研为细末，於新磁缸子内铺底，入药盖顶，用文武火烧，渐加大火，烟断成汁。能治眼昏及翻胃病，盖利内毒，大能去猫银赤晕。
　　白矾部
　　上好白矾，研为细末。用五方龙芽草、对节龙芽草，烧灰淋汁，煎成霜，铺底，入药盖顶，用文武火烧，渐渐加大火烧，断烟成汁。能去猫银黑赤青晕。
　　马牙硝部
　　上好明净者，研为细末。葛子末及凤尾龙芽草，法制焰硝，烧灰淋汁，煎成霜。用新磁缸子铺底，入药盖顶，用文武火烧，渐渐加大火缎，烟断成汁。善能去猫银青黑晕。
　　夫五金八石者，是天地五星五岳五行。人之五脏，以应五金。八石者，八卦也。若能制之，善能点化，服饵可以延年，耐寒暑。五金八石法，制黄白及点化诸物。
　　伏制五金法伏制朱砂为首
　　葛仙翁紫霄丹经内草伏朱砂法
　　颗块朱砂，不以多少约量，用羊肚结草，收取晒乾，亦不拘多少。通研为末。於磁合内，先下末一半，以来中心安砂子，又以末一半盖实，填之固密，用三五斤炭火缎之，取勾庚用之。
　　伏朱砂成银法
　　白矾末二两，硝石末一钱，金翅少许，朱砂一两。右件药为末，於香匙上，先镕鹏砂一两半，生半熟，研如粉，方入诸药末。一研入茶碗内，慢火熬，再研如粉。将砂子逐块於口中含过，用药末涂。将一两半山泽银，打两个圆叶子。先用一叶子於定磁合子内衬底，安朱砂块子，更用银碎如大麦许，於其问，后用一叶子盖之，更着银实填，以六一泥固济绵密。候乾，先文后武火缎，通赤为度，冷取出，於华池逐之成宝。
　　伏白朱砂法
　　苣女草、甘遂、续随子、莴苣等分。右都为未，於合子内，先下草末一钱，次安砂，后盖头，填实盖，文武火养一伏时。
　　伏朱砂法
　　银末五两，好朱砂五两，金箔八片。右以定磁，合子内先下金箔四片，次下银末一钱，后安朱砂在中，又以银末一重，朱砂重，相次重重铺尽，又以铅末蛎粉填实，牢固固济，候乾盖顶，以火四两，养二七日戌。　　
　　草朱砂法
　　地胆草、章柳、大戟、芍药、剪刀草、马齿草。已上用草药青苗各等分，都捣如泥，入砂在中，固济绵密。候乾，以二三斤炭火，缎之成汁。
　　草伏朱砂法
　　马齿五方草去根，用右以砂三两，入磁合子内，先铺草，次安砂子，又以草盖顶，固济，火缎之。
　　伏朱砂法
　　朱砂一两，白矾一两。先铺矾一半，於跳子内消为汁，次安砂，又以一半矾盖之，直候安排尽，以火缎之，通赤为度。
　　伏朱庚法
　　上好神锦砂半斤，黄矾、石胆、鸡冠雄黄、炮砂各半两。右都研如粉，米醋和如泥，入磁锅中煮微沸便得，煮十日已上，试不去，即得。如未住，再煮，以伏火为度。糯米饭为丸，如桐子大，匝汞一两，於器物中，以一粒纳汞中，四两火养一茶时，成宝。
　　炼伏朱砂为至宝药法
　　右用好砂一两，如骰子大者，以庚箔二重曩，入磁合子，以九转伏火青盐末为匮铺底，盖顶实填筑了，上更入牡蛎粉盖匀平，固济如法。先用火一两，自辰时养至午时，加火三斤毁赤。放冷取出，开合，先去牡蛎，后取砂，以伏火也。不易胎色为匮，去了火毒，堪服食。用蜜为丸，如麻子大，服食益寿。如再用合子，将砂以金箔，或银箔曩之，用火养二十一日，养足成宝，金箔曩成庚，银箔曩成银。
　　九转伏水银朱砂法
　　用上好朱砂五两，於背阴古墙上采苔衣，不以多少，哄乾为庞末。将砂研如粉，入在通油合子内，以苔衣末铺底盖顶，以地龙粪、盐末和如泥，固济合子一指厚。候乾，坐在博上，以火一斤毁赤。冷取出作块子，其色紫红。再研如粉，依前法烧之，其色加倍，勿压。至后却变紫红色，光明如镜照人。依法烧之，至九次，堪服食益寿，此九转朱砂匮也。
　　丁先生宝锅子伏朱砂法
　　上好朱砂五两，研如粉。阶州石盐末一两，凤翔束门外秦土二两，令研如粉。右别用堑土，作一锅子胎，削令作甘锅子形状，务令光滑。仍将紫杆莴苣并茎叶，杵绞自然汁，和前盥末、秦土搅令匀，硬软得所，於锅胎子上暑捻为甘锅子，可厚五分以来。或不坚实，更入纸和杵令匀熟，再作之。取了胎子，以微火炀令透乾，入朱砂於锅口上齐，剪紫杆莴苣茎一束子，勘锅子口，令塞实，勿令走气。上可存一半以来，其束子用线扎定，用博一个，中心凿一小坑子，可坐得锅子，令平稳，簇火一缎令通赤，烟绝良久。去火冷取出，其砂如琥珀色形状，光明照人，堪服食益寿。如要作匮，准前法烧三五度，转转光明，体重神功，不可尽述。匮伏诸般石药，一一成就如意。唯三黄不易胎包，烧时常用火二斤已上为准。
　　曾献金吾使王令公。
　　孙真人丹经内诸伏朱砂法
　　石中黄伏朱砂法
　　朱砂四两，石苗一斤。右二件细末，入砂合子内，或磁合子，约一半许，按实。立一木胎子，用石黄周回按实，取去木胎，将朱砂以水微湿了，入硼砂内滚。讫入石中黄令满，又用石黄盖头，固济，令乾。入一二尺深地坑内，用乾马粪填令满，烧二七日，将粪旋添之，勿令火候问断。日足，就上用三斤火，毁尽为度。候冷取出，色如桃花，作汁成宝，任意用之。
　　伏火朱砂法
　　朱砂颗块者，不以多少。右先将紫皮蒜研如泥，於新甘锅内－涂，匀厚一指许。用枸杞叶铺底，将朱砂用蒜泥拌匀，入於锅子内，上用枸杞叶盖，又用蒜泥按实，瓦片盖了，固济口缝，用赤脂涂上，用纸筋盥泥固济，通身一指厚。候阴乾，入灰池内，文武火养一伏时后，用十斤火，缎尽为度。冷取出，将砂子於火上烧，候红入盐水淬之，以色为度，伏火矣。如咬着碎散，准前法固济，再烧五斤火，即成也。
　　伏火白朱砂法
　　川椒二两，水一升，煎至半升，放冷。银箔一两末，汞四钱，同椒杵成泥，用生绢裂出汞泥，相度朱砂颗块多少大小，作饼子一两块，於口内烂嚼。丁香七个，将朱砂口内度过，以汞泥饼子两个，夹定袅合，令厚薄得所为佳。再用官桂、白附、瓦松、川椒、荷叶，各等分为末，捺半在合中，作窝安砂饼。如要服食，即使黄丹一钱许厚，上放砂子，又以黄丹一钱厚盖之，却令药盖满合，醋和赤石脂末，固济口缝，盥泥固济，半秤炭火煅作白朱砂，不用丹。
　　煮朱砂成宝法
　　右用茎丰草五叶，酸颗块、朱砂，三味各一两，用绢袋盛曩了，缠绵袋子，米醋内半蘸过，入铁器，内用米醋半斤，水二升，木芙蓉枝叶共二两，同煎一伏时，慢火为妙，取出控乾，拣择朱砂，余药不用。
　　又炼砂法
　　以砂三两，罐内镕成汁，慢火为妙。次下煮极沸定，泼在地上，拾之，将朱砂再入甘锅子内，烟成汁，泻入麸槽中，成银矣。
　　张子厚草见宝丹术
　　第一煮法
　　羊蹄根、地丁、酉草、地胆草、益母草，右五味各二两，为岩末。用河水一斗五升，将光明辰砂八两，不用细碎，及夹石者同药，於银石器内悬胎，煮一伏时，常令鱼眼沸汤，如耗旋添不妨煮，毕用河水洗诤。
　　第二缎法并养火候
　　松萝、地榆、白花菜、阴地蕨，右四味各二两，为末。用生蜜拌和，如湿香相似，三停中将一停铺底，安砂於其上，如莲子样，安顿不令相着，用药盖隔之。再如此安砂一重，用药一重，至於砂药，盖尽为度。盖头按实，以醋调赤石脂，固济口缝。又用六一泥，褊身固济一指厚。直待阴乾，勿令有缝，有即用泯合，用醋调草灰盖三指厚，按实。先下炭五斤，从顶发火，缎过一半，再添炭五斤。又过一半，又添五斤。直候过至半已来，将一今盆覆之，经宿取出辰砂，别入一净砂合子，用赤石脂泯缝口，安於一小小瓦瓮内，仍用一铁具三脚子阁起，用纸钱灰埋之，合子上约灰及四指厚，於子午二时，添熟火四两。如此养二七日，方大火煅赤，不走真伏火矣。如欲服食，研为细末，以半夏糊为丸，如桐子，空心温水下。如欲点化及作匮，须一次煮三次，换药毁，依前法添火。每点化，用楮汁为丸，每两十丸，每丸点铜一两成宝。如匮，将三钱银，七钱汞，碾为砂子，分作十丸，将火缎了者砂八两为庞末，将一半铺底盖头，如法安顿，三七母砂子及火候之类，并依初养砂子法。第一次养二十一日，一次臧一日，至於火力壮盛，只养一伏时，便成至宝，此乃长生匮。
　　玄真子参同录内半两钱伏朱砂法
　　半两钱，不以多少，逐一於火上烧通赤，以醋内投之。然后用硫黄末，先以将钱温水湿过，蘸硫黄末，褊铺在合子内，更以硫黄末盖，讫固济，候乾盖顶，以火四两养三日，一毁通赤。冷取出，细研，却栽朱砂，依前伏火候养，收为匮。其伏火过朱砂，只增生砂，唯多为妙，若母砂子极佳。
　　伏火朱砂法
