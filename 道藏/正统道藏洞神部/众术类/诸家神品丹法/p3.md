<!-- { "loadSidebar": true } -->
　　黄芽者，是大丹之基本也。《太易志》日：不得黄芽妙，还丹应路赊。凡制黄芽，须用旺之旺，以白露为首。谓此时金色圆明，蟾光满盛，是炼丹之时候也。许真君曰：八月炼头冬养子。自八月初下手，以九鼎取黄芽，至十月之内，全在水火停匀，阴阳得所，自然化出灵芽。若水火不匀，次过铅脚，透入灵芽，不堪入用。如人眼中不可入纤毫之物。黄芽八两为上弦，汞八两为下弦，上下两弦共合一斤。每斤一十六两，每两二十四铢，一斤计三百八十四铢，应其爻数也。上弦八两，须是调其火候，盗取铅黑满足，方堪入用。李真君日：下弦须假上弦实。谓黄芽是丹之基也。若受黑不足，丹亦不伏。青霞子日：药在鼎中，如鸡抱卵，如子在胎，如果在树，但受黑满足，自然成熟。药入中胎，切须固密，恐漏泄真黑。又日：固济胎不泄，变化在须臾。中胎所制，其形圆如天地未分，混若鸡子圆，高中起伏若蓬壶。开闭微密，神运其中，药入中胎。
　　将欲修炼。先须择地，惟选福德地，年月利方，洁静幽闲之处，方可修炼。若是古寺坟墓、废井败鳌、战争之地，及女子生产秽污之所，皆不可修炼。阴真君日：不得地，莫妄为。须要得地，更寻丹井。井是炼丹之所最急也。昼夜水火抽添，滴漏唯在於井。自古神仙升仙之后，尽遗丹井於世，以表井为炼丹之急务也。丹井成后，勿令秽污。待水脉定后，更须淘换，涤去滞泉。然后在露天，通星月照之，水性既定，土黑已收，方可取之炼丹。若得石脚泉青白味甘者，是阳脉之水也，运丹最灵。若值青泥黑壤、黄泉赤脉、铁腥味涩，有此之象并是水脉交杂，阴阳积滞，不堪炼丹，宜别造之。乐真人曰：先择吉地，后立井坛。切忌触污，兼怕腥膻。
　　既得丹地丹井，更在修制鼎器。盖为还丹，非鼎器而不能成也。
　　《混元》经日：坎离为药，乾坤为鼎。四者相包，谓之崇钥。乾者金也，坤者土也，土生金，故号金鼎。非用金为鼎也。鼎者，丹之室也。鼎器完全，万物生焉。鼎象中宫，中宫属土，土能生万物，故鼎用土。阴真君曰：须向中宫求鼎器。明知用凡土烧磁为鼎是也。至於中胎所用磁，长短宽窄，临时制造，古人不书尺寸。又绿互说不同，岂可执而行之。宽则水火之气不济，窄则水火之气不行，更在消详。
　　既得鼎，须制炉，炉者是鼎之匡廓也。鼎若元炉，如人之元宅舍，城郭何以安居。故炉以远鼎，收藏火气。炉卞有坛，坛高三层，登分八面，而开八门，门上有隔，隔上安鼎，水在鼎上，药在鼎下。水鼎露口，以进其水，用盖盖之。身高二尺一寸，阔一尺六寸，中心明阔一尺三寸，厚三寸。前开火门，高五寸，阔四寸。后留窍道，以泄火气，如鳌之突也。然先圣各遗式样，亦有异同，修丹之人更宜审详。以黄芽既入於胎，胎复入鼎，鼎又入炉，重重固密，勿泄真气。
　　将进水火，先须调其滴漏，从朝至暮，不暂停滞。阴阳节候，取则於漏。漏若有差，水火元准，故全在於滴漏也。曾见后学修丹，不使滴漏，深为不可。且还丹之效，大有神通，人服为仙，犬啖成龙，鸡餐化凤。盖为能夺天地造化之功．，有兹灵验。若元漏滴，阴阳何以为则。百玄子日：入鼎不凭漏，元漏不成丹。如盲弃却杖，聋者抱琴弹。滴漏既准，炉鼎完全，芽入胎中，唯候一阳爻生，运行水火。
　　凡修丹，最难於火候也。火候者，是正一之大诀。修丹之士若得其真火候，何忧其还丹之不成乎。设若火候不全，如何制作。万卷丹经，秘在火候。本法一年，上古仙人隐藏至法，故言三年、九年至十二年者。使后学之流，元由措手。所云一年为小还，二年为中还，三年为大还，此其饰说还丹之次第，变化其理，非的用三年矣。从子至亥为一年，从卯至酉为二年，从子至申为三年，三三如九，是阳数。青霞子日：从子至申，谓之九还，· 即此理也。自酉至亥，是退阳数而归阴位。丹家不筹，故云三年。九年者，自子至申九个月，以一月为一年，亦是降其阳数，九还之义也。故云九年。十二年者，为一年全升降阴阳之数，尽其一岁，故云十二年，所用一月为一年者，明知以一时为一月也。一日十二时，一月计三百六十时，以应三百六十日，以一月为一年。此则先圣惑其后人，秘惜至事，元法只是一年。青霞子曰：未闻妇人怀胎，二年三年而生者，所谓火候一年十二月，五日为一候，四十五日为一节，古人托易以象焉。易有六十四卦，以乾坤为鼎，坎离为药，以四卦为崇钥，余六十卦以为运火之数。始起於屯蒙，终於未济。每日用两卦，一月三十日，计用六十卦。终而复始，朝屯暮蒙，十个月结胎成药，两个月温养，如母养乳子之状，十个月方坚熟。火初起十一月一日，六十日养黑结胎成药，至．正月运节度卦火。自寅至申谓之七返，从子至申谓之九还。火旺在午，墓在戌，功毕在亥。火起一阳生十一月复，十二月临，正月泰，二月大壮，三月央，四月乾，五月垢，六月遁，七月否，八月观，九月剥，十月坤，炼药成丹，功毕一年。此则大纲所说。若欲修炼，但先於药室内，自十月下旬中，安排使用家具什物，炉鼎水火，於大雪前一日，先且微火烧鳌，只候直符报漏。才得大雪十一月节一阳爻初生子时，便进水火，以六爻进退，每一爻占十时。下火进水，常记元头，日行两卦，谓之日卦。日用卦象，夹而行之，十五日为一气，每一气前，除二日半，计三十时。至卯酉二八门，谓之死气，丹家大忌，不进水火。一年十二月，共计二十四气。却除二十四个一，一日半，计六十日，恰成两个月也。只有十个月，实行水火。明知还丹以十个月脱胎，如人胞胎十个月，脱而降生也。此理幽玄，人莫能知之，可谓神之圣之。前一气二日半为卯，暂住水火，不开鼎器。后一气二日半为酉，先住水火，后开鼎器。取丹沐浴，左研三千褊，谓之沐浴也。开闭鼎器，全在固密。进退水火，不得迟疾。专听滴漏，恐差节候。运行水火，然则刻漏，虽更遇夜，须仰瞻斗柄所指何地，及日月出役之处，此量节候，责取阴阳合度。
　　凡炼还丹，须是清虚之士三人，共倡同心结愿，唯愿还丹成就。将欲下手，先须斋戒沐浴醮谢穹苍，一人管滴漏，一人管调鼎器，添换水火，一人管输等阴阳，更变卦象，进退水火，随其节候。三人所执，各不得分毫有差。真人曰：午夜守卫，三人共虔祈祝，虽然各分所管逐急，又须更替夜问，递相眠歇。盖为昼夜不停，日月时长，恐修丹之人，久远困劣，有误修制。丹室之内，常焚香不绝，仰告上真。除二时蔬食，务要精严。更若水火不差，阴阳有准，神胎鼎内自变化。从十一月起首，至四月属阳，鼎左转。自五月至十月属阴，鼎右转。丹至亢极之时，不得暂抛药室，专听龙吟盛位之声。过此阳极之数，丹以元忧。渐退火数，直至十月，全阳归坤，还丹已熟，色变紫赤，光华赫然，九转阳成，五行黑足，上至天子，下至庶人，及禽兽之类，服食而并获长生，枯树得之再荣，枯骨得之再肉，点瓦砾而变化黄金，其神功变化不可测也。
　　予每读《老子》五千言，《黄庭内外景》，皆说元为之理，唯明其性，而患有形也。形者性之宅舍，苟若元形，性着何处。切谓元能生有，有能生形。既有此因，何不固之。然行元为之道，死后却生。争似还丹之术，生前不死。盖还丹者，有为之真法也。若能至心修炼，丹就而通圣通灵，一刀圭入腹，永固其形，名标玉籍，位列神仙，玄教中元以比伦者也。尘土下士，瓦砾微才，不度荒芜，敢书圣诀。如有物外高贤，同厥志者，请详览焉。
　　吕洞宾述长生九转金丹
　　用西方上色黄庚八两，错为末。次用水银八两，二物一处相合，入铁臼杵一时辰，自然金泥砂子，内洗出青黑色浊污水，乃是木精中阴恶气物也。须频频换水，洗令洁诤。乃取砂子，用新诤熟白绢一尺，曩定砂子，如球子相似，令实。用矾醋煮之，明诤青碧色。胆矾一两，研为末，用好醋五升入跳，烧令矾醋沸，将砂子悬胎煮之。如醋耗更添。温醋煮一伏时为度，煮时须慢慢着火，烧之微微沸。煮毕，砂子自然紧实，如铁石之硬。煮成砂矾醋，亦非恶类也，乃是紧砂子一妙诀也。次用六一泥固济也。
　　造六一泥法
