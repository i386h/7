<!-- { "loadSidebar": true } -->
　　用真土之精四两，入炭火内烧，令红色。取出却入醋内浸过为度。又赤石脂、白石脂、地龙土，朱石包金土，六件各一两。又用甘土一斤，七物合一处，同杵为末。用盐水化入纸筋少许，杵作硬泥，将砂子袅固济，不令毫发拆裂。漏黑之处如有，以泥补之固，令十分坚完为妙也。砂子如球，号日丹药胎包也，又谓之神室也。即真土之精，乃是中央之正气矣。余六件佐辅也。火烧以丹药胎包，牢固以铅汞，有间隔之灵变也。固济毕，用一个铁合，内可盛受得二升物许，堪用也。合子内盛伏火真铅之精，满一合子。铅精中心内，坐定丹药胞胎，上下周圆不令偏侧，须是用意专心，使令密实拍塞，满足合子。盖口，和六一泥填塞固济，勿令泄气。又合上，更用造博瓦细腻土，入净纸筋，用盥花水和泥，固济厚一寸许。候乾，不令有裂缝。如有即补之，令十分完全。次用运火炉鼎一个，是铁造者，亦如常造食铛子之象也。内可受一斗八升许，堪用。又如泥锅子，泥定，留一进火门。子炉鼎内盛炭满。炉鼎灰中心坐定药合子，上下周围不令偏侧，填满令实为度。候泥乾，择六甲元首日，先前三日，用香灯酒菜金钱云马，供养炉神。讫便於卯时，用十分熟炭火一斤，打令碎进入鼎炉内底下，安排令匀平，热灰薄薄盖其火，上常留露一二分火气，蒸灼炉鼎，温养丹药胞胎也。至酉时，亦依卯时手诀也，进火一斤，昼夜十二时中，不得暂绝火气。养七七日正数足，其丹药方成子母金也。又名水木火丹头。此还丹第一转也，乃号龙虎至宝也。金能克木，则汞立便结成砂子。木能克土，则六一泥固济，其泥不能污丹体也。土能克水，则是用也。水能克火，则汞不能飞走。五行相克，金木灵质。五行相生，还丹结实。智士思之，万不失一。如第一转养火日时，候冷开炉鼎，取出丹粉，为细末。又只添入水。木精八两，准一转手诀，捣细洗煮，造六一泥，固，入炉，进火养七七日足，得其正数，乃成号日神丹。如至第四转，养七七日足，开炉鼎取出丹粉，已成细砂子，到此四神丹就也。更不用盛铅合子，并铅精矣。便别用一小铁合子，内中心可盛得四神丹药末，存留二分许，不满合子口，堪用也。即取上等辰砂一斤，内拣八两大块子者了，便分四神丹药末八两，入在合子内，拨令均平，将朱砂如莲栽安排了，又以丹药末八两，盖定平匀，又栽砂三两，又丹药末八两，盖定。重重安排，丹药五重，朱砂四重，丹药四十两，朱砂十二两，如此相隔了毕，令密实为妙。合子口缝，用六一泥填塞密实。合子外，又别用盐纸泥固济，厚一寸许。候乾，入在运火炉鼎内灰中坐定，上下周围不令偏侧，炉鼎口缝盐泥固济。候乾，依前第一转手诀，进火养七七日正数，足成就也。开炉取其独体朱砂，如紫色。只此朱砂，号日圣金黄芽也，又名脱凡胎圣石英也。拣取朱砂，将四神丹药末入气炉，烹成汁，泻作挺打，作一个金合子，如鸡子样两扇。次取二两朱砂，与养成者朱砂八两，一处研为钿末，入在合子内盛定，口缝六一泥固济，勿令泄气。外又六一泥固济，厚一寸许。候乾，便入运火炉鼎灰中心坐定，上下周围不令偏侧，鼎口缝盐泥固济。候乾，便选六甲元首，先於卯时用十分熟火一斤。又打令碎，进入炉鼎下，令匀热薄灰盖定，常露二三分火气。至午时，亦依卯时手诀，进火一斤。至酉时、子时同，只於子午卯酉四时进火也。辰巳等八时，逐时拨去火上灰，只留二三分灰，令火气黑灼炉鼎。至七七日正数足，乃成，号日美金花。开鼎取出，又入生朱砂二两，一处同研为细末，入合，亦依第一转手诀，固济进火，养七七日数足，乃成，号日灵金霜。取出，又用朱砂二两，入一处令研细，入合，亦依第一转手诀，养七七日足，乃成，号日反魂圣金液。开取，又依前入生朱砂二两，令研细，入合，养火日数足。至九转数足，择福德日辰，候午对太阳下，开合子，使日光照见丹砂子母之体也。每两为三十丸。供养天地山川江河市井龙神、三界圣贤。毕，乃取汞四两，诤水一升，丹一丸，入在新诤铁跳内。又用净器盖定，坐在炭火上，烧令水沸，尽汞已乾，成上色男石上火。用银铜铁锡一斤，炉内烹成汁，投丹一丸，搅令匀，倾出作锭子，亦成上等男石上火也。如点化不出火毒。如服食，出火毒。和合子坐一伏时，出阴毒，再埋入地三尺，或一丈，或悬井中。又却交太阳光射为妙也。
　　诸家神品丹法卷之二竟
　　诸家神品丹法
　　经名：诸家神品丹法。原不题编撰人，约出於宋代。辑录抱朴子、孟要甫、孙真人、吕洞宾等诸家炼丹方诀。六卷。底本出处：《正统道藏》洞神部众术类。
　　诸家神品丹法卷之三
　　造黄芽法
　　取真正山泽银五两，以铁锤打之为饼，圆如日形。更以铁锤杵之千下，以来极实。恐水银入黄芽内藏。於珀莆内坐汞三两，即下银饼，入珀莆内，去汞上空二寸以来，平稳如法。以六一泥四围泥之元缝。向上坐水缺子，盖珀莆口，而乃阴之向下。以三两炭火不停养，昼夜七日为满。开此水银，并上银上生黄芽，如针形元数，俱白银，此名第一转黄芽。又添水银三两，养七日夜足，开看如蘗色也。又添水银三两，养七日足，开看其色深黄，不得取之，迤迩长大，如种麦苗相似。如至七日开炉，添汞三两，至七七日足，此乃七转添汞，都计二十一两，此名紫金黄芽。各褊炉内变转不同，形色各别。得此黄芽，名日还丹之母也。其莆内水银犹在盖上，红如朱色，取之可有三二两，亦名子恋母，号日独体朱砂。此药可用牛乳拌，蒸过，研如粉，以枣肉为丸。每日空心酒下三丸，补下元，镇心安魂定魄，治诸风冷等病，功效颇多，不可尽述。其面上生者黄芽，可取得十二两以来。其银饼子下顽汞三四两以来不化者，绿此汞受黑足，所以不化，可於别器收之，自有入药用处。其水银黄芽，即可为丹母，号为还丹之母也。朱砂者曰日魂，水银黄芽者曰月之魄也。歌日：圣人夺得造化机，手搏日月安炉鼎。
　　制丹法
　　取光明如火大块朱砂五两，用上好左味三升，一时入铁鼎内，以帛曩悬胎，煮七日夜，不得住火。若醋乾，更添。左味日足，取出朱砂，以热水洗诤，用金箔曩褊朱砂，研好墨涂曩者朱砂，重重涂半分厚，直须细意涂了，微火上协乾。取上好金五两，打做合子，可受物十五两以来，并不得有损及薄了。又以好墨为细末，鸡清调涂合子内半米厚。又以曾青、雄黄、代赭石、胆矾四味，各一分，左味研为泥，又涂合子内。然后取黄芽都研如粉，实筑合子内，令满，可作一窍，将朱砂曩坐於内，如母怀胎，安然不动，候月满而生，不得参差。更都用黄芽一时覆盖了，又以合盖盖了，即用麻皮紧缠，勿令动转。先且向热灰中坐，出其阴气，取青盥一斤，硝四两，都入甘锅中，消之成汁了，令冷杵成缅。又用上好银一十两，打一大合子，可受药三十两以来。先入盐硝末一半，银合子内筑实，次坐金合子在中心，又以一半硝盥盖之，合满亦筑令实。亦用麻皮缠之，以六一泥团团固了，厚一寸，微火炙乾透。掘地坑作炉，内安灰为池了，方下合子，又以灰壅合顶上。先下二两火，养七日后。方下四两火，不得着死灰。至六十日下六两火止，养至八十一日药成也。勿令杂人见之，恐触件。次出鼎合了，坐浅炉中，下五斤火缎之通赤，即住。先焚香启告，后方开合子，药不损胎色，光香明净，不可思议。如不曾经小火一般，此名糁制丹。即取朱砂一颗，入铁锅子内，下火烧之，当时如油停之，更鲜不可名状。即取水银坐於甘锅内，以丹砂为末糁之，其汞立乾成银。若小竹莆内盛糁此朱砂末，坐塘灰中，，煨之良久，亦乾成银，微有黄色，未堪便为服药。却取伏火朱砂，去其黑了，一时坏之，其药不折也。
　　又
　　雄黄五两，元夹石鲜明绝上者，如箭头。固济。朱砂法金箔一片曩，以用好墨涂之，拌於朱砂内，养二十一日。常於灰池内四两火养之，还用黄芽覆盖，如法固济，养之日足出鼎，坐浅炉中，下五斤火缎通赤，去其火。冷拆开，其雄黄如紫金色。取雄黄一颗，细研为末，糁汞一两，入小铛中，仍下三两火，二物所制便乾，化为紫金也。若要点银蝓、石茅、丹阳，并为男石上火，不可比量。
　　又
　　其朱砂五两已伏火，并择日出，用为服食。研如粉，煮枣肉为丸，每一两朱砂，为丸一千粒。每随甲子日为头服，须断肉味，大忌房事。先须行阴功三年，启告天地，发愿施慈，方可服饵。常面束咽液二十四褊了，方服丹三粒。其上件伏火丹砂未研之时，先取余甘子二两，汉防已甘竹一握，并细切下入鼎，同朱砂煮一伏时，取出，却入夹绢袋子内盛，悬於井中，或井水中浸一七日，又用牛乳拌蒸一炊久，如此出火毒尽，方可丸之。若要制汞一两，立乾成宝矣。
　　服药法
　　常要每年只服一春，自甲子日服至六十日满，每日服三粒，计一百八十粒，一年万病皆除。服之不已，其效不可具述。如要不食谷，每朝常饮冷水些少，既得此丹，就盛夏取生肉一块，放丹一粒於上，经月不坏，血转鲜红。死肉如此，尸人服之，岂不延年乎。
　　又
　　其伏火雄黄一年，可用枣肉为丸，每日空心酒下一粒，治一切风冷气病。不过一粒，永除。若不服食，即将雄砂末坐锅子内，以铜筋插雄黄作窍，坐池中，将汞安裹面，以微火养一伏时，收取黄金，鲜明洁润，不可名状，亦名紫金河车，河者能度，车者能载，故曰河车。其功不可尽述。若要服食，出火毒，方可服之。其朱砂号银谷子，雄黄号金谷子。
　　其术先制黄芽头，将为涌泉．其芽有十两，入生汞十两，相混同研少时，便成砂子。入堉鼎中，常以火三两养之，不计日数远近。若要取时，便取出消之为宝。又或旋，即添汞，不问多少月日，倍添之，名日正阳之道。如作独体丹阳，便取涌泉一两，点得一斤。
　　凡欲制造之时，先须白矾盐一斤，汞一斤，同研，弃去黑晕，添涌泉。时将此水银，先用温水洗令诤了，方入鼎中，其火去药鼎底，常令相控二指许，常用火三两养，日夜勿令歇绝。其鼎用盖拍着者，最妙。勿令损破，及有沙缝，但体厚者为妙。
　　长寿真人素砂诀
