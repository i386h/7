<!-- { "loadSidebar": true } -->
　　〔疏〕夫为於分内者，虽为也不为，故虽学不学，虽行不行，虽辩不辩，岂复为於分外，学所不能邪。
　　知止乎其所不能知，至矣；
　　〔注〕所不能知，不可强知，故止斯至#28。
　　〔疏〕率其所能，止於分内，所不能者，不强知之，此临学之至妙。
　　若有不即是者，天钧败之。
　　〔注〕意虽欲为，为者叉败，理终不能。
　　〔疏〕若有心分外，即不以分内为是者，斯败自然之性者也。
　　备物以将形，
　　〔注〕因其自备而顺其成形。
　　〔疏〕将，顺也。夫造化洪炉，物皆备足，但顺成形，於理问学。
　　藏不虞以生心，
　　〔注〕心自生耳，非虞而出之。虞者，亿度之谓。
　　〔疏〕夫至人无情，物感斯应，包藏圣者智，遇物生心，终不预谋所为虞度者也。
　　敬中以达彼，
　　〔注〕理自达彼耳，非慢中而敬外。
　　〔疏〕中，内智也。彼，外境也。敬重神智，不敢轻染，智既凝寂，境自虚通。
　　若是#29而万恶至者，皆天也，
　　〔注〕天理自有穷通。
　　而非人也，
　　〔注〕有为而政恶者乃是人。
　　〔疏〕若文王之拘美里，孔子之困匡人，智非不明也，人非不圣也，而遭斯万恶穷否者，盖由天时运命耳，岂人之所为哉。
　　不足以滑成，
　　〔注〕安之苦命，故其成不滑。
　　〔疏〕滑，乱也。体道会真，安时达命，纵遭万恶，不足以乱於大成之心o
　　不可内於灵台。
　　〔注〕灵台者，心也，清畅，故忧息不能入。
　　〔疏〕内，入也。灵台，心也。妙体空静，故世物不能入其灵台也。
　　灵台者有持，
　　〔注〕有持者，谓不动於物耳，其实非持。
　　〔疏〕惟贵能持之心，竟不知所以也。
　　而不知其所持，
　　〔注〕若知其所持则持之。
　　而不可持者也。
　　〔注〕持则失也。
　　〔疏〕若有心执持，则失之远矣，故不可也。
　　不见其诚己而发，
　　〔注〕此妄发作。
　　每发而不当，
　　〔注〕发而不由己诚，何由而当。
　　〔疏〕以前显得道之士智照光明，此下明丧真之人妄心乖嘿#30。诚，实也。未曾反照实智而辄#31妄发迷心，心既不真，故每乖实当也。
　　业入而不舍，
　　〔注〕事不居其分内。
　　〔疏〕业，事也。世事樱扰，每入心中，不达违从，故不能舍止。
　　每#32更为失。
　　〔注〕发由己诚，乃为得也。
　　〔疏〕每妄发心，绿逐前境，自谓为得，翻更丧真。
　　为不善乎显明之中者，人得而诛之；为不善乎幽问#33之中者，鬼得而诛之。
　　〔疏〕夫人鬼幽显，乃日殊涂，至於推诚履信，道理无隔。若彼乖分失真，叉招报应，伟怨相感，所以遭诛，则材伯彭生之类是也。
　　明乎人，明乎鬼者，然后能独行。
　　〔注〕幽显无愧於心，则独行而不惧。
　　〔疏〕幽显二涂，分明无谴，不犯於物，故独行不惧也。
　　券内者，行乎无名；
　　〔注〕券，分也。夫游於分内者，行不由於名。
　　〔疏〕券，分也。无名，道也。履道而为於分内者，虽行而无名进也。
　　券外者，志乎期费。
　　〔注〕有益无益，期欲损己以为物也。
　　〔疏〕期，卒也。立志矜矫，游心分外，终无成益，卒有费损也。
　　行乎无名者，唯庸有光；
　　〔注〕本有斯光，因而用之。
　　〔疏〕庸，用也。游心无名之道者，其所用智，日有光明也。
　　志乎期费者，唯贾人也，
　　〔注〕虽己所无，犹借彼而贩卖也。
　　〔疏〕志求之分外，要期声名而贪损神智者，意唯名利，犹高价贩卖之人。
　　人见其歧，犹之魁然。
　　〔注〕夫期费者，人已见其趺矣，而犹自以为安。
　　〔疏〕企，危也。魁，安也，锐情责取，分外企求，他人见其危乎，犹自以为安隐，愚之至也。
　　与物穷者，物入焉；
　　〔注〕穷，谓终始。
　　〔疏〕舍止之谓也。物我冥符而穷理尽性者，故为外物之所归依之也。
　　与物且者，其身之不能容，焉能容人。
　　〔注〕且，谓券外而趺者。趺者不立，焉能自容。不能自容，焉能容人。
　　人不获容则去也。
　　〔疏〕聊与人涉，苟且於浮华，责利求名，身尚矜企，心灵躁竞，不能自容，何能容物邪。
　　不能容人者无亲，无亲者尽人。
　　〔注〕身且不能容，则虽己非己，况能有亲乎。故尽是他人。
　　〔疏〕褊狭不容，则无亲爱；既无亲爱，则尽是他人。逆件既多，伟敌非少，欲求安泰，其可得乎。
　　兵莫僭于志，模邹为下；
　　〔注〕夫志之所搂，焦#34火凝水#35，故其为兵甚於剑战也。
　　〔疏〕兵戈，锋刃之徒，镇娜，良剑也。夫僭毒伤害，莫甚乎心。心志所绿，不疾而速，故其为损害甚於镇娜。以比#36校量，剑战为下。
　　寇莫大於阴阳，无所逃於天地之问。
　　〔疏〕寇，敌也。域心得丧，喜怒战於胸中，其寒凝水，其热焦火，此阴阳之寇也。夫助敌巨寇，犹可逃之，而兵起内心，如何避邪。
　　非阴阳贼之，心则使之也。
　　〔注〕心使气，则阴阳征结於五藏而所在皆阴阳也，故不可逃。
　　〔疏〕此非阴阳能贼害於人，但由心有躁竞，故使之然也。
　　道通，其分也#37，其成也毁也。
　　〔注〕成毁无常分而道皆通。
　　〔疏〕夫物之受气，各有崖限，妍丑善恶，察分毁成。而此谓之成，彼谓之毁，道以通之，无不备足。
　　所恶乎分者，其分也以备；
　　〔注〕不守其分而求备焉，所以恶分也。
　　〔疏〕夫荣辱寿夭，禀自天然，素分之中，反己备足。分外驰者而求备焉，游心是非之境，恶其所受之分也。
　　所以恶乎备者，其有以备。
　　〔注〕本分不备而有以求备，所以恶备也。若其本分素备，岂恶之哉。
　　〔疏〕造物已备而嫌恶之，岂知自然先已备矣。
　　故出而不反，见其鬼；
　　〔注〕不反守其分内，则其死不久。
　　〔疏〕夫出愚惑，妄逐是非之境而不能反本还原者，动之死地，故见为鬼#38也。
　　出而得，是谓得死。
　　〔注〕不出而无得，乃得生。
　　〔疏〕其出心逐物，遂其欲情而有所获者，此可谓得死灭之本。
　　灭而有实，鬼之一也。
　　〔注〕已灭其性矣，虽有斯生，何异於鬼。
　　〔疏〕迷灭本性，谓身实有，失死不殊，故与鬼为一也。
　　以#39有形者象无形者而定矣。
　　〔注〕虽有斯形，苟能旷然无怀，则生全而形定也。
　　〔疏〕象，似也。虽有斯形，似如无者，即形非有故也。旷然忘我，故心灵和光而止定也。
　　出无本？
　　〔注〕钦然自生，非有本。
　　入无家。
　　〔注〕钦然自死，非有根。
　　〔疏〕出，生也，入，死也。从无出有，有无根原，自有还无，无乃无窍穴也。
　　有实而无乎处，有长而无乎本剽，
　　〔疏〕剽，末也，亦原二也。本亦作探字，今随字读云。言从无出有，实有此身，推索因由，意#40无处所，自古至今，甚为长远，寻求今古#41，竟无本末。
　　有所出而无窍者有实。
　　〔注〕言出者自有实耳，其所出无根窍以出之。
　　〔疏〕有所出而无窍穴者，以凡观之，谓其有实，其实不有也。
　　有实而无乎处者，宇也。
　　〔注〕宇者，有四方上下，而四方上下未有穷处。
　　〔疏〕宇者，四方上下也。方物之生，谓其有实，寻责宇中，竟无来处。宇既非矣，处岂有邪。
　　有长而无本剽者，宙也。
　　〔注〕宙者，有古今之长，而古今之长无极。
　　〔疏〕宙者，往古来今也。时节赊长，谓之今古，推求代叔，竟无本末。宙既无矣，本岂有邪。
　　有乎生，有乎死，有乎出，有乎入，入出#42而无见其形。
　　〔注〕死生出入，皆钦然自尔，无所由，故无所见其形。
　　〔疏〕出入，由生死也。谓其出入生死，故有出入之名，推穷性理，竟无出入处所之形而可见也。
　　是谓天门。
　　〔注〕天门者，万物之都名也。谓之天门，犹云众妙之门也。
　　〔疏〕天者，自然之谓也；自然者，以无所由为义。言万有皆无所从，莫测所以，自然为造物之门户也。
　　天门者，无有也，万物出乎无有。
　　〔注〕死生出入，皆钦然目尔，未有为之者也。然有聚散隐显，故有出入之名；徒有名耳，竟无出入，门其安在乎？故以无为门。以无为门，则无门也。
　　〔疏〕夫天然之理，造化之门，徒有其名，竟无其实，而一切万物，从此门生，故郭注云以无为门。以无为门，则无门矣。
　　有不能以有为有，
　　〔注〕夫有之未生，以何为生乎？故必自有耳，岂有之所能有乎。
　　〔疏〕有既有矣，焉能有有？有之未生，谁生其有？椎求淅有，竟无有也。
　　必出乎无有。
　　〔注〕此所以明有之不能为有而自有耳，非谓无能为有也。若无能为有，何谓无乎。
　　〔疏〕夫已生未生，二俱无有，此有之出乎无有，非谓此无能生有。无若生有，何谓无乎。
　　而无有一无有。
　　〔注〕一无有则遂无矣。无者遂无，则有自钦生明矣。
　　〔疏〕不问百非四句，一抄皆无，故谓一无有。
　　圣人藏乎是。
　　〔注〕任其自生而不生生。
　　〔疏〕玄德圣人，冥真契理，藏神隐智，其在兹乎。
　　古之人，其知有所至矣。
　　〔疏〕玄古圣人，得道之士，知与境合，故称为至。
　　恶乎至？
　　〔疏〕何至所由，有何为至？
　　有以为未始有物者，至矣，尽矣，弗可以加矣。
　　〔疏〕此显至之体状也。知既造极，观中皆空，故能用诸有法，未曾有一物者也，可谓精微至极，穷理尽性，虚妙之甚，不复可加矣。
　　其次以为有物矣，
　　〔疏〕其次以下，未达真空，而诸万境，用为有物也。
　　将以生为丧也，
　　〔注〕丧其散而之乎聚也。
　　以死为反也，
　　〔注〕还融液也。
　　〔疏〕丧，失也。流俗之人，以生为得，以死为丧。今欲反於迷情，故以生为丧，以其无也；以死为反，反於空寂，虽未尽於至妙，犹齐於死生。
　　是以分已。
　　〔注〕虽欲均之，然已分也。
　　〔疏〕虽齐死生，犹见死生之异，故从非有而起分别也。
　　其次曰始无有，既而有生，生俄而死；以无有为首，以生为体，以死为尸；孰知有无死生之一守#43者，吾与之为友。
