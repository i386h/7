<!-- { "loadSidebar": true } -->
　　〔疏〕季，姓也；昔者古之称#17；魏之贤臣也。胥靡，徒役人也。季#18子怀道，不用征伐，闻犀首请兵，羞而进谏。夫七丈之城，用功非少，城就成矣，无事坏之，此乃徒役之人滥遭辛苦。此起譬也。
　　今兵不起七年矣，此王之基也。衍乱人，不可听也。
　　〔疏〕干戈静息，已经七年，偃武修文，王者洪基，犀首方为祸乱，不可听从。
　　华子闻而丑之曰：善言伐齐者，乱人也；善言勿伐者，亦乱人也；谓伐之与不伐乱人也者，又乱人也。
　　〔疏〕华，姓；子，有德称；亦魏之贤臣也。善巧言伐齐者，谓兴动干戈，故是祸乱之人，此公孙衍也。善言勿伐者，意在王之洪基，胜於敌国，有所解望，故是乱人，斯季子也。谓伐与不伐乱人者，未能忘言行道，犹以是非为心，故亦未勉於乱人，此华子自道之辞也。
　　君曰：然则若何？
　　〔疏〕华子遣荡既深，王不测其所以，故问言旨，意趣如何。
　　曰：君求其道而已矣。
　　〔疏〕夫道清虚淡漠，物我兼忘，故劝求之，庶其寡欲，必能履道，争夺自消。
　　惠子闻之而见戴晋人。
　　〔疏〕戴晋人，梁之贤者也。姓戴，字晋人，惠施闻华子之清言，犹恐魏王之未悟，故引戴晋，庶解所疑。
　　戴晋人曰：有所谓蜗者，君知之乎？曰：然。
　　〔注〕蜗至微，而有两角。
　　〔疏〕蜗者，虫名，有类小螺也；俗谓之黄犊，亦谓之蜗牛，有四角。君知之不？曰然，魏王答云：我识之矣。
　　有国於蜗之左角者曰触氏，有国於蜗之右角者曰蛮氏，时相与争地而战，伏尸数万，逐北旬有五日而后返。
　　〔注〕诚知所争者若此之细也，则天下无争矣。
　　〔疏〕蜗之两角，二国存焉。蛮氏触氏#19，频相战争，杀伤既其不少，进退亦复淹时。此起譬。
　　君曰：噫。其虚言与？
　　〔疏〕所言奇谲，不近人情，故发噫叹，疑其不实也。
　　曰：臣请为君实之。
　　〔疏〕必谓虚言，请陈实录。
　　君以意在四方上下有穷乎？
　　〔疏〕君以意则四方上下有极不？斯#20理物，又质魏侯。
　　君曰：无穷。
　　〔疏〕魏侯答云：上下四方，竟无穷已。
　　曰：知游心於无穷，而反在通达之国，
　　〔注〕人迹所及为通达，谓今四海之内也。若存若亡乎。
　　〔疏〕人迹所接为通达也。存，有也。亡，无也。游心无极之中，又比九州之内，语其大小，可谓如有如#21无也。
　　君曰：然。
　　〔注〕今自以四海为大，然计在无穷之中，若有若无也。
　　〔疏〕然，犹如此也。谓所陈之语谏不虚也。
　　曰：通达之中有魏，
　　〔疏〕谓魏国在四海之中。
　　於魏中有梁，
　　〔疏〕昔在河东，国号为魏，魏为强秦所逼，徙都於梁。梁从魏而有，故曰魏中有梁也。
　　於梁中有王。王与蛮氏，有辩乎？
　　〔疏〕辫，别也。王之一国，别於六合，欲论大小，如有如无。与彼蛮氏，有何差异？此合譬也。
　　君曰：无辩。
　　〔注〕王与蛮氏，俱有限之物耳#22。有限，则不问大小，俱不得与无穷者计也，虽复天地共在无穷之中，皆蔑如也。况魏中之梁，梁中之王，而足争哉。
　　〔疏〕自悟己之所争与蜗角无别也。
　　客出而君倘然若有亡也。
　　〔注〕自悼所争者细。
　　〔疏〕惝然，怅恨貌也。晋人言毕，辞出而行。君觉己非，惝然怅恨#23；心之悼矣，恍然如失。
　　客出，惠子见。君曰：客，大人也，圣人不足以当之。
　　〔疏〕圣人，谓尧舜也。晋人所谈，其理宏博，尧舜之行不足以当。
　　惠子曰：夫吹管也，犹有嗃也；吹剑首者，吷而已矣。尧舜，人之所誉也；道尧舜於戴晋人之前，譬犹一吷也。
　　〔注〕曾不足闻。
　　〔疏〕嗃，大声；吷，小声也。夫吹竹管，声犹嗃大；若吹剑环，声则微小。唐尧俗中所誉，若於晋人之前盛谈斯道者，亦何异乎吹剑吷声，曾无足可闻也。
　　孔子之楚，舍於蚁丘之浆。
　　〔疏〕蚁丘，丘名也。浆，卖浆水之家也。仲尼适楚而为聘使，路傍舍息於卖浆水之家，其家住在丘下，故以丘为名也。
　　其邻有夫妻臣妾登极者，子路曰：是稷稷何为者邪？
　　〔疏〕极，高也。总总，众聚也。孔一应聘，门徒甚多，卑马威议，惊异常。故浆家邻合男女群聚，共登卖浆，观视仲尼。子路不识，是以怪问。
　　仲尼曰：是圣人仆也。
　　〔疏〕古者淑人君子，均号圣人，故孔子名宜僚为圣人也。言臣妾登极聚众多者，是市南宜僚之仆隶也。
　　是自埋於民，
　　〔注〕与民同。
　　自藏於畔。
　　〔注〕进不荣华；退不枯搞。
　　〔疏〕混迹泥滓，同尘氓俗，不显其德，故自埋於民也；进不荣华，退不桔槁，隐显出处之际，故自藏於畔也。
　　其声销，
　　〔注〕损#24其名也。其志无穷，
　　〔注〕规#25是生也。
　　〔疏〕声，名也。消，灭也。一荣辱，故毁灭其名；冥至道，故以心无极。
　　其口虽言，其心未尝言，
　　〔注〕所言者皆世言。
　　〔疏〕口应人间，心恒凝寂，故不言而言，言未尝言。
　　方且与世违而心不屑与之俱，
　　〔注〕食与世异。
　　〔疏〕道与俗反，固违於世，虚心无累，不与物同，此心迹俱异也。
　　是陆沈者也，
　　〔注〕人中隐者，譬无水而沈也。
　　〔疏〕寂寥虚淡，譬无水而沈，谓陆沈也。
　　是其市南宜僚邪？
　　〔疏〕姓熊，字宜僚，居於市南，故谓之市南宜僚也。
　　子路请往召之。
　　〔疏〕由闻宜僚陆沈贤士，请往就舍
　　召之。孔子曰：已矣。
　　〔疏〕已，止也。彼必不来，幸止勿吹。
　　彼知丘之着於己也，
　　〔注〕着，明也。
　　知丘之适楚也，以丘为必使楚王之召己也，彼且以丘为佞人也。
　　〔疏〕彼，宜僚也。着，明也。知丘明识宜僚是陆沈贤士，又知适楚必向楚王荐召之，如是则用丘为谄佞之人也。
　　夫若然者，其於佞人也羞闻其言，而况亲见其身乎。
　　〔疏〕陆沈之人，率性诚直，其於邪佞，耻闻其言，况自视其形，良非所愿。
　　而何以为存？
　　〔注〕不如舍之以从其志。
　　〔疏〕而，汝也。存，在也。匿影消声，久当逃避，汝何为召谓#26其犹在。
　　子路往视之，其室虚矣。
　　〔注〕果逃去也。
　　〔疏〕仲由无鉴#27，不用师言，遂往其家，庶观盛德。而辞聘情切，宜僚己逃，其屋虚矣。
　　长梧封人问子牢曰：君为政焉勿卤莽，治民焉勿灭裂。
　　〔注〕卤莽灭裂，轻脱未略，不尽其分。
　　〔疏〕长梧，地名，其地有长树之梧，因以名焉。封人，也即此地守疆之人。子牢，孔子弟子，姓琴，宋卿也。为政，行化也。治民，宰割也。卤莽，不用心也。灭裂，轻薄也。夫民为邦本，本固则邦宁，唯当用意养人，亦不可轻尔搔扰。封人有道，故戒子牢。
　　昔予为禾，耕而卤莽之，则其实亦卤莽而报予；芸而灭裂之，其实亦灭裂而报予。
　　〔疏〕为禾，犹种禾也。芸，拔草也。耕地不深，鉏治不熟，至秋收时，嘉实不多，皆由疏略，故政斯报也。予来年变齐，深其耕而熟扰之，　〔注〕功尽其分，无为之至#28。
　　其禾蘩以滋，予终年厌飱。
　　〔疏〕变，改也。耕，治也。粮，芸也。去岁为田，亟遭饥馁，今年艺植，改法深耕。耕垦既深，鉏耰而熟，於是禾苗蘩茂。子实滋荣，宽岁足飱，故其宜矣。
　　庄子闻之曰：今人之治其形，理其心，多有似封人之所谓，
　　〔疏〕今世之人，浇浮轻薄，驰情欲境，倦而不休，至於治理心形，例如封人所谓。庄周闻此，因而论之。
　　遁其天，离其性，灭其情，亡其神，以众为。
　　〔注〕夫遁离灭亡，以众为之所致#29也。若各至#30其极，则何息也。
　　〔疏〕逃自然之理，散淳和之性，灭真实之情，失养神之道者，皆以徇逐分外，多滞有为故也。
　　故卤莽其性者，欲恶之孽，为性崔苇
　　〔注〕雀苇害黍稷，欲恶伤正性。
　　〔疏〕旧苇，芦也。夫欲恶之心，多为祆孽。隹苇害黍稷，欲恶伤真性，皆由卤莽浮伪故政其然也。
　　兼葭，始萌，以扶吾形，
　　〔注〕扶疏则神气畅#31。
　　〔疏〕兼葭，亦芦也。夫秽草初萌，尚易除剪，及扶疏盛茂，必害黍稷。亦犹欲心初萌，尚易止息，及其昏溺，戒之在微。故老子云，其末非易谋也。
　　寻擢吾性，
　　〔注〕以欲恶引性，不止於当。
　　〔疏〕寻，引也。擢，拔也。以欲恶之事诱引其心，遂使拔擢真性，不止於当也。
　　并溃漏发，不择所出，漂疽疥痈，内热溲膏是也。
　　〔注〕此卤莽之报也。故治性者，安可以不齐其至分。
　　〔疏〕溃漏，人冷疮也。漂疽，热毒肿也。痈，亦疽之类也。溲膏溺精也。耽滞物境，没溺声色，故致精神昏乱，形气虚羸，众病发动，不择处所也。
　　栢#32矩学於老聪，曰：请之天下游。
　　〔疏〕栢，姓；矩，名。怀道之士，老子门人也。请游行宇内，观风化，察物情也。
　　老聘曰：已矣。天下犹是也。
　　〔疏〕老子止之，不许其往，言天下物情，与此处无别也。
　　又请之，老聘曰：汝将何始？
　　〔疏〕郑重殷勤，所请不已，方问行李欲先往何邦。
　　曰：始於齐。
　　〔疏〕栢矩鲁人，与齐相近，齐人无道，欲先行也。
　　至齐，见辜人焉，推而强之，解朝服而幕之，
　　〔疏〕游行至齐，以观风化，忽见罪人，刑戮而死。於是推而强之，令其正卧，解取朝服，幕而覆之。
　　号天而哭之曰：子乎子乎，天下有大菑，独先离之，曰莫为盗。莫为杀人。
　　〔注〕杀人大灾#33，谓自此以下事。大灾既有，则虽戒以莫为，其可得已乎。
　　〔疏〕离，罹#34也。灾，祸也。号叫上天，哀而大哭，慜其枉滥，故重曰子中乎。为盗杀人，世间大祸，子独何罪，先此遭罹。大菑之条，具列於下。又解：所谓辜人，则朝士是也。言其强相推让以被朝服，重为罗网以罗黎元，故告天哭之，明菑由斯起。预张之网，列在下文。
　　荣辱立，然后睹所病，
　　〔注〕各自得则无荣辱，得失纷纭，故荣辱立，荣辱立则夸其所谓辱而跂其所谓荣矣。奔驰乎夸跂之间，非病如何。
　　〔疏〕轩冕为荣，戮耻为辱，奔驰取拾，非病如何。
　　货财聚，然后睹所争。
　　〔注〕若以知足为富，将何争乎。
　　〔疏〕珍宝弥积，驰竞斯起。
