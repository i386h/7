<!-- { "loadSidebar": true } -->
　　〔疏〕揪柏橘抽，膏火桂漆，斯有用也。曲辕之树，商丘之木，白颗之牛，亢鼻之豕，斯无用也。而世人皆炫己才能为有用之用，而不知支离其德为无用之用也。故郭注云，有用则与彼为功，无用则自全乎其生也。
　　南华真经注疏卷之五竟
　　＃１《阙误》引江南李氏本『其』下有『所行』二字。
　　＃２郭庆藩引文『相』作『规】
　　＃３《阙误》引张君房本『殆』在『而』字下。
　　＃４郭庆藩引文改『庸』作『容』。
　　＃５王孝鱼校云，覆宋本作『方』，盖至之破体。
　　＃６《阙误》引江南古藏本『卫』作『街』。
　　＃７王孝鱼依世德堂本改『若』为『苦』。
　　＃８郭庆藩引文『至』作『行』。
　　＃９郭庆藩引文『居』上，作『龙逢比干』，而下句无『比干』二字。
　　＃１０郭庆藩引文『违』作『逆』。
　　＃１１郭庆藩引文『伏』作『仗』。
　　＃１２郭庆藩引文『啖』作『陷』。
　　＃１３赵本无『之』字。
　　＃１４郭庆藩引文『逆』下有『在』。
　　＃１５赵本『快』作『使』。
　　＃１６郭庆藩引文『因』上有『乃』字。
　　＃１８王孝鱼依赵本改『性』为『信』。
　　＃１９郭庆藩引文『面』作『向』。
　　＃２０赵本无『之』字。
　　＃２１王孝鱼依下疏文改『成』作『前』。
　　＃２２王孝鱼依《阙误》引张君房本及注文在一『而』上补『心』字。
　　＃２３赵本无『之』字。
　　＃２４郭庆藩引文『吁』作『污』。
　　＃２５郭庆藩引文『人』作『攀』。
　　＃２６郭庆藩引文『尝』下补『回』字。
　　＃２７郭庆藩引文『也』作『已』字。
　　＃２８『示勿』二字疑为衍，郭庆藩引文无此二字。
　　＃２９郭庆藩引文无『矣』字。
　　＃３０郭庆藩引文『尽』作『虚』。
　　＃３１郭庆藩引文『凝静其心』四字不重。
　　＃３２世德堂本『为』作『谓』
　　＃３３『而为』二字依四库本作『为而』。
　　＃３４郭庆藩引文『然』作『燃』。
　　＃３５郭庆藩引文『黑』作『熏』。
　　＃３６郭庆藩引文『乱臣』作『礼视』。
　　＃３７郭庆藩引文『无』上有『事』字。
　　＃３８依郭庆藩引文一前一字疑为『兹』字之误。
　　＃３９郭庆藩引文『性』作『信』。
　　＃４０原作『意』，诸本皆作斗莫』，故改正。
　　＃４１『有问』二字郭庆藩引文改作『（虽）〔难〕间』。
　　＃４２郭庆藩引文『彼』下有『者也』二字。
　　＃４３四库本『荒』作『流』。
　　＃４４郭庆藩引文『太』作『大』，下同。
　　＃４５四库本无『已』字，郭庆藩引文『已』作『以』。
　　＃４６郭庆藩无『也』字。
　　＃４７郭庆藩引文『后』作『君』。
　　＃４８郭庆藩引文『愆』作『倦』字。
　　＃４９郭庆藩引文『哉』上有『也』字。
　　＃５０郭庆藩引文『四』作『而』字。
　　＃５１原作『三』，今依郭庆藩引文及正文改作『二』。
　　＃５２郭庆藩引文『反』作『变』。
　　＃５３郭庆藩引文『齐』作『济』。
　　＃５４王孝鱼依正文及郭注改『在』作『至』。
　　＃５５郭庆藩引文『厄』作『害』。
　　＃５６浙江书局本、《阙误》引江南李氏及张君房本『蔽』下有『数千』二字。
　　＃５７郭庆藩引文『大』作『树』。
　　＃５８依郭庆藩引文此句作『此大怪匠之不顾』。
　　＃５９依郭庆藩引文及上下文改『乱』作『辞』。
　　＃５９郭庆藩引文『朽』下有『折』字。
　　＃６０郭庆藩引文『树』作『柱』。
　　＃６１郭庆藩引文『汁』作『汗』。
　　＃６２郭庆藩引文『剥』字重。
　　＃６３郭庆藩引文『甚话』作『堪食』。
　　＃６４郭庆藩引文『邻』字与下句『荐』字互易。
　　＃６５郭庆藩引文『枉』作『折』。
　　＃６６郭庆藩引文改『砾』作『乐』。
　　＃６７王孝鱼依世德堂本及卢校改『誉』作『喻』。
　　＃６８郭庆藩引文『失』下有『之』字。
　　＃６９《阙误》引张君房本【隐将』作『将隐」。
　　＃７０依郭庆藩引文『乘』字疑『垂』之误，故改。
　　＃７１郭庆藩引文『病酒』二字互置。
　　＃７２郭庆藩引文『天』作『夫』，四库本仍作『天』。
　　＃７３赵本『乘』作『臣』。
　　＃７４郭庆藩引文『用』下有『之』字。
　　＃７５郭庆藩引文无『也』字。
　　＃７６郭庆藩引文无『卑』字。
　　＃７７郭庆藩引文『齐』作『脐』。
　　＃７８『管』字疑漏，今依诸本及正文补。
　　＃７９郭庆藩引文『命』下有『也』字。
　　＃８０郭庆藩引文『有』作『才』。
　　＃８１郭庆藩引文『年』作『季』。
　　＃８２『以』字疑漏，今依四库本、郭庆藩引文补。
　　＃８３王孝鱼依赵本改『得』作『德』，下同。
　　＃８４《阙误》引张君房『吾行』作『却曲』。
　　南华真经注疏卷之六
　　河　南　郭　象　注
　　唐西华法师成玄英疏
　　内篇德充符第五
　　德充於内，物应於外，外内玄合，信若符命而遗。其形骸也。
　　鲁有兀者王驸，
　　〔疏〕姓王，名驰，鲁人也。刖一足日兀。形虽残兀，而心实虚忘，故冠《德充符》而为篇首也。
　　从之游者与仲尼相若。
　　〔注〕弟子多少敌孔子。
　　〔疏〕若，如也。陪从王聆游行禀学，门人多少如似於仲尼者也。
　　常季问於仲尼曰：王驸，兀者也，从之游者与夫子中分鲁。
　　〔疏〕姓常，名季，鲁之贤人也。王聆游行，外忘形骸，内德充实，所以从游学者，数满三千，与孔子同#1徙中分鲁国。常季未达真趣，是以生疑。
　　立不教，坐不议，虚而往，实而归。
　　〔注〕各自得而足也。
　　〔疏〕弟子虽多，曾无讲说，立不教授，坐无议论，请益则虚心而往，得理则实腹而归。又解：未学无德，亦为虚往之#2。
　　固有不言之教，无形而心成者邪？
　　〔注〕怪其残形而心乃充足也。夫心之全也，遗身形，忘五藏，忽然独往，而天下莫能离。
　　〔疏〕教授门人，曾不言议。残兀如是，无复形容，而玄道至德，内心成满。铃固有此，众乃从之也。
　　是何人也？
　　〔疏〕常季怪其残兀而聚众极多。欲显德充之美，故发斯问也。
　　仲尼曰：夫子，圣人也，丘也直后而未往耳。丘将以为师，而况不若丘者乎。
　　〔疏〕宣尼呼王聆为夫子，答常季云：王胎是体道圣人也，汝自不识人，所以政疑。丘直为参差在后，未得往事。丘将尊为师傅，谘询问道，何况晚学之类，不如丘者乎。请益服膺，固其宜矣。
　　奚假鲁国。丘将引天下而与从之。
　　〔注〕夫神全心具，则体与物冥。与物冥者，天下之所不能远，奚但一国而已哉。
　　〔疏〕奚，何也。何但假藉鲁之一邦耶。丘将诱引宇内，禀承盛德，犹恐未尽其道也。
　　常季曰：彼兀者也，而王先生，其与庸亦远矣。
　　〔疏〕王，盛也。庸，常也。先生，孔子也。彼王聆者，是残兀之人，门徒侍从，於尼父。以斯疑怪，应异常流，与凡常之人固当远矣。
　　若然者，其用心也独若之何？
　　〔疏〕然，犹如是也。王驰盛德如是，为物所归，未审运智用心，独若何衍？常季不委#3，发此疑也。
　　仲尼曰：死生亦大矣，
　　〔注〕人虽曰变，然死生之变，变之大也。
　　而不得与之变；
　　〔注〕彼与变俱，故死生不变於彼。
　　〔疏〕夫山舟潜遁，薪指迁流，虽复万境皆然，而死生最大。但王驰心冥造物，与变化而迁移，述混人间，将死生而俱往，故变所不能变者也。
　　虽天地覆坠，亦将不与之遗。
　　〔注〕斯须之也。
　　〔疏〕遗，失也。虽复圆天颠覆，方地坠陷，既冥於安危，故未尝丧我也。
　　审乎无假，
　　〔注〕明性命之固当。
　　而不与物迁，
　　〔注〕任物之自迁。
　　〔疏〕灵心安审，妙体真元，既与道相应，故不为物所迁变者也。
　　命物之化
　　〔注〕以化为命，而无怪#4迂。
　　而守其宗#5也。
　　〔注〕不离至当之极。
　　〔疏〕达於分命，冥於外物，唯命唯物，与化俱行，动不乖寂，故怛住其宗本者也。
　　常季曰：何谓也？
　　〔疏〕方深难悟，更请次疑。
　　仲尼曰：自其异者视之，肝胆楚越也；
　　〔注〕恬苦之性殊，则美恶之情背。
　　〔疏〕夫#6物云云，悉归空寂。倒置之类，妄执是非，於重玄道中，横起分别。何异乎胆附肝生，本同一体也，楚越迢递，相去数千，而於一体之中，起数千之异#7，异见之徒，例皆如是也。
　　自其同者视之，万物皆一也。
　　〔注〕虽所美不同，而同有所美。各美其所美，则万物一美也；各是其所是，则天下一是也。夫因其所异而异之，则天下莫不异。而浩然大观者，官天地，府万物，知异之不足异，故因其所同而同之，则天下莫不皆同；又知同之不足有，故因其所无而无之，则是非美恶，莫不皆无矣。夫是我而非彼，美己而恶人，自中知以下，至于昆虫，莫不皆然。然此明乎我而不明乎彼者尔。若夫玄通泯合之士，因天下以明天下。天下无日我非也，即明天下之无非；无日彼是也，即明天下之无是。无是无非，混而为一，故能乘变任化，迎物而不折。
　　〔疏〕若夫玄通之士，浩然大观，二仪万物，一指一马；故能忘怀任物，大顺群生，然同者见其同，异者见其异，至论众妙之境，非异亦非同。
　　夫若然者，且不知耳目之所宜。
　　〔注〕宜生於不宜者也。无美无恶，则无不宜。无不宜，故忘#8其宜也。
　　〔疏〕耳目之宜，宜於声色者也。且几情分别，耽滞声色，故有宜与不宜，可与不可。而王驰混同万物，冥一死生，岂於根尘之问而怀美恶之见耶。
　　而游心乎德之和；
　　〔注〕都忘宜，故#9无不任也。都任之而不得者，未之有也；无不得而不和者，亦未闻也。故放心於道德之问，荡然无不当，而旷#10然无不适也。
　　〔疏〕既而混同万物，不知耳目之宜，故能游道德之乡，放任乎至道之境者也。
　　物视其所一而不见其所丧，视丧其足犹遗土也。
