<!-- { "loadSidebar": true } -->
　　〔疏〕块然，无情之貌也。外除雕饰，内违心智，槁木之形，块然无偶也。
　　纷而封哉，
　　〔注〕虽动而真不散也。
　　〔疏〕封，守也。虽复涉世纷扰，和光接物，而守於真本，确尔不移。
　　一以是终。
　　〔注〕使物各自终。
　　〔疏〕动不乖寂，虽分扰而封哉；应不离真，常抱一以终始。
　　无为名尸，
　　〔注〕因物则物各自当其名也。
　　〔疏〕尸，主也。身尚忘遗，名将安寄，故无复为名誉之主也。
　　无为谋府渎，
　　〔注〕使物各自谋也。
　　〔疏〕虚淡无心，忘怀任物，故无复运为谋虑於灵府耳。
　　无为事任，
　　〔注〕付物使各自任。
　　〔疏〕各率素分，恣物自为，不复於事，任用於己。
　　无为知主。
　　〔注〕无心则物各自主其知也。
　　〔疏〕忘心绝虑，天顺群生，终不运知，以主於物。
　　体尽无穷，
　　〔注〕因天下之自为，故驰万物而无穷。
　　〔疏〕体悟真源，故能以智境冥会，故日皆无穷也。
　　而游无朕；
　　〔注〕任物，故无边。
　　〔疏〕吠，迹也。虽遨游天下，接济苍生，而晦述韬光，故无映也。
　　尽其所受乎天，
　　〔注〕足则止也。
　　〔疏〕所禀天性，物物不同，各尽其能，未为不足者也。
　　而无见得，
　　〔注〕见得则不知止。
　　〔疏〕夫目视之所见，虽见不见；得於分内之得，虽得不得。既不造意於见得，故虽见得而无见得也。
　　亦虚而已。
　　〔注〕不虚则不能任群实。
　　〔疏〕所以尽於分内而无见得者，自直虚心忘淡#22而已。
　　至人之用心若镜，
　　〔注〕鉴物而无情。
　　〔疏〕夫悬镜高堂，物来斯照，至人虚应，其义亦然。
　　不将不迎#23，应而不藏，
　　〔注〕来即应，去即止。
　　〔疏〕将，送也。夫物有去来而镜无迎送，来者即照，叉不隐藏。亦犹圣智虚凝，无幽不烛，物感斯应，应不以心，既无将迎，岂有情於隐匿哉。
　　故能胜物而不伤。
　　〔注〕物来乃#24鉴，鉴不以心，故虽天下来照#25，而无劳神之累。
　　〔疏〕夫物有生灭，而镜无隐显，故常能照物而物不能伤。亦由圣人德合二仪，明齐三景，鉴照遐广，覆载无偏。用心不劳，故无损害，为其胜物，是以不伤。
　　南海之帝为鲦北，海之帝为忽，中央之帝为浑沌。
　　〔疏〕南海是显明之方，故以绦为有。北是幽合之域，故以忽为无。中央既非北非南，故以混沌为非无非有者也。
　　鲦与忽时相与遇於浑沌之地，浑沌待之甚善。
　　〔疏〕有无二心，会於非无非有之境，和二偏心之执为一中之志，故云待之甚善也。
　　鲦与忽谋报浑沌之德，曰：人皆有七窍以视听食息，此独无有，尝试凿之。
　　〔疏〕绦忽二人，由怀偏滞，未能和会，尚起学心，忘嫌混沌之无心，而谓穿凿之有益也。
　　日凿一窍，七日而浑沌死。
　　〔注〕为者败之。
　　〔疏〕夫运四朋以滞境，凿七窍以染尘，乖浑沌之至淳，顺有无之取拾；是以不终天年，中涂夭折。勖哉学者，幸免之焉。故郭注云为者败之也。
　　南华真经注疏卷之九竟
　　＃１《阙误》引张君房本『度人」作『庶民」。
　　＃２世德堂本无『狂」字。
　　＃３郭庆藩引文『耳」作『也」字。
　　＃４世德堂本『知」作『如」。
　　＃５郭庆藩引文『活』作『治』。
　　＃６世德堂本『豫』作『预』。
　　＃７四库本、浙江书局『主』作『王』，下同。
　　＃８郭庆藩引文无『系累』。
　　＃９原作『由』疑是『田』字误，四库本、浙江书局本皆作『田』,故改正。
　　＃１０浙江书局本『喜』作『熹』。
　　＃１１《阙误》引江南古藏本『既』作『无』。学
　　＃１２郭庆藩引文『声』上有『叹』字。
　　＃１３《阙误》引江南古藏本『正』作『止』。
　　＃１４『第』字依郭庆藩引文及上下文补。
　　＃１５原『聊』疑『耶』之误．今依郭庆藩引文及文意改。
　　＃１６『聚』字疑漏，今依郭庆藩引文及上、下文补。
　　＃１７原作『极』，今依郭庆藩引文及上下文改正。
　　＃１８郭庆藩引文『踊』作『跃』。
　　＃１９郭庆藩引文『处』作『虚』字。
　　＃２０浙江书局本『宁』作『室』，郭庆藩引文作『冥』。
　　＃２１郭庆藩引文『往』作『俗』。
　　＃２２郭太藩引文『自直』作『直自』，『忘淡』作『淡忘』。
　　＃２３世德堂本『迎』作『逆』。
　　＃２４四库本、浙红书局本『乃』字俱作『即』。
　　＃２５四库本、浙江书局本『来照』俱作『之广』。
　　南华真经注疏卷之十
　　河　南　郭　象　注
　　唐西华法师成玄英疏
　　外篇骈姆第八
　　骈拇枝指，出乎性哉。而侈於德。
　　〔疏〕骈，合也；拇，足#1大指#2也。谓足大拇指与第二指相连，合为一指也。枝指者，谓手大拇指傍枝生一指，成六指也。出乎性者，谓此骈枝二指，并禀自然，性命生分中有之。侈，多也。德，谓仁义礼智信五德也。言曾史察性有五德，蕴之五藏，於性中非剩。
　　附赘县疣，出乎形哉。而侈於性。
　　〔注〕夫长者不为有余，短者不为不足，此则骈养皆出於形性，非假物也。然骈与不骈，其於各足，而此独骈枝，则於众以为多，故日侈耳。而惑者或云非性，因欲割而弃之，是道有所不存，德有所不载，而人有弃才，物有弃用也，岂是至治之意哉。夫物有小大，能有少多，所大即骈，所多即赘。骈赘之分，物皆有之，若莫之任，是都弃万物之性也。
　　〔疏〕附生之赘肉，县系之小疣，并禀形以后方有，故出乎形哉而侈性者，譬离旷禀性聪明，列之藏府，非关假学，故无侈性也。
　　多方乎仁义而用之者，列於五藏哉。而非道德之正也。
　　〔注〕夫与物冥者，无多也。故多方於仁义者，虽列於五藏，然自一家之正耳，未能与物无方而各正性命，故日非道德之正。夫方之少多，天下未之有限。然少多之差，各有定分，豪芒之降，即不可以相趺，故各守其方，则少多无不自得。而或者闻多之不足以正少，因欲弃多而任少，是举天下而弃之，不亦妄乎。
　　〔疏〕方，道衍也。言曾史之德，性多仁义，、罗列藏府而施用之，此直一家之知，未能大冥万物。夫能与物冥者，故当非义而应夫仁义，不多不少而应夫多少，千变万化，与物无穷，无所偏执，故是道德之正言#3。
　　是故骈於足者，连无用之肉也；枝於手者，树无用之指也；
　　〔注〕直自性命不得不然，非以有用故然也。　〔疏〕夫骈合之拇，无益於行步，故虽有此连，终成无用之肉；枝生於手指者，既不益操捉，故虽树立此肉，终是无用之指也。欲明禀自然天性有之，非关助用而生也。
　　多方骈枝於五藏之情者，淫僻於仁义之行，
　　〔注〕五藏之情，直自多方耳，而少者横复尚之，以至淫僻，而失至当於体中也。
　　〔疏〕夫曾史之徒，性多仁义，以此情性，骈於藏府。性少之类，矫性某之，矜此为行，求於天理，既非率性，遂成淫僻。淫者，耽滞；僻者，不正之貌。
　　而多方#4於聪明之用也。
　　〔注〕聪明之用，各有本分；故多方不为有余，少方不为不足。然情欲之所荡，未尝不贱少而贵多也，见夫可贵而矫以尚之，则自多於本用而困其自然之性。若乃忘其所贵而保其素分，则与性无多而异方俱全矣。
　　〔疏〕言离旷素分，多於聪明，性少之徒，矫情为尚，以此为用，不亦谬乎。
　　是故骈於明者，乱五色，淫文章，青黄龄敝之煌煌非乎？而离朱是已。
　　〔疏〕斧形谓之鲔。两己相背谓之做。五色，青黄赤白黑也。青与赤为文，赤与白为章。煌煌，眩目貌也。岂非离朱乎？是也。已，助声也。离朱，一名离娄，黄帝时明目人，百里察毫毛也。
　　多於聪者，乱五声，淫六律，金石丝竹黄锺大吕之声非乎？而师旷是已。
　　〔注〕夫有耳目者，未尝以慕聋盲自困也，所困常在於希离慕旷，则离旷虽性聪明，乃是乱耳目之主也。
　　〔疏〕五声，谓官商角征羽也。六律，黄锺大吕姑洗萝宾无射夹锺之徒是也。六律阳，六吕阴，总十二也。金石丝竹匏土革木，此八音也。非乎，言滞着此声音，岂非是师旷乎。师旷，字子野，晋平公乐师，极知音律。言离旷二子素分聪明，庸昧之徒横生希慕，既失本性，宁不困乎。然则离旷聪明，乃是乱耳目之主者也。
　　枝於仁者，擢德塞性以收名声，使天下簧鼓以奉不及之法非乎？而曾史是已。
　　〔注〕夫曾史性长於仁耳，而性不长者横复慕之，慕之而仁，仁已伪矣。天下未尝慕桀坏而铃慕曾史，则曾史之黄鼓天下，使失其真性，甚於桀坏也。
　　〔疏〕枝於七者，谓素分枝多仁义，由如生分中枝生一指也。耀用五德，既偏滞邪淫，仍闭塞正性。用斯接物，以收聚名声，遂使苍生驰动奔竞，由如笙黄鼓吹，能感动於物欣企也。然曾史性长於仁义，而不长者横复慕之，拾短效长，故言奉不及之法也。擢，拔；谓拔擢伪德，塞其真性也。曾者，姓曾，名参，字子舆，仲尼之弟子。史者，姓史，名缯，字子鱼，卫灵公臣。此二人并禀性仁孝，故举之。
　　骈於辩者，景瓦结绳窜句，游心於坚白同异之问，而敝娃誉无用之言非乎？而杨墨是已。
　　〔注〕夫骋其奇辫，政其危辞者，未曾容思於梼札之江，而叉竞辫於杨墨之问，则杨墨乃乱群言之主也。
　　〔疏〕杨者，姓扬，名朱，字子居，宋人也。墨者，名翟，亦宋人也，为宋大夫；以其行墨之道，故称为墨。此二人并墨之徒，弃性多辫，咸能致高谈危险之辞，鼓动物性，固执是非；由如缄结藏匿文句，使人难解，其游心学处，惟在坚执守白之论，是非同异之问，未始出非人之域也。整趸，由自恃也，亦用力之貌。誉，光赞也。杨墨之徒，并矜其小学，炫耀众人，夸无用之言，惑於群物，然则杨墨岂非乱群之师乎？言即此杨墨而已也。
　　故此皆多骈旁枝之道，非天下之至正也。
　　〔注〕此数子皆师其天性，真自多骈旁枝，各自是一家之正耳。然以一正万，则万不正矣。故至正者不以己正天下，使天下各得其正而已。
　　〔疏〕言此数子皆自天然聪明仁辫，由如合骈之拇，傍生枝指，禀之素分，岂由人为。故知率性多七，乃是骈傍枝之道也。而愚惑之徒，拾己效物，求之分外，由而不已。然摇动物性，由此数人，以一正万，故非天下至道正理也。
