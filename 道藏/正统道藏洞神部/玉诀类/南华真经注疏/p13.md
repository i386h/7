<!-- { "loadSidebar": true } -->
　　〔注〕今之不知胡蝶无，异於梦之不知周也；而各适一时之志，则无以明胡蝶之不梦为周矣。世有假寐而梦经百年者，则无以明今之百年非假寐之梦者也。
　　〔疏〕昔梦为蝶，甚有畅情；今作庄周，亦言适志。是以觉梦既无的当，庄蝶岂辫真虚者哉。
　　周与胡蝶则必有分矣。
　　〔注〕夫觉梦之分，无异於死生之辫也。今所以自喻适志，由其分定，非由无分也。
　　〔疏〕既觉既梦，有蝶有庄，乃曰浮虚，亦不无崖分也。
　　此之谓物化。
　　〔注〕夫时不暂停，而今不遂存，故昨日之梦，於今化矣。死生之变，岂异於此，而劳心於其问哉。方为此则不知彼，梦为胡蝶是也。取之於人则一生之中，今不知后，丽姬是也。而愚者窃窃然自以为知生之可乐，死之可苦，未闻物化之谓也。〔疏〕，夫新新变化，物物迁流，譬彼穷指，方兹交臂#31。是以周蝶觉梦，俄顷之问，后不知前，此不知彼。而何为当生虑死，妄起忧悲。故知生死往来，物理之变化也。
　　南华真经注疏卷之三竟
　　＃１赵本『我』作『此』。
　　＃２王孝鱼依《释文》改【枝』为『杖』。
　　＃３王孝鱼认为应依宋本及世德堂本改『宜』作『冥』。
　　＃４郭庆藩引文『地』作『凡』。
　　＃５郭庆藩引文改第一个『於』作『用』。
　　＃６赵本『遣』作『遗』，下并同。
　　＃７赵本『寄』作『尝』。
　　＃８郭庆藩引文『厅』作『麓』。
　　＃９四库本『康』作『毫』，下同。
　　＃１０『苟各足』三字依赵本、世德堂本及四库本补。
　　＃１１『若』，原作『其』，依赵本，四库本改。
　　＃１２『非』，原作『为』，依赵本，四库本改。
　　＃１３『与』字依四库本补。
　　＃１４赵本『忘』作『亡』。
　　＃１５郭庆藩引文『至』作『生』。
　　＃１６『若论之』三字依赵本、四库本补。
　　＃１７《阙误》引江南古藏本『成』作『周』。
　　＃１８赵本无『略举』，『以』、『之』四字。
　　＃１９赵本『山』下有一飘』字。
　　＃２０郭庆藩引文改『远』为『远』。
　　＃２１《阙误》引刘得一本『庵』作『苓』。
　　＃２２郭庆藩引文『污』作『污』。
　　＃２３赵本『不知』下有『所谓』二字。
　　＃２４赵本无『之』字。
　　＃２５郭庆藩引文『言』作『原』。
　　＃２６郭庆藩引文『世』下补『历』字。
　　＃２７郭庆藩引文移『特』字从『向』前至『独』前。
　　＃２８依宋本、世德堂本、四库本改『而』为『卒』。
　　＃２９世德堂本『物』作『化』。
　　＃３０郭庆藩改『宜』作『不』字。
　　＃３１原作『譬』，依郭庆藩引文及文意改正。
　　南华真经注疏卷之四
　　河　南　郭　象　注
　　唐西华法师成玄英疏
　　内篇养生主第三
　　夫生以养存，则养生者理之极也。若乃养过其极，以养伤生，非养生之主也。
　　吾生也有涯，
　　〔注〕所禀之分各有极也。
　　〔疏〕涯，分也。夫生也受形之载，禀之自然，愚智修短，各有涯分。而知止守分，不荡於外者，养生之妙也。然黔首之类，莫不称吾，则凡称吾者，皆有极者也。
　　而知也无涯。
　　〔注〕夫举重担轻而#1神气自若，此力之所限也。而尚名好胜者，虽复绝膂，犹未足以慷其愿。此知之无涯也。故知之为名，生於失当而灭於冥极。冥极者，任其至分而无豪铢之加。是故虽负万钧，苟当其所能，则忽然不知重之在身；虽应万机，泯然不觉事之在己，此养生之主也。
　　〔疏〕所禀形性，各有限极，而分别之智，徇物无涯。遂使心因形劳，未嫌其愿，不能止分，非养生之主也。
　　以有涯随无涯，殆已；
　　〔注〕以有限之性寻无极之知，安得而不困哉。
　　〔疏〕夫生也有限，智也无涯，是以用有限之生逐无涯之智，故形劳神弊而危殆者也。
　　已而为知者，殆而已矣。
　　〔注〕已困於知而不知止，又为知以救之，斯养而伤之者，真大殆也。
　　〔疏〕无涯之智，已用於前，有为之学，救之於后；欲不危殆，其可得乎。
　　为善无近名，为恶无近刑。
　　〔注〕忘善恶而居中，任万物之自为，问然与至当为一，故刑名远己而全理在身也。
　　〔疏〕夫有为俗学，抑乃多徒，要功而言，莫先善恶。故为善也无不近乎名誉，为恶也无不邻乎刑戮。是知俗智俗学，未足以救前知，适有疲役心灵，更增危殆。
　　绿督以为经，
　　〔注〕顺中以为常也。
　　〔疏〕绿，顺也。督，中也。经，常也。夫善恶两忘，刑名双遣，故能顺一中之道，处真常之德，虚夷任物，与世推迁。养生之妙，在乎兹矣。
　　可以保身，可以全生，可以养亲，
　　〔注〕养亲以适。
　　可以尽年。
　　〔注〕苟得中而冥#2度，则事事无不可也。夫养生非求过分，盖全理尽年而已矣。
　　〔疏〕夫惟妙拾二偏而处於中一者，故能保守身形，全其生道。外可以孝养父母，大顺人伦，内可以摄卫生灵，尽其天命。
　　庖丁为文惠君解牛，手之所触，肩之所倚，足之所履，膝之所锜，书然向然，奏刀骆然，
　　〔疏〕庖丁，谓掌厨丁役之人，今之供膳是也。亦言：丁，名也。文惠君，即梁惠王也。解，宰割之也。崎，下角刺也。言庖丁善能宰牛，见其问理，故以其手搏触，以肩倚着，用脚踏履，用膝刺筑，遂使皮肉离析，奢然向应，进奏鸾刀，骆然大解。此盖寄庖丁以明养生之衍者也。
　　莫不中音。合於桑林之舞，乃中经首之会。
　　〔注〕言其因便施巧，无不闲解，尽理之甚，既适牛理，又合音节。
　　〔疏〕桑林，殷汤乐名也。经首，咸池乐章名，则尧乐也。庖丁神彩从容，妙尽牛理；既而改#3割声向，雅合官商，所以音中桑林，韵符经首也。
　　文惠君曰：嘻，善或。技盖至此乎？
　　〔疏〕嘻，叹声也。惠君既见庖丁因便施巧，奏#4音节，远合乐章，故美其技卫一至於此者也。
　　庖丁释刀对曰：臣之所好者道也，进乎技矣。
　　〔注〕直寄道理於技耳，所好者非技也。
　　〔疏〕拾释鸾刀，对答养生之道，故倚技卫，进献於君。又解：进，过也。所好者养生之道，过於解牛之技耳。
　　始臣之解牛之时，所见无非牛#5者。
　　〔注〕未能见其理问。
　　〔疏〕始学屠宰，未见闲理，所睹唯牛。亦犹初学养生，未照真境，是以触途皆碍。
　　三年之后，未尝见全牛也。
　　〔注〕但见其理问也。
　　〔疏〕操刀既久，频见理间，所以才睹有牛，已知空却。亦犹服道日久，智照渐明，所见尘境，无非虚幻。
　　方今之时，臣以神遇而不以目视，
　　〔注〕合与理会。
　　〔疏〕遇，会也。经乎一十九年，合阴阳之妙数，率精神以会理，岂假目以看之。亦犹学道之人，妙契至极，推心灵以虚扇#6，岂用眼以取尘也。
　　官知止而神欲行。
　　〔注〕司察之官废，纵心而顺理#7。
　　〔疏〕官者，主司之谓也；谓目主於色耳司於声之类是也。既而神遇，不用目视，故眼等主司，悉皆停废，从心所欲，顺理而行，善养生者，其义亦然。
　　依乎天理，
　　〔注〕不横绝也。
　　〔疏〕依天然之胜理，终不横截以伤牛。亦犹养生之妙道，依自然之涯分，叉不责生以夭折也。
　　批大却，
　　〔注〕有际之处，因而批之令离。
　　〔疏〕问邻交际之处，用力而批戾之，令其筋骨各相离异。亦犹学道之人，生死穷通之际，用心观照，令其解脱。
　　导大窍，
　　〔注〕节解窍空，就导令殊。
　　〔疏〕窍，空也。骨节空处，蹴#8导令殊。亦犹学人以有资空，将空导有。
　　因其固然。
　　〔注〕刀不妄加。
　　〔疏〕因其空却之处，然后运刀，亦因其眼见耳闻，叉不妄加刀然#9也。
　　技经肯萦之未尝，
　　〔注〕技之妙也，常游刃於空，未尝经药於微碍也。
　　而况大辄乎。
　　〔注〕軏，戾大骨，钮刀刃也。
　　〔疏〕肯荣，肉着骨处也。軏，大骨也。夫技衍之妙，游刃於空，微碍尚未曾经，大骨理当不犯，况养生运智，妙体真空，细惑尚不染心，赢尘岂能累德。
　　良庖岁更刀，割也；
　　〔注〕不中其理间也。
　　〔疏〕良善之庖，犹未中理，经乎一岁，更易其刀。况小学之人，未体真道，证空拾有，易夺之心者矣。
　　族庖月更刀，折也。
　　〔注〕中骨而折刀也。
　　〔疏〕况几鄙之夫，心灵合塞，触境皆碍，叉损智伤神。
　　今臣之刀十九年矣，所解数千牛矣，而刀刃若新发於硎。
　　〔注〕硎，砥石也。
　　〔疏〕硎，砥砺石也。十阴数也；九，阳数也；故十九年极阴阳之妙也。是以年经十九，牛解数千，游空涉虚，不损锋刃，故其刀锐利，犹若新磨者也。况善养生人，智穷空有，和光处世，妙尽阴阳。虽复千变万化，而自新其德，参涉万境，而常湛凝然矣。
　　彼节者有问，而刀刃者无厚；以无厚入有间，恢恢乎其於游刃必有余地矣。
　　〔疏〕彼牛骨节，素有问部，而刀刃锋锐，薄而不厚。用无厚之刃，入有问之牛，故游刃恢恢，叉宽大有余矣。况养生之士，体道之人，运至忘之妙智，游虚空之物境，是以安排造适，闲暇有余，境智相冥，不一不异。
　　是以十九年而刀刃若新发於硎。
　　〔疏〕重迭前文，结成其义。
　　虽然，每至於族，吾见其难为，
　　〔注〕交错聚结为族。
　　休然为戒，视为止，
　　〔注〕不复属目於他物也。
　　行为迟。
　　〔注〕徐其手也。
　　〔疏〕节骨交聚盘结之处，名为族也。虽复游刃於空，善见其却，每至□交错之处，未尝不留意艰难，为其休惕戒慎，专视徐手。况体道之人，虽复达彼虚幻，至於境智交涉，铃须戒慎艰难，不得轻染根尘，动伤於寂者也。
　　动力甚微，谍然已解，#10
　　〔注〕得其宜则用力少。
　　如土委地。
　　〔注〕理解而无刀进，若聚土也。
　　〔疏〕谋，化百反。谋然，骨肉离之声也。运动鸾刀，甚自微妙，依於天理，所以不难，如土委地，有何踪迹。况运用神智，明照精微，涉於尘境，曾无里碍，境智冥合，能所泯然。
　　提刀而立，为之四顾，为之踌躇满志，
　　〔注〕逸足容豫自得之谓。
　　〔疏〕解牛事讫，闲放从容，提挈鸾刀，彷徨徙倚。既而风韵清远，所以高视四方，志气盈满，为之踌躇自得。养生会理，其义亦然。
　　善刀而藏之。
