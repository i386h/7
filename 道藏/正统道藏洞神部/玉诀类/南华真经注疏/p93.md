<!-- { "loadSidebar": true } -->
　　奈何哉其载焉终矜#14尔。
　　〔注〕矜不可载，故遗而弗#15有也。
　　〔疏〕奈何，犹如何也。如何执仁义之迹，扰挠物心，运载矜庄，终身不替。此是老莱诋诃夫子之辞也。
　　宋元君夜半而梦人被发窥阿门，
　　〔疏〕宋国君，谥曰元，即宋元君也。阿，曲也，谓阿旁曲室之窥门。
　　曰：予自宰路之渊，予为清江使河伯之所，渔者余且得予。
　　〔疏〕自，后也。宰路，江畔渊名。姓余，名且，捕鱼之人也。
　　元君觉，使人占之，曰：此神龟也。君曰：渔者有余且乎？左右曰：有。君曰：令余且会朝。
　　〔疏〕命，召也。召令赴朝，问其所得。
　　明日，余且朝。君曰：渔何得？对曰：且之网得白龟焉，其圆五尺。君曰：献若之龟。龟至，君再欲杀之，再欲活之，心疑，卜之，曰：杀龟以卜吉。
　　〔疏〕心疑犹预，杀活再三，乃杀吉，遂刳龟也卜之。
　　乃刳龟，七十二钻而无遗策。
　　〔疏〕算计前后，钻之凡经七十二，算计吉凶，曾不失中。
　　仲尼曰：神龟能见梦於元君，而不能避余且之网；知能七十二钻而无遗策，不能避刳肠之患。如是，则知有所困，神有所不及也。
　　〔注〕神知之不足恃也如是，夫唯静然居其所能而不营於外者为全。
　　〔疏〕夫神智，不足恃也。是故至人之处世，忘形神智虑，与枯木同其不华#16，将死天#17均其寂魄，任物冥於造化，是以孔丘大圣，因而议之。
　　虽有至知，万人谋之。
　　〔注〕不用其知而用众谋。
　　鱼不畏网而畏鹈鹕。
　　〔注〕网无情，故得鱼。
　　〔疏〕网无情而得鱼，谕#18圣人无心，故天下归之。
　　去小知而大知明，
　　〔注〕小知自私，大知任物。
　　〔疏〕小知取舍於心，大知无分别。遣间夺之情，故无分别，则大知光明也。
　　去善而自善矣。
　　〔注〕去善则善无所慕，善无所慕，则善者不矫而自善也。
　　〔疏〕遣矜尚之小心，合自然之大善，故前文云，离道以善，险德以行，又《老经》云，天下皆知善之为善，斯不善已。
　　婴儿生无石师而能言，与能言者处也。
　　〔注〕泛然无习而自能者，非跂而学彼也。
　　〔疏〕夫婴兄之性，其不假师匠，年渐长大而自然能言者，非有心学之，与父母同处，率其本性，自然能言。是知世间万物，非由运知，学而成之也。
　　惠子谓庄子曰：子言无用。
　　〔疏〕庄子，通人也。空有并照，其言宏博，不契俗心，是以惠施讥为无用。
　　庄子曰：知无用而始可与言用矣。
　　〔疏〕夫有用则同於天折，无用则全其崖，故知无用始可语其用。
　　天地非不广且大也，人之所用容足耳。然则侧足而垫之致黄泉，人尚有用乎？惠子曰：无用。
　　〔疏〕垫，掘也。夫六合之内，广大无最於地，人之所用，不过容足，若使侧足之外，掘至黄泉，人则战栗不得行动。是知有用之物，假无用成功。
　　庄子曰：然则元用之为用也亦明矣。
　　〔注〕圣应其内，当事而发；已言其外，以畅事情。情畅则事通，外明则内用，相须之理然也。
　　〔疏〕直置容足，不可得行，必侯余地，方能运用脚足，无用之理分明，故取《老子》云，有之以为利，无之以为用。
　　庄子曰：人有能游，且得不游乎？人而不能游，且得游乎？
　　〔注〕性之所能，不得不为也；性所不能，不得强为；故圣人唯莫之制，则同焉皆得而不知所以得也。
　　〔疏〕夫人禀性不同，所用各异，自有闻言如影响，自有智昏菽麦。故性之能者，不得不由性；之无者，不可强涉；各守其分，则物皆不丧。
　　夫流遁之志，决绝之行，噫，其非至知厚德之任与。
　　〔注〕非至厚则#19莫能任其志行而信其殊能也。
　　〔疏〕流荡逐物，逃遁不返，果决绝灭，因而不移，此之志行，极愚极鄙，岂是至妙真知深厚道德之所任用。庄子之意，谓其如此。
　　覆坠而不及#20，火驰而不顾，
　　〔注〕人之所好，不避是非，死生以之。
　　〔疏〕愚迷之类，执志悫然，虽复家被覆没，身遭颠坠，亦不知恢反，驰逐物情，急如烟火，而不知回顾，流遁次绝，遂至於斯耳。
　　虽相与为君臣，时也，易世而无以相贱。
　　〔注〕所以为大#21齐同。
　　〔疏〕夫时所贤者为君，才不应世者为臣，如舜禹应时相代为君臣也。故世遭革易，不可以为臣为君而相贱轻。流遁之徒，不知此事。
　　故曰#22至人不留行焉。
　　〔注〕唯所遇而因之，故能与化俱。
　　〔疏〕夫世有兴废，随而行之，是故达人曾无留滞。
　　夫尊古而卑今，学者之流也。
　　〔注〕古无所尊，今无所卑，而学者尊古而卑今，失其原矣。
　　〔疏〕夫步骤殊时，浇淳异世，古今情事，变也不同，而乃贵古贱今，深乖远鉴，适滋为学小见，岂曰清通。
　　且以狶韦氏之流观今之世，夫孰能不波，
　　〔注〕随时因物，乃平泯也。
　　〔疏〕狶韦，三皇已前帝号也。以玄古之风御於今代，浇淳既章，谁能不波荡而不失其性乎。斯由尊古卑今之弊也。
　　唯至人乃#23能游於世而不僻，
　　〔注〕当时应务，所在为正#24。
　　顺人而不失己。
　　〔注〕本无我，我何失焉。
　　彼教不学，
　　〔注〕教因彼性，故非学也。
　　承意不彼。
　　〔注〕彼意自然，故承而用之，则夫万物各全其我。
　　〔疏〕独有至德之人，顺时而化彼，非学心而本性具足，不由学致也。承意不彼者，禀承教意以导性，而真道素圆，不彼教也。
　　目彻为明，耳彻为聪，鼻彻为颤，口彻为甘，心彻为知，知彻为德。
　　〔疏〕彻，通也。颤者，辛臭#25之事也。夫六根无壅，故彻聪明不荡於外，故为德。
　　凡道不欲壅，壅则哽，哽而不止则跈，
　　〔注〕当通而塞，则理有不泄而相腾践也。
　　砂则众害生。
　　〔注〕生，起也。
　　物之有知者恃息，
　　〔注〕凡根生者无知，亦不恃息也。
　　〔疏〕天生六根，废一不可。耳闻眼见，鼻嗅心知，为於分内，虽用无咎。若乃目带桑中之色，耳淫濮上之声，鼻滋兰麝之香，心用无穷之境，则天理灭矣，岂谓彻哉。故六根穷彻，则气息通而生理全。
　　其不殷，非天之罪。
　　〔注〕殷，当也。夫息不由知，由知然后失当，失当而后不通，故知恃息，息不恃知也。然知欲之用，制之由人，非不得已之符也。
　　〔疏〕殷，当也。或纵恣六根，驰逐前境；或窍穴哽塞，以害生崖；通蹍二徒，皆不当理。斯并人情之罪也，非天然之辜。
　　天之穿之，日夜无#26降，
　　〔注〕通理有常运。
　　〔疏〕降，止也。自然之理，穿通万物，自昼及夜，未尝止息。
　　人则顾塞其窦。
　　〔注〕无情任天，窦乃开。
　　〔疏〕窦，孔也。流俗之人，反於天理，壅塞根窍，滞溺不通。
　　胞有重阆，
　　〔注〕阆，空圹也。
　　〔疏〕阆，空也。言人腹内空虚，故容藏胃，藏胃空虚，故通气液。
　　心有天游。
　　〔注〕游，不系也。
　　〔疏〕虚空，故自然之道游其中。
　　室无空虚，则妇姑勃谿；
　　〔注〕争处也。
　　〔疏〕勃谿，争斗也。屋室不空，则不容受，故妇姑争处，无复尊卑。
　　心无天游，则六凿相攘。
　　〔注〕攘，逆。
　　〔疏〕凿，孔#27也。攘，则逆也。自然之道，不游其心，则六根逆，不顺於理。
　　大林#28丘山之善於人也，亦神者不胜#29。
　　〔注〕自然之理，有寄物而通也。
　　〔疏〕自然之理有寄物而通者也
　　德溢乎名，
　　〔注〕夫名高则利深，故修德者过其当。
　　〔疏〕溢，深也。仁义五德，所以行之过多者，为尚名好胜故也。
　　名溢乎暴，
　　〔注〕夫禁暴则名美於德。
　　〔疏〕暴，残害也。夫名者士之器，名既过者，必更相贼害。《内篇》云：名者相轧者也。
　　谋稽乎誸，
　　〔注〕誸，急也，急而后考其谋。
　　〔疏〕稽，考也。谁，急也。急难之事，然后校谋计。
　　知出乎事？
　　〔注〕平往则无用知。
　　〔疏〕夫运心知以出境，则争斗斯至。
　　柴生乎守，
　　〔注〕柴，塞也。
　　〔疏〕柴，塞也。守，执也。域情执固而所造不通。
　　官事果乎众宜。
　　〔注〕众之所宜者不一，故官事立也。
　　〔疏〕夫置官府，设事条者，须顺於众人之宜便，若求逆之，则祸乱生。
　　春雨日时，草木怒生，铫耨於是乎始修，
　　〔注〕夫事物之生皆有由。
　　〔疏〕铫，耜之类也。耨，锄也。青春时节，时雨之日，凡百草木，萌动而生，於是农具方始修理。此明顺时而动，不逆物情也。
　　草木之到植者过半而不知其然。
　　〔注〕夫事由理发，故不觉#30。
　　〔疏〕植，生也。铫耨既修，芸除苑苇，幸逢春日，鉏罢到生，良由时节使然，不可以人情度。是知制法立教，必须顺时。
　　静然可以补病，
　　〔注〕非不病也。
　　〔疏〕适有烦躁之病者，简静可以疗之。
　　眦可以休#31老，
　　〔注〕非不老也。
　　〔疏〕剪齐发鬓，状貌也。衰老之容，以此而沐浴。
　　宁可以止遽。
　　〔注〕非不遽也。
　　〔疏〕遽，疾速也。夫心性忽迫者，安静可以止之。
　　虽然，若是，劳者之务也，非佚者之所未尝过而问焉。
　　〔注〕若是犹有劳，故佚者超然不顾。
　　〔疏〕夫止遽以宁，疗躁以静者，以对治之衍，斯乃小学之人，劳役神智之事务也；岂是体道之士，闲逸之人，不劳不病之心乎。风彩情高，故未尝暂过而顾问焉。
　　圣人之所以天下，神人未尝过而问焉；
　　〔注〕神人即圣人也，圣言其外，神言其内。
　　〔疏〕，惊也。神者，不测之号；圣者，显迹之名；为其垂教动人，故不过问。
　　贤人所以世，圣人未尝过而问焉；
　　〔疏〕证空为贤，并照为圣，从深望浅，故不问之。
　　君子所以国，贤人未尝过而问焉；
　　〔疏〕何以人物君子故骇动诸侯之国，贤人拾有，故不问。
　　小人所以合时，君子未尝过而问焉。
　　〔注〕趋步各有分，高下各有等。
　　〔疏〕夫趋世小人，苟合一时，如田怛之徒，无足可贵，故淑人君子鄙而不顾也。
　　演门有亲死者，以善毁爵为官帅，其党人毁而死者半。
　　〔注〕慕赏而孝，去真远矣，斯尚贤之过也。
