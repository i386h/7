<!-- { "loadSidebar": true } -->
　　〔疏〕理无可应而强应之，乃成殊外。
　　以无内待问穷，若是者，外不观乎宇宙，内不知乎太初，
　　〔疏〕天地四方曰宇，往古来今曰宙。太初，道本也。若以理外之心待空之智者，可谓外不识乎六合宇宙，内不知乎己身之妙本者也。
　　是以不过乎昆仑，不游乎太虚。
　　〔注〕若夫婪落天地，游虚涉#31远，以入乎冥冥者，不应而已矣。
　　〔疏〕昆仑是高远之山，太虚是深玄之理。苟其滞着名言，犹存问应者，是知未能经过高远，游涉深玄者矣。
　　光曜问乎无有曰：夫子有乎？其无有乎？
　　〔疏〕光曜者，是能视之智也。无有者，所观之境也，智能照察，故假名光曜；境体空寂，故假名无有也。而智有明暗，境无深浅，故以智问境，有乎无乎？
　　光曜不得问，而孰视其状貌，官然空然，终日视之而不见，听之而不闻，搏之而不得也。
　　〔疏〕夫妙境希夷，视听断绝，故审状貌，唯寂唯空也。
　　光曜曰：至矣。其孰能至此乎。予能有无矣，而未能无无也；及为无有矣，何从至此哉。
　　〔注〕此皆绝学之意也。於道绝之，则夫学者乃在根本中来矣。故学之善者，其唯不学乎。
　　〔疏〕光明照曜，其智尚浅，唯能得无丧有，未能双遣有无，故叹无有至深；谁能如此玄妙。而言无有者，非直无有，亦乃无无，四句百非，悉皆无有。以无之一字，无所不无，言约理广，故称无也。而言何从至此者，但无有之境，穷理尽性，自非玄德上士，孰能体之，是以浅学小智，无从而至也。
　　大马之捶钩者，年八十矣，而不失豪#32芒。
　　〔注〕拈#33捶钩之轻重，而无豪芒之差也。
　　〔疏〕大马，官号，楚之大司马也。捶，打锻也。钩，腰带也。大司马家有工人，少而善锻钩，行年八十，而捶钩弥巧，专性凝虑，故无豪芒之差失也。钩，称钩椎也，谓能拈捶钩推，知斤两之轻重，无豪芒之差失也。
　　大马曰：子巧与？有道与？
　　〔疏〕司马怪其年老而捶锻愈精，谓其工巧别有道衍也。
　　曰：臣有守也。臣之年二十而好捶
　　钩，於物无视也，非钩无察也。
　　〔疏〕更无别衍，有所守持。少年已来，专精好此，捶钩之外，无所观察，习以成性，遂至於斯也。
　　是用之者，假不用者也以长得其用，而况乎无不用者乎。物孰不资焉。
　　〔注〕都无怀，则物来皆应。
　　〔疏〕所以至老而长得其捶钩之用者，假赖於不用心视察他物故也。夫假不用为用，尚得终年，况乎体道圣人，无用无不用，故能成大用，万物资禀，不亦宜乎。
　　冉求问於仲尼曰：未有天地可知邪？仲尼曰：可。古犹今也。
　　〔注〕言天地常存，乃无未有之时。
　　〔疏〕姓冉，名求，仲尼弟子。师资发起，询问两仪未有之时可知已否。夫变化日新，则无今无古，古犹今也，故答云可知也。
　　冉求失问而退，明日复见，曰：昔者吾问未有天地可知乎？夫子曰：可。古犹今也。
　　〔疏〕失其问意，遂退而归。既遵应问，还用应答。
　　昔日吾昭然，今日吾昧然，敢问何谓也？
　　〔疏〕昔日初咨，心中昭然明察；今时后间，情虑昧然暗晦。敢问前明后暗，意谓如何？
　　仲尼曰：昔之昭然也，神者先受之；
　　〔注〕虚心以待命，斯神受也。
　　今之昧然也，且又为不神者求邪？
　　〔注〕思求更政不了。
　　〔疏〕先求未悟，锐彼精神，用心求受，故昭然明白也。后时领解，不复运用精神，直置任真，无所求请，故昧然暗塞也。求邪者，言不求也。
　　无古无今，无始无终。
　　〔注〕非唯无不得化而为有也，有亦不得化而为无矣。是以无有之为物，虽千变万化，而不得一为无也。不得一为无，故自古无未有之时而常存也。
　　〔疏〕日新而变，故无始无终，无今无古，故知无未有天地之时者也。
　　未有子孙而有子孙，可乎？
　　〔注〕言世世无极。
　　〔疏〕言子孙不相生，世世无极，天地人物，悉皆无原无有之时也。可乎，言不可也。
　　冉求未对。仲尼曰：已矣，未应矣。不以生生死，
　　〔注〕夫死者独化而死耳，非夫生者生此死也。
　　不以死死生。
　　〔注〕生者亦独化而生耳。
　　〔疏〕已，止也，未，无也。夫聚散死生，皆独化日新，未尝假赖，岂相因待。故不用生生此死，不用死死此生。冉求未对之问，仲尼止令无应，理尽於此，更何所言也？
　　死生有待邪？
　　〔注〕独化而足#34。
　　皆有所一体。
　　〔注〕死与生各自成一#35体。
　　〔疏〕死，独化也，岂更成一物哉。死既不待於生，故知生亦不待於死。死生聚散，各自成一体耳，故无所因待也。
　　有先天地生者#36物邪？物物者非物。物出不得先物也，犹其有物也。犹其有物也#37，无已。
　　〔注〕谁得先物者乎哉？吾以〔阴阳为先物，而#38阴阳者即所谓物耳。谁又先阴阳者乎？吾以自然为先之，而自然即物之自尔耳。吾以至道为先之矣，而至道者乃至无也。既以无矣，又奚为先？然则先物者谁乎哉？而犹有物，无已，明物之自然，非有使然也。
　　〔疏〕夫能物於物者，非物也。故非物则无先后，物出则是物，复不得有先於此物者。何以知其然邪？谓其犹是物故也。以此推量，竟无先物者也。然则先物者谁乎哉？明物之自然耳，自然则无穷已之时也。是知天地万物，自古以固存，无未有之时也。
　　圣人之爱人也终无已者，亦乃取於是者也。
　　〔注〕取於自尔者，恩流百代而不废也。
　　〔疏〕夫得道圣人，慈爱覆育，恩流百代而无穷止者，良由德合天地，妙体自然，故能虚己於彼，忘怀亭毒，不仁#39万物，刍狗苍生，盖取斯义而然也。
　　颜渊问乎仲尼曰：回尝闻诸夫子曰：无有所将，无有所迎。回敢问其游。
　　〔疏〕请夫子言。将，送也。夫圣人如镜，不送不迎；颜回问之日，未晓其理，故询诸尼父，问其所由。
　　仲尼曰：古之人，外化而内不化，
　　〔注〕以心顺形而形自化。
　　〔疏〕古人纯朴，合道者多，故能外形随物，内心凝静。
　　今之人，内化而外不化。
　　〔注〕以心使形。
　　〔疏〕内以缘通，变化无明，外形乖误，不能顺物。
　　与物化者，一不化者也。
　　〔注〕常无心，故一不化；一不化，乃能与物化者#40耳。
　　安化安不化，
　　〔注〕化与不化，皆任彼耳，斯无心也。
　　〔疏〕安，任也。夫圣人无心，随物流转，故化与不化，斯安任之，既无分别，曾不栗意也。
　　安与之相靡，
　　〔注〕直无心而恣其自化耳，非将迎而靡顺之。
　　〔疏〕靡，顺也。所谓化与不化悉安任者，为不件苍生，更相靡顺。
　　必与之莫多。
　　〔注〕不将不迎，则足而止。
　　〔疏〕虽复与物相顺，而亦不多仁恩，各止於分，彼我无损。
　　稀韦氏之囿，黄帝之圃，有虞氏之官，汤武之室。
　　〔注〕言夫无心而任化，乃常圣之所道处。
　　〔疏〕稀韦、轩辕、虞舜、股汤、周武，并是圣明王也。言无心顺物之道，乃是稀韦彷徨之苑囿，轩辕敖游之园圃，虞舜养德之官闱，汤武怡神之虚室，斯乃莘圣之所进而处之也。
　　君子之人，若儒墨者师，故以是非相毙也，而况今之人乎。
　　〔注〕圣，和也。夫儒墨之师，天下之难和者，而无心者犹故和之，而况其几乎。
　　〔疏〕整圣，和也。夫儒墨之师添更相是非，天下之难和者也，而圣人君子，犹能顺而和之。况乎令世之人，非儒墨之师者也。随而化之，不亦宜乎。
　　圣人处物不伤物。
　　〔注〕至顺也。
　　〔疏〕处俗和光，利而不害，故不伤之也。
　　不伤物者，物亦不能伤也。
　　〔注〕在我而已。
　　〔疏〕虚舟飘瓦，大顺韦生，韦生乐推，故处不害也。
　　唯无所伤者，为能与人#41相将迎。
　　〔注〕无心故至顺，至顺故能无所将迎而义冠於将迎也。
　　〔疏〕夫唯安任韦品，彼我无伤者，故能与物交际而明不迎而迎者。
　　山林与。皋壤与。使#42我欣欣然而乐与。
　　〔注〕山林皋壤，未善於我，而我便乐之，此为无故而乐也。
　　乐未毕也，哀又继之。
　　〔注〕夫无故而乐，亦无故而哀也。则几所乐不足乐，几所哀不足哀也。
　　〔疏〕几情滞执，忘生欣恶，忽睹高山茂林，神皋奥壤，则欣然钦慕，以为快乐；而乐情未几，哀又继之，情随事迁，哀乐斯变。此乃无故而乐，无故而哀，是知世之哀乐，不足计也。
　　哀乐之来，吾不能御，其去弗能止。悲夫，世人直为物逆旅耳。
　　〔注〕不能坐忘自得，而为哀乐所寄也。
　　〔疏〕逆旅，客舍也。穷达之来，不能御折，哀乐之去，不能禁止。而凡俗之人，不闲斯趣，譬彼客舍，为物所停，以妄为真，深可悲叹也。
　　夫知遇而不知所不遇，
　　〔注〕知之所遇者即知之，知之所不遇者即不知也。
　　知#43能能而不能所不能。
　　〔注〕所不能者，不能强能也。由此观之，知与不知，能与不能，制不出我也，当付之自然耳。
　　〔疏〕夫智有明合，能有工拙，各禀素分，不可强为。故分之所遇，知则知之，不遇者不能知也；分之所能，能则能之，性之不能，不可能也。譬乌飞鱼泳，蛛网蜕丸，率之自然宁非性也。
　　无知无能者，固人之所不兔也。
　　〔注〕受生各有分也。
　　〔疏〕既非圣人，未能智周万物，故知与不知，能与不能，禀生不同，机关各异，而流俗之人，叉固其所不免也。
　　夫务免乎人之所不免者，岂不亦悲哉。
　　〔疏〕人之所不免者，分外智能之事也。而几鄙之流不能安分，故锐意感情，务在独免，愚惑之甚，深可悲伤。
　　至言去言，至为去为。
　　〔注〕皆自得也。
　　〔疏〕至理之言，无言可言，故去言
　　也。至理之为，无为可为，故去为也。
　　齐知之所知，则浅矣。
　　〔注〕夫由知而后得者，假学者耳，故浅也。
　　〔疏〕见贤思齐，拾己效物，假学求理，运知访道，此乃浅近，岂日深知矣。
　　南华真经注疏卷之二十四竟
　　＃１四库本『狂屈』二字不重。
　　＃２四库本、浙江书局本『官』俱作『宫』。
　　＃３郭庆藩引文改『无』作『答』。
　　＃４王孝鱼认为『裁非』疑『裁制』之误。
　　＃５赵本『效』作『放』。
　　＃６依王叔岷说以下当补『死生』二字。
