<!-- { "loadSidebar": true } -->
　　夫至人有世，不亦大乎。而不足以为之累。
　　〔注〕用世，故不息其大也。
　　〔疏〕圣人威跨万乘，王有世界，位居九五，不亦大乎。而姑射汾阳，忘物忘己，即动即寂，何四海之能累乎。
　　天下奋样而不与之偕，
　　〔注〕静而顺之。
　　〔疏〕株，权也。偕，俱也。社稷类覆，宇内崩摧，趋世之人，奋动权株，叉静而自守，不与并逐也。
　　审乎无假而不与利迁，
　　〔注〕任真而直往也。
　　〔疏〕志性安静，委命任真，荣位既不关情，财利岂能迁动也。
　　极物之真，能守其本，
　　〔疏〕夫圣人灵鉴洞彻，穷理尽性，斯极物之真者也。而应感无方，动不伤寂，能守其本。
　　故外天地，遗万物，而神未尝有所困也。
　　〔疏〕虽复握图御寓，总统韦方，而忘外二仪，遗弃万物，是以为既无为，事既无事，心闲神王，何困弊之有。
　　通乎道，合乎德，
　　〔疏〕淡泊之心，通乎至道，虚忘之智，合乎上德，斯乃境智相会，能所冥符也。
　　退仁义，
　　〔注〕进道德也。
　　宾礼乐，
　　〔注〕以情性为主也。
　　〔疏〕退仁义之浇薄，进道德之淳和，宾礼乐之浮华，主无为之虚淡。
　　至人之心有所定矣。
　　〔注〕定於无为也。
　　〔疏〕恬淡无为而用不乖寂，定矣。
　　世之所贵道者书也，
　　〔疏〕道者，言说：书者，文字。世俗之人，说见浮浅，或托语以通心，或因书以表意，持许#31往来，以为贵重，不知无足可言也。书不过语，语有贵也。语之所贵者意也。
　　〔疏〕所以致书，贵宣於语，所以宣语，贵表於意也。
　　意有所随。意之所随者，不可以言传也，
　　〔疏〕随，从也。意之所出，从道而来，道既非色非声，故不可以言传说。
　　而世因贵言传书。世虽贵之哉，犹#32不足贵也，为其贵非其贵也。
　　〔注〕其贵怛在意言之表。
　　〔疏〕夫书以载言，言以传意，而末世之人，心灵暗塞，遂贵言重书，不能忘言求理。故虽贵之哉，犹不足贵者，为言书糟粕，非可贵之物也。故郭注云，其贵恒在意之表。
　　故视而可见者，形与色也；听而可闻者，名与声也。悲夫，世人以形色名声为足以得彼之情。夫形色名声果不足以得彼之情，
　　〔注〕得彼#33情，唯忘言遗书者耳。
　　〔疏〕夫目之所见，莫过形色，耳之所听，唯在名声？而世俗之人，不达至理，谓名言声色，尽道情实。岂知玄极，视听莫偕。愚惑如此，深可悲欺。郭注云，得彼之情，唯忘言遗书者也。
　　则知者不言，言者不知，而世岂识之哉。
　　〔注〕此绝学去知之意也。
　　〔疏〕知道者忘言，贵德者不知，而聋俗愚迷，岂能识悟。唯当达者方体之矣。
　　桓公读书於堂上。轮扁断轮於堂下，释椎凿而上，问桓公曰：敢问，公之所读者#34何言邪？
　　〔疏〕桓公，齐桓公也。轮，车轮也。扁，匠人名也。斯，雕斫也。释，放也。齐君骯读，轮扁打车，贵贱不同，事业各异，乃释放其具，方事质疑。欲明至道深玄，不可传集，故寄桓公匠者，略显忘言之致也。
　　公曰：圣人之言也。
　　〔疏〕所谓宪章文武，祖迷尧舜，是圣人之言。
　　曰：圣人在乎？
　　〔疏〕又问：圣人见在以不？
　　公曰：已死矣。
　　〔疏〕答曰：圣人虽死，厥教尚存焉。
　　曰：然则君之所读者，古人之糟魄已矣。
　　〔疏〕夫酒滓曰糟，渍糟曰粕。夫醇耐比乎道德，糟粕方之仁义，已陈刍狗，曾何足云。
　　桓公曰：寡人读书，轮人安得议乎。有说则可，无说则死。
　　〔疏〕贵贱礼隔，不可轻言，庸委之夫，辄敢议论。说若有理，方可免辜，其如无辞，叉获死罪。
　　输扁曰：臣也以臣之事观之。断轮，徐则甘而不固，疾则苦而不入。不徐不疾，得之於手而应於心，口不能言，有数存焉於其问。
　　〔疏〕甘，缓也。苦，急也。数，衍也。夫斯轮失所则罕固，若使得宜，则口不能言也。况之理教，其义亦然。
　　臣不能以喻臣之子，臣之子，亦不能受之於臣，是以行年七十而老断轮。
　　〔注〕此言物各有性，教学之无益也。
　　〔疏〕喻，晓也。轮扁之卫，不能示其子，轮扁之子，亦不能禀受其教，是以行年至老，不勉斤斧之劳。故知物各有性，不可仿效。
　　古之人与其不可传也死矣，然则君之所读者，古人之糟魄已矣。
　　〔注〕当古#35之事，已灭#36於古矣，虽或传之，岂能使古在今哉。古不在今，今事已变，故绝学任性，与时变化而后至焉。
　　〔疏〕夫圣人制法，利物随时，时既不停，法亦随变。是以古人古法沦残於前，今法今人自兴於后，无容执古圣迩行乎今世。故知所读之书，定是糟粕也。
　　南华真经注疏卷之十五竟
　　＃１『薄』疑『转』之误，依郭庆藩引文及上下文当改。
　　＃２『方』依郭庆藩引文及文意补。
　　＃３《阙误》引张君房本『自』下有『然』字。
　　＃４『中』字依郭注本、四库本补足。
　　＃５郭庆藩引文『褒』作『邪』。
　　＃６《阙误》引张君房本『至』下有『也』字。
　　＃７『於静』二字郭庆藩引文作『故平至也』四字。
　　＃８《阙误》引张君房本『伦』作『备』。
　　＃９郭庆藩引文『美』作『义』。
　　＃１０世德堂本无『此』字。
　　＃１１郭庆藩引文『艺』作『叶』。
　　＃１２『者』字依郭庆藩引文及上下文补。
　　＃１３『下』和下句『上』字依郭庆藩引文及上下文当互换。
　　＃１４＃１５赵本无『言』字『至』字。
　　＃１６《阙误》引张君房本『神』下有『也』字。
　　＃１７『偬』疑为『僭』之误，依郭庆藩引文当改。
　　＃１８『藏』疑『臧』之误，今依郭庆藩引文及文意改。
　　＃１９世德堂本『官』作『言』。
　　＃２０『照』疑『暗」之误，今依郭庆藩引文及上下文意当改。
　　＃２１『仁』字依诸本补。
　　＃２２郭庆藩引文『悉』作『为』。
　　＃２３赵本作『太』。
　　＃２４世德堂本『已」作『以』。
　　＃２５四库本、浙江书局本无『而』字。
　　＃２６郭庆藩引文原作『峙』，改作『埃』。
　　＃２７原作『林』，疑为『朴』之讹，今依四库本、浙江书局本改。
　　＃２８四库本、浙江书局本『境』作『竟』。
　　＃２９四库本、浙江书局本『如』俱作『知』。
　　＃３０《阙误》引江南古藏本重『渊』字。
　　＃３１郭庆藩引文改『许』作『诵』。
　　＃３２郭庆藩引文『犹』前有『我』字。
　　＃３３王孝鱼依宋本及疏『彼』下补『之』字。
　　＃３４四库本、浙江书局本『者』均作『为』。
　　＃３５赵本『古』作『今』。
　　＃３６赵练议本『灭』作『咸』。
　　南华真经注疏卷之十六
　　河　南　郭　象　注
　　唐西华法师成玄英疏
　　外篇天运第十四
　　天其运乎？
　　〔注〕不运而自行也。
　　〔疏〕言天禀阳气，清浮在上，无心运行而自动之也。
　　地其处乎？
　　〔注〕不处而自止也。
　　〔疏〕地禀阴气，浊沈在下，亦无心宁静而自止。
　　日月其争於所乎？
　　〔注〕不争所而自代谢也。
　　〔疏〕昼夜照临，出没往来，自然如是。既无情於代谢，岂有心於争处。
　　孰主张是？
　　〔疏〕孰，谁也。是者，指斥前文也。言四时八节，云行雨施，覆育苍生，亭毒群品，谁为主宰而施张乎？此一句解天运。
　　孰维纲是？
　　〔注〕皆自尔。
　　〔疏〕山岳产育，川源流注，包容万物，运载无穷，春生夏长，铃无差武。是谁维持纲纪，故得如斯？此一句解地处也。
　　孰居无事推而行是？
　　〔注〕无则无所能推，有则各自有事。然则无事而推行是者谁乎哉？各自行耳。
　　〔疏〕夫日月代谢，星辰朗耀，各有度数，咸由自然。谁安居无事，推算而行之乎？此一句解日月争所。已前三者，并假设疑问，显发幽微。故知皆自尔耳，无物使之然也。
　　意者其有机缄而不得已邪？
　　〔疏〕机，关也。缄，闭也。玄冬肃杀，夜宵暗昧，以意亿度，谓有主司关闭，事不得已，致令如此。以理推者，皆自尔也。方地不动，其义亦然也。
　　意者其运转而不能自止邪？
　　〔注〕自尔，故不可知也。
　　〔疏〕至如青春气发，万物皆生，昼夜开明，六合俱照，气序运转，致兹生育，寻其理趣，无物使然。圆天运行，其义亦尔也。
　　云者为雨乎？雨者为云乎？
　　〔注〕二者俱不能相为，各自尔也。
　　〔疏〕夫气腾而上，所以为云：云散而下，流润成雨。然推寻始末，皆无攸肇，故知二者不能相为。
　　孰隆弛是？
　　〔疏〕隆，兴也。弛，废也。言谁兴云雨而洪注滂池，谁废甘泽而致兹亢旱也。
　　孰居无事淫乐而劝是？
　　〔疏〕谁安居无事，自励劝彼，作此淫雨而快乐邪？司马本作倦字。
　　风起北方，一西一东有#1上彷徨，孰嘘吸是？孰居无事而披拂是？
　　〔疏〕彷徨，回转之貌也。嘘吸，犹吐纳也。披拂，犹扇动也。北方阴气，起风之所，故云北方。夫风吹无心，东西任适，或彷徨而居空裹，或嘘吸而在山中，披拂升降，略无定准。孰居无事而为此乎？盖自然也。
　　敢问何故？
　　〔注〕设问所以自尔之故。
　　〔疏〕此句总问以前有何意故也。
　　巫咸招曰：来。吾语汝。天有六极五常，
　　〔注〕夫物事之近，或知其故，然寻其原以至乎极，则无故而自尔也。自尔则无所稍问其故也，但当顺之。
　　〔疏〕巫咸，神巫也，为殷中宗相。招，名也。六极，谓六合，四方上下也。五常，谓五行，金木水火土，人伦之常性也。言自然之理，有此六极五常，至於日月风云，例皆如此，但当任之，自然具足，何为措意於其问哉。
　　帝王顺之则治，逆之则凶。
　　〔注〕夫假学可变，而天性不可逆也。
　　〔疏〕夫帝王者，上符天道，下顺苍生，垂拱无为，因循任物，则天下治矣。而逆万国之欢心，乖二仪之和气，所作凶游#2，则祸乱生也。
　　九洛之事，治成德备，监照下土，
　　〔疏〕九洛之事者，九州聚落之事也。言王者应天顺物，驭用无心，故致天下太平，人歌击壤。九州聚落之地，治定功成；八荒夷狄之邦，道圆德备。既合二仪，覆载万物；又齐三景，照临下土。
　　天下载之，此谓上皇。
　　〔注〕顺其自尔故也。
