<!-- { "loadSidebar": true } -->
　　〔疏〕殷，大也。逝，往也。跃步，犹疾行也。留，伺侯也。翅大不能远飞，目大不能远视。庄生怪其如此，仍即起意规求，既而举步疾行，把弹弓而伺候。
　　睹一蝉，方得美荫而忘其身；螳娘执翳而搏之，见得而忘其形；
　　〔注〕执木叶以自翳於蝉，而忘其形之见乎异鹊也。
　　异鹊从而利之，见利而忘其真。
　　〔注〕目能睹，翼能逝，此乌之真性也，今见利，故忘之。
　　〔疏〕搏，捕也。真，性命也。庄生执弹未放，中问忽见一蝉，隐於树叶，美兹荫庇，不觉有身；有螳娘执木叶以自翳，意在捕蝉，不觉形见异鹊；异鹊从螳蚊之后，利其捕蝉之便，意在取利，不觉性命之危，所谓忘其真矣。
　　庄周休然曰：噫。物固相累，
　　〔注〕相为利者，怛#26相为累。
　　〔疏〕既睹蝉鹊徇利忘身，於是休然惊惕，仍言#27噫叹之声。故知物相利者，又有累忧。
　　二类相召也。
　　〔注〕夫有欲於物者，物亦有欲之。
　　〔疏〕夫有欲於物者，物亦欲之也。是以蝉鹊俱世物之徒，利害相召，叉其然也。
　　捐弹而反走，虞人逐谇之。
　　〔注〕评，问之也。
　　〔疏〕捐，弃也。虞人，掌栗园之虞侯也，评，问也。既觉利害相随，弃弹弓而反走，虞人谓其盗栗，故逐而问之。
　　庄周反入#28，三月不庭。兰且从而问之：夫子何为顷问甚不庭乎？
　　〔疏〕庄周见鹊忘身，被疑盗栗，归家愧耻，不出门庭。姓兰名且，庄子弟子，怪师顷来闭户，所以从而问之。
　　庄周曰：吾守形而忘身，
　　〔注〕夫身在人问，世有夷险，若推夷易之形於此世而不度此世之所宜，斯守形而忘身者也。
　　观於浊水而迷清渊。
　　〔注〕见彼而不明，即因彼以自见，几忘反鉴之道也。
　　〔疏〕我见利徇物，爱守其形，而利害相召，忘身者也。既睹鹊蝉，归家不出门庭，疑亦自责，所以静观浊水，所以迷於清泉，虽非本性合意，犹存反照之道。
　　且吾闻诸夫#29子曰：入其俗，从其俗#30，
　　〔注〕不违其禁令也。
　　〔疏〕庄周师老聘，故称老子为夫子也。夫达者同尘入俗，俗有禁令，从而行之。今既游彼雕陵，被疑盗栗，轻犯宪网。悔责之辞。
　　今吾游於雕陵而忘吾身，异鹊感吾颗，游於栗林而忘真，栗林#31虞人以吾为戮，吾所以不庭也。
　　〔注〕以见问为戮。夫庄子推平於天下，故每寄言以出#32意，乃毁仲尼，贱老聘，上拾击乎三皇，下痛病其一身也。
　　〔疏〕意在异鹊，遂忘栗林之禁令，斯忘身也。字亦作真字者，随字读之。虞人谓我偷栗，是成身耻之辱如此，是故不庭。夫庄子大人，隐身卑位，邀游宋国，养性漆园，岂迷目於清渊，留意於利害者邪。盖欲评品韦性，毁残其身耳。
　　阳子之宋，宿於逆旅。逆旅人#33有妾二人，其一人美，其一人恶，恶者贵而美者贱。阳子问其故，逆旅小子对曰：其美者自美，吾不知其美也；其恶者自恶，吾不知其恶也。
　　〔疏〕姓阳，名朱，字子居，秦人也。逆旅，店也。往於宋国，宿於中地逆旅。美者恃其美，故人忘其美而不知也；恶者谦下自恶，故人忘其恶而不知也。
　　阳子曰：弟子记之。行贤而去自贤之行，安往而不爱哉。
　　〔注〕言目贤之道，无时而可#34。
　　〔疏〕夫种德立行而去自贤轻物之心者，何往而不得爱重哉。故命门人记之云耳。
　　南华真经注疏卷之二十二竟
　　＃１赵本作『不重材与不材之问』。
　　＃２『直」疑『真』之误，依郭庆藩引文及文意当改正
　　＃３『柱』和下句『荣』字，四库本、浙江书局本均作『挫』字和『议』字。
　　＃４郭庆藩引文改『财』作『贱』。
　　＃５郭庆藩引文改『法』作『患』。
　　＃６四库本、浙江书局本『旦』俱作『且」。
　　＃７唐写本『疏」下有『草』字。
　　＃８四库本、浙江书局本斗褊』俱用『偏』。
　　＃９『周王庆忌』疑误，依《释文》当作『庆忌周王』。
　　＃１０四库本、浙江书局本『梁』俱作『众』。
　　＃１１『传』依《释文》及世德堂本当改作『传』。
　　＃１２依正文及文意『情』字疑当作『穷』。
　　＃１３赵本『毫』作『豪』。
　　＃１４赵本无以下『子恶死乎日然』六字。
　　＃１５四库本、浙江书局本无『其』字。
　　＃１６赵本同，郭注本『雩』作『掌』，世德堂『雩』作『库』。
　　＃１７郭庆藩引文删『重』字。
　　＃１８敦煌本『爱』作『受』。
　　＃１９王孝鱼依上文改『籍』作『述』。
　　＃２０赵本作『腾』。
　　＃２１王孝鱼依下正文『爵禄并至禄上』补『爵』。
　　＃２２《阙误》引江南古藏本『物』作『化』。
　　＃２３郭庆藩引文改『咏』作『视』。
　　＃２４郭庆藩引文删『无』字。
　　＃２５《阙误》作门寨』，云：张本作『赛』。
　　＃２６赵本作『常』。
　　＃２７郭庆藩引文改『言』作『发』。
　　＃２８《阙误》引扛南古藏本『入』下有『官』字。
　　＃２９『诸夫』二字原缺，今依四库本补。
　　＃３０王孝鱼依《阙误》引成本及郭注改作『令』。
　　＃３１《阙误》引文张本均无『栗林』二字。
　　＃３２赵本无『言以出』三字。
　　＃３３《阙误》引刘得一本『人』作『之』。
　　＃３４赵本『可』下有『也』字。
　　南华真经注疏卷之二十三
　　河　南　郭　象　注
　　唐西华法师成玄英疏
　　外篇田子方第二十一
　　田子方侍坐於魏文侯，数称溪工。
　　〔疏〕姓田，名无择，字子方，馈之贤人也，文侯师也。文侯是毕万七世孙，武侯之父也。姓溪，名工，亦魏之贤人。
　　文侯曰：溪工，子之师邪？子方曰：非也，无择之里人也；称道数当，故无择称之。
　　〔疏〕溪工是子方乡里人也，称说言道，频当於理，故无择称之，不是师。
　　文侯曰：然则子无师邪？子方曰：有。曰：子之师谁邪？子方曰：东郭顺子。文侯曰：然则夫子何故未尝称之？
　　〔疏〕居在郭东，因以为氏，名顺子，子方之师也。既是先生之师，何故不称说之？
　　子方曰：其为人也真，
　　〔注〕无假也。
　　〔疏〕所谓真道人也。
　　人貌而天，
　　〔注〕虽貌与人同，而独任自然。
　　〔疏〕虽复貌同人理，而心契自然也。
　　虚缘而葆真，
　　〔注〕虚而顺物，故真不失#1。
　　〔疏〕缘，顺也。虚心顺物，而怛守真宗，动而常寂也。
　　清而容物。
　　〔注〕夫清者息於大洁，今清而容物，与天同也。
　　〔疏〕郭注云，清者息於大洁，今清而容物，与天同也。
　　物无道，正容以悟之，使人之意也消。
　　〔注〕旷然清虚，正己而已，而物邪自消。
　　〔疏〕世问无道之物，邪僻之人，东郭自正容仪，令其晓悟，使惑乱之意自然消除也。
　　无择何足以称之。
　　〔疏〕师之盛德，深玄若是，无择庸鄙，何足称扬也。
　　子方出，文侯傥然终日不言，召前立臣而语之日；远矣，全德之君子。
　　〔疏〕傥然，自失之貌。闻谈顺子之德，傥然靡据，自然失所谓，故终日不言。於是召前立侍之臣，与之语话，叹束郭子之道，深远难知，谅全德之人，可以君子万物也。
　　始吾以圣智之言仁义之行为至矣，吾闻子方之师，吾形解而不欲动，口钳而不欲言。
　　〔注〕自觉其近。
　　吾所学者真正梗耳，
　　〔注〕非真物也。
　　〔疏〕我初昔修学，用先王圣智之言，周孔仁义之行，为穷理至极；今闻说子方之师，其道宏博，遂使吾形解散，不能动止，口舌钳困，无可言语，自觉所学，土人而已，逢雨则坏，并非真物。土梗者，土人也。
　　夫魏真为我累耳。
　　〔注〕知至贵者，以人爵为累也。
　　〔疏〕既闻真道，东体坐忘，故知爵位坛土，适为忧累耳。
　　温伯雪子适齐，舍於鲁。鲁人有请见之者，温伯雪子曰：不可。吾闻中国之君子，明乎礼义而陋於知人心，吾不欲见也。
　　〔疏〕姓温，名伯，字雪子，楚之怀道人也。中国，鲁国也。陋，拙也。自楚往齐，途经於鲁，止於主人之舍。鲁人是孔子门人，闻温伯雪子贤人，请欲相见，温伯不许，云：我闻中国之人，明於礼义圣述，而拙於知人心，是故不欲见也。
　　至於齐，反舍於鲁，是人也又请见。
　　〔疏〕温伯至齐，反还舍鲁，是前之人，复欲请见。
　　温伯雪子曰：往也薪见我，今也又薪见我，是必有以振我也。
　　〔疏〕薪，求也。振，动也。昔我往齐，求见於我，我今还鲁，复来求见，必当别有所以，故欲感动我来。
　　出而见客，入而叹。明日见客，又入而叹。其仆曰：每见之客也，必入而叹，何邪？
　　〔疏〕前后见客，频自嗟叹，温伯仆隶，怪而问之也。
　　曰：吾固告子矣：中国之民，明乎礼义而陋乎知人心。昔之见我者，进退一成规，一成矩，从容一若龙，一若虎，
　　〔注〕盘辟其步，逶迤其进。
　　〔疏〕擎跪揖让，前却方圆，逶迤若龙，盘辟如虎。
　　其谏我也似子，其道#2我也似父，
　　〔注〕礼义之弊，有斯饰也。
　　是以叹也，
　　〔疏〕匡谏我也，如子之事父；训导我也，似父之教子。夫远近尊卑，自有情义，既非天性，何事殷勤。是知圣适之弊，遂有斯矫，是以叹之也。
　　仲尼见之而不言。
　　〔注〕已知其心矣。
　　子路曰：吾子欲见温伯雪子久矣，见之而不言，何邪？
　　〔疏〕二人得意，所以忘言。仲由怪之，是故起问焉。
　　仲尼曰：若夫子者，目击而道存矣，亦不可以容声矣。
　　〔注〕目裁往，意已达，无所容其德音也。
　　〔疏〕击，动也。夫体悟之人，忘言得理，月裁运动而玄道存焉，无劳更事辞费，容其声之说也。
　　颜渊问於仲尼曰：夫子步亦步，夫子趋，亦趋，夫子驰亦驰；夫子奔逸绝尘，而回瞠若乎后矢#3。夫子曰：回，何谓邪？曰；夫子步，亦步也；夫子言，亦言也；夫子趋，亦趋也；夫子辩，亦辩也；夫子驰，亦驰也；夫子言道，回亦言道也；及奔逸绝尘而回瞠若乎后者，夫子不言而信，不比而周，无器而民蹈乎前，而不知所以然而已矣。
