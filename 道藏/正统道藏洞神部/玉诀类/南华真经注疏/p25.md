<!-- { "loadSidebar": true } -->
　　〔疏〕天时已过，曾无悔吝之心；分命偶当，不以自得为美。
　　若然者，登高不栗，入水不濡，入火不热。是知之能登假於道也若此。
　　〔注〕言夫能之登至於道者，若此之远也。理固自全，非畏死也。故真人陆行而非避濡也，远火而非逃热也，无过而非措当也。故虽不以热为热而未尝赴火，不以濡为濡未尝蹈水，不以死为死未尝丧生。故夫生者，岂生之而生哉，成者，岂成之而成哉。故任之而无，不至者，真人也，岂有巢意於所遇哉。
　　〔疏〕栗，惧也。濡，湿也。登，升也。假，至也。真人达生死之不二，体安危之为一，故能入水入火，曾不介怀，登高履危，岂复惊惧。真知之士，有此功能，升至玄道，故得如是者也。
　　古之真人，其寝不梦，
　　〔注〕无意想也。
　　其觉无忧。
　　〔注〕当所遇而安也。
　　〔疏〕梦者，情意妄想也。而真人无情虑，绝思想，故虽寝寐，寂泊而不梦，以至觉悟，常适而无忧也。
　　其食不甘，
　　〔注〕理当食耳。
　　〔疏〕混迸人问，同尘而食，不耽滋味，故不知甘美。
　　其息深深。真人之息以踵，
　　〔注〕乃在根本中来。
　　〔疏〕踵，足根也。真人心性和缓，智照凝寂，至於气息，亦复徐迟，脚踵中来，明其深静也。
　　众人之息以喉。屈服者，其哑言若哇。
　　〔注〕气不平畅。
　　〔疏〕哑，喉也。哇，碍也。凡俗之人，心灵驰竞，言语喘息，唯出咽喉。情躁气促，不能深静，屈折起伏，气不调和，咽喉哑之中怛如哇碍也。
　　其嗜欲深者，其天机浅。
　　〔注〕深根宁极，然后反一无欲。
　　〔疏〕夫耽嗜诸尘而情欲深重者，其天然机神浅钝故也。若使智照深远，岂其然乎。
　　古之真人，不知悦生，不知恶死；
　　〔注〕与化为体。
　　〔疏〕气聚为生，生为我时；气散而死，死为我顺。既冥於变化，故不以悦恶存怀。
　　其出不欣，其入不距；
　　〔注〕泰然而任之。
　　〔疏〕时应出生，本无情於听乐；时应入死，岂有意於距讳耶。
　　翛然而往，鲦然而来而已矣。
　　〔注〕寄之至理，故往来而不难。
　　〔疏〕修然，无系貌也。绦然独化，任理遨游，虽复死往生来，曾无意恋之者也。
　　不忘其所始，不求其所终；
　　〔注〕终始变化，皆忘之矣，岂直逆忘其生，而犹伏#5探求死意也。
　　〔疏〕始，生也。终，死也。生死都遣，曾无执滞。岂直独忘其生而偏求於死耶？终始均平，所遇斯适也。
　　受#6而喜之，
　　〔注〕不问所受者何物，遇之而无不适也。
　　〔疏〕喜所遇也。
　　忘而复之，
　　〔注〕复之不由於识，乃至。
　　〔疏〕反未生也。
　　是之谓不以心捐道，不以人助天。是之谓真人。
　　〔注〕人生而静，天之性也；感物而动，性之欲也。物之感人无穷，人之逐欲无节，则天理灭矣。真人知用心则背道，助天则伤生，故不为也。
　　〔疏〕是谓者，指斥前文，总结其旨也。捐，弃也。言上来智德#7忘生，可谓不用取拾之心，捐弃虚通之道；亦不用人情分别，添助自然之分。能如是者，名日真人也。
　　若然者，其心志，
　　〔注〕所居而安为志。
　　〔疏〕若如以前不捐道等心，是心怀志操#8能致然也。故《老经》云，强行者有志。
　　其容寂，
　　〔注〕虽行而无伤於静。
　　其颗类；
　　〔注〕类，大朴之貌。
　　〔疏〕颈，额也。类，大朴貌。夫真人降世，挺气异凡，非直智照虚明，志力弘普，亦乃威容闲雅，相貌端严。日角月玄#9，即斯类也。
　　赓然似秋，
　　〔注〕杀物非为威也。
　　暖然似春，
　　〔注〕生物非为弁也。
　　喜怒通四时，
　　〔注〕夫体道合变者，与寒暑同其温严，而未尝有心也。然有温严之貌，生杀之节，故寄名於喜怒。
　　〔疏〕圣人无心，有感斯应，威恩适务，宽猛逗机。同素秋之降霜，初无心於肃杀；似青春之生育，宁有意於仁惠。是以真人如雷行风动，木茂花敷，覆载合乎二仪，喜怒通乎四序。
　　与物有宜而莫知其极。
　　〔注〕无心於物，故不夺物宜；无物不宜，故莫知其极。
　　〔疏〕真人应世，赴感随时，与物交涉，铃有宜便。而虚心慈爱，常善救人，量等太虚，故莫知其极。
　　故圣人之用兵也，亡国而不失人心；
　　〔疏〕尧攻丛支，禹攻有扈，成汤灭夏，周武伐殷，并上合天时，下符人事。所以兴动干戈，吊民问罪，虽复灭亡邦国，而不失百姓欢心故也。
　　利泽施乎万世，不为爱人。
　　〔注〕因人心之所欲亡而亡之，故不失人心也。夫白日登天，六合俱照，非爱人而照之也。故圣人之在天下，暖焉若春阳之自和，故蒙#10泽者不谢，妻乎若秋霜之自降，故雕落者不怨。
　　〔疏〕利物滋泽，事等阳春，岂直一时，乃施乎万世。若刍狗百姓，故无偏爱之情。
　　故乐通物，非圣人也；
　　〔注〕夫圣人无乐也，直莫之塞而物自通。
　　〔疏〕夫悬镜高堂，物来斯照，不迎不送，岂有情哉。大圣应机，其义亦尔。和而不唱，非谓乐通。故知惑意於物，非圣人者也。
　　有亲，非仁也；
　　〔注〕至人#11无亲，任理而自存。
　　〔疏〕至人无亲，亲则非至人也。
　　天时，非贤也；
　　〔注〕时人#12者，未若忘时而自合之贤也。
　　〔疏〕占玄象之亏盈，侯天时之去就，此乃小智，岂是大贤者也。
　　利害不通，非君子也；
　　〔注〕不能一是非之涂而就利违害，则伤德而累当矣。
　　〔疏〕未能一穷通，均利害，而择情荣辱，封执是非者，身且不能自达，焉能君子人物乎。
　　行名失己，非士也；
　　〔注〕善为士者，遗名而自得，故名当其实而福应其身。
　　〔疏〕矫行求名，失其己性，此乃流俗之人，非为道之士。
　　亡身不真，非役人也。
　　〔注〕自失其性而矫以从物，受役多矣，安能役人。
　　〔疏〕夫矫行丧真，求名亡己，斯乃受人驱役，焉能役人之哉。
　　若狐不偕、务光、伯夷、叔齐、箕子、胥余、纪他、申徒狄，是役人之役，适人之适，而不自适其适者也。
　　〔注〕斯皆合己效#13人，徇彼伤我也。
　　〔疏〕姓狐，字不偕，古之贤人，云尧时贤人，不受尧让，投河而死。务光，黄帝时人，身长七尺。又云：夏时人，饵药养性，好鼓琴，汤让天下不受，自负石沉於庐水。伯夷叔齐，辽西孤竹君之二子，神农之裔，姓姜氏。父死，兄弟相让，不肯嗣位，闻西伯有道，试往观焉。逢文王崩，武王伐纣，夷齐扣马而谏，武王不从，遂隐於河束首阳山，不食其粟，卒饿而死。箕子，殷纣贤臣，谏纣不从，遂遭奴戮。胥余#14者、箕子，名也。又解：是楚大夫伍奢之子，名员，字子胥，吴王夫差之臣，忠谏不从，抉#15眼而死，尸沉乎江。纪他者，姓纪，名他，汤时逸人也；闻汤让务光，恐及乎己，遂将弟子陷於窍水而死。申徒狄闻之，因以踏河。此数子者，皆矫情伪行，亢志立名，分外波荡，遂至於此。自饿自况，促龄夭命，而芳名令誉，传诸史籍。斯乃被他驱使，何能役人。悦乐众人之耳目，焉能自适其情性耶。
　　古之真人，其状义而不朋，
　　〔注〕与物同宜而非朋党。
　　〔疏〕状，进也。义，宜也。降进同世，随物所宜，而虚己均平，曾无偏党也。
　　若不足而不承；
　　〔注〕冲#16虚无余，如若不足也；下之而无不上，若不足而不承也。
　　〔疏〕韬晦冲虚，犹如神智不足；率也。
　　与乎其瓤而不坚也，
　　〔注〕常游於独而非固守#17。
　　〔疏〕觚，独也。坚，固也。彷徨放任，容与自得，遨游独化之场而不固执之。
　　张乎其虚而不华也；
　　〔注〕旷然无怀，乃至於实。
　　〔疏〕张，广大貌也。灵府宽闲，与虚空等量，而智德真实，故不浮华。
　　郦邮乎其似喜乎#18。
　　〔注〕至人无喜，畅然和适，故似喜也。
　　〔疏〕邓那，喜貌也。随变任化，所遇斯适，实忘喜怒，故云似喜者也。
　　崔乎其不得已乎#19。
　　〔注〕动静行止，常居叉然之极。
　　〔疏〕崔，动也。已，止也。真人凝寂，应物无方，迫而后动，非关先唱故，不得已而应之者也。
　　痛乎进我色也，
　　〔注〕不以物伤己也。
　　〔疏〕清，聚也。进益也。心同止水，故能清聚群生。是以应而无情，惠而不费，适我益我，神色终无喊损者也。
　　与乎止我德也；
　　〔注〕无所趋也。
　　〔疏〕虽复应动随世，接物逗机，而怛容与无为，作於真德，所谓动而常寂者也。
　　厉乎其似世乎#20。
　　〔注〕至人无厉，与世同行，故若厉也。
　　〔疏〕厉，危也。真人一於安危，冥於祸福，而和光同世，亦似厉乎。如孔子之困匡人，文王之拘美里，虽遭危厄，不废无为之事也。
　　警乎其未可制也；
　　〔注〕高放而自得。
　　〔疏〕圣德广大，警然高远，超於世表，故不可禁制也。
　　连乎其似好闭也，
　　〔注〕绵邈深远，莫见其门。
　　〔疏〕连，长也。圣德遐长，连绵难测。心如路绝，孰见其门，昏默音声，似如闭门，不闻见也。
　　悦乎忘其言也。
　　〔注〕不识不知而天机自发，故悦然也。
　　〔疏〕悦，无心貌也。放任安排，无为虚淡，得玄珠於赤水，所以忘言。自此以前，历显真人自利利他内外德行，从此以下，明真人利物为政之方也。
　　以刑为体，
　　〔注〕刑者，治之体，非我为。
　　以礼为翼，
　　〔注〕礼者，世之所以自行耳，非我制。
　　〔疏〕用刑法为治，政之体本；以礼物为驭#21，物之羽仪。
　　以知为时，
　　〔注〕知者#22自，时之动，非我唱。
　　以德为循。
　　〔注〕德者，自彼所循，非我作。
　　〔疏〕循，顺也。用智照机，不失时候；以德接物，俯顺物情。以前略标，此以下解释也。
　　以刑为体者，绰乎其杀也；
　　〔注〕任治之自杀，故虽杀而宽。
　　〔疏〕绰，宽也。所以用刑法为治体者，以杀止杀，杀一惩万，故虽杀而宽简。是以惠者民之伟，法者民之父。
　　以礼为翼者，所以行於世也；
　　〔注〕顺世之所行，故无不行。
　　〔疏〕礼虽忠信之薄，而为御世之首，故不学礼无以立，非礼勿动，非礼勿言，人而无礼，胡不迷死。是故礼之於治，要哉。羽翼人伦，所以大行於世者也。
