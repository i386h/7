<!-- { "loadSidebar": true } -->
　　误而可矣。
　　〔注〕正不可也。
　　〔疏〕以贞干之迹错误行之，正不可也。
　　今使民离实学伪，非所以视民也，为后世虑，不若休之。
　　〔注〕问不谓当时也。
　　〔疏〕离实性，学伪法，不可教示黎民，虑后世荒乱，不如休止也。
　　难治也。
　　〔注〕治之则伪，故圣人不治也。
　　〔疏〕舍己效物，圣人不治也。
　　施於人而不忘，非天布也。
　　〔注〕布而识之，非刍狗万物也。
　　〔疏〕二仪布生万物，岂贵#17恩也。
　　商贾不齿，
　　〔注〕况士君子乎。
　　〔疏〕夫能施求报，商客尚不齿理，况君子士人乎。
　　虽以事#18齿之，神者弗齿。
　　〔注〕要能施惠，故於事不得不齿，以其不忘，故心神忽之。此百姓之大情也。
　　〔疏〕施而不忘，未合天道。能施恩惠，於物事不得不齿，为责求报，心神轻忽不录，百姓之情也。事之者，性情也。
　　为外刑者，金与木也；
　　〔注〕金，谓刀锯斧钺；木谓棰楚极桎。
　　为内刑者，动与过也。
　　〔注〕静而当，则外内#19无刑。
　　宵人之离外刑者，金木讯#20之；
　　〔疏〕宵，暗夜也。离，罗也。讯，问也。暗惑之人，罹於宪网，身遭枷杻斧钺之刑也。
　　离内刑者，阴阳食之。
　　〔注〕动而过分，则性气伤於内，金木讯於外也。
　　〔疏〕若不止分，则内结寒暑，阴阳残食之也。
　　夫免乎外内之刑者，唯真人能之。
　　〔注〕自非真人，未有能止其分者，故必外内受刑，但不问大小耳。
　　〔疏〕心若死灰，内不滑灵府，形同槁木，外不挂桎梏，唯真人哉。
　　孔子曰：凡人心险於山川，难於知天；天犹有春秋冬夏旦暮之期，人者厚貌深情。
　　〔疏〕人心难知，甚於山川，过於苍昊。厚深之状，列在下文。
　　故有貌愿而益，有畏若不肖，
　　〔疏〕愿，悫真也。不肖，不似也。人有形如悫真，而心益虚浮也；有心实长者，形如不肖也。
　　有顺#21怀而远，
　　〔疏〕怀，急也。形顺躁急而心达理也。
　　有坚而缦，有缓而针。
　　〔注〕言人情貌之反有如此者。
　　〔疏〕缦，缓也。焊，急也。自有形如坚固而实散缦，亦有外形宽缓心内躁急也。
　　故其就义若渴者，其去义若热。
　　〔注〕但为难知耳，未为殊无迹。
　　〔疏〕人有就仁义如渴思水，舍仁义若热逃火，虽复难知，未为无迹。征#22验具#23列下文也。
　　故君子远使之而观其忠，近使之而观其敬，
　　〔疏〕远使忠佞斯彰，咫步敬慢立明者也。
　　烦使之而观其能，
　　〔疏〕烦极任使，察其彼能。
　　卒然问焉而观其知，
　　〔疏〕卒问近对，观其愿智。
　　急与之期而观其信，
　　〔疏〕忽卒与期，观信契也。
　　委之以财而观其仁，
　　〔疏〕仁者不贪。
　　告之以危而观其节，
　　〔疏〕告危亡，验节操。
　　醉之以酒而观其则，杂之以处而观其色。
　　〔疏〕至人酒不能昏法则，男女参居，贞操不易。
　　九征至，不肖人得矣。
　　〔疏〕君子易观，不肖难明。然视其所以，观其所由，察其所安，搜之有涂，亦可知也。
　　〔疏〕九事征验，小人君子，厚貌深情，必无所避。
　　正考父一命而伛，再命而偻，三命而俯，循墙而走，孰敢不轨。
　　〔注〕言人不敢以不轨之事侮之。
　　〔疏〕考，成也。父，大也。有考成大德而履正道，故号正考父，则孔子十代祖宋大夫也。士一命，大夫二命，卿三命也。偃曲循墙，并敬容极恭，卑退若此，谁敢将不轨之事而侮之也。
　　如而夫者，一命而吕巨，再命而於车上舞，三命而名诸父，孰协唐许。
　　〔注〕而夫，谓凡夫也。唐，谓尧也，许，谓许由也。言而夫与考父者，谁同於唐许之事也。
　　〔疏〕而夫#24鄙夫也。诸父，伯叔也。凡夫笃竞轩冕，一命则吕巨夸华，再命则援绥作舞，三命善识自高，下呼伯叔之名。然考夫谦夸各异#25，格量胜劣，谁同唐尧许由无为禅让之风哉。
　　贼莫大乎德有心
　　〔注〕有心於为德，非真德也。夫真德者，忽然自得而不知所以德也。
　　〔疏〕役智劳虑，有心为德，此贼害之甚也。
　　而心有睫#26，
　　〔注〕率心为德，犹之可耳；役心於眉睫之间，则伪已甚矣。
　　及其有眼也而内视，内视而败矣。
　　〔注〕乃欲探射幽隐，以深为事，则心与事俱败矣。
　　〔疏〕率心为役，用心神於眼睫，缘虑逐境，不知休止，致危败甚矣。
　　凶德有五，中德为首。
　　〔疏〕谓心耳眼舌鼻也。曰此五根，祸因此德，谓凶德也。五根祸主，中德为无心也。
　　何谓中德？中德也者，有以自好也而吡其所不为者也。
　　〔注〕吡，訾也。夫自是而非彼，则攻之者非一，故为凶首也。若中无自好之情，则恣万物之所是，所是各不自失，则天下皆思奉之矣。
　　〔疏〕吡，訾也。用心中所好者自以为是，不同己为者訾而非之。以心中自是为得，故曰中德。
　　穷有八极，达有三必，形有六府。
　　〔疏〕八极三必穷达，犹人身有六府也。列下文矣。
　　美髯长大壮丽勇敢，八者俱过人也，因以是穷。
　　〔注〕穷於受役也。然天下未曾穷於所短，而恒以所长自困。
　　〔疏〕美，恣媚也。髯，髭鬓也。长，高也。大，粗大也。壮，多力；丽，妍华；勇，猛；敢，果决也。蕴此八事，超过常人，受役既多，因以穷困也。
　　缘循，偃侠，困畏不若人，三者俱通达。
　　〔注〕缘循，杖物而行者也。偃佒，不能俯执者也。困畏，怯弱者也。此
　　三者既不以事见任，乃将接佐之，故必达也。
　　〔疏〕循，顺也，缘物顺他，不能自立也。偃佒，仰首不能俛执也。困畏，困苦怯#27惧也。有此三事不如恒人，所在通达也。
　　知慧外通，
　　〔注〕通外则以无崖伤其内也。
　　〔疏〕自持智慧照物，外通尘境也。
　　勇动多怨，
　　〔注〕怯而静，乃厚其身耳。
　　〔疏〕雄健躁扰，必招雠隙。
　　仁义多责。
　　〔注〕天下皆望其爱，然爱之则有不周矣，故多责。
　　〔疏〕仁义则不周，必有多责也。
　　达生之情者傀，
　　〔注〕傀然，大恬解之貌也。
　　达於知者肖#28；
　　〔注〕肖，释散也。
　　〔疏〕注云：消，释散也；傀，恬解也。达悟之崖，真性虚照，傀然县解，无系恋也。
　　达大命者随，
　　〔注〕泯然与化俱也。
　　〔疏〕大命，大年。假如彭祖寿考，随而顺之，亦不厌其长久#29，以为劳苦□也。
　　达小命者遭，
　　〔注〕每在节上住乃悟也。
　　〔疏〕小命，小年也。遭，遇也。如殇子促龄，所遇斯适，曾不介#30怀耳。
　　人有见宋王者，锡车十乘，以其十乘骄庄子。
　　〔疏〕锡，与也。，后也。宋襄王时，有庸琐之人游宋，妄说宋王，锡车十乘，用此骄炫，排庄周於己后，自矜物先也。
　　庄子日：河上有家贫恃纬萧而食者，其子没於渊，得千金之珠。其父谓其子曰：取石来锻之。夫千金之珠，必在九重之渊而骊龙颔下，子能得珠者，必遭其睡也。使骊龙而寤，子尚奚微之有哉。
　　〔疏〕苇，芦也。萧，蒿也。家贫织芦蒿为薄，卖以供食。锻，椎也。骊，黑龙也，颌下有千金之珠也。譬讥得车之人也。
　　今宋国之深，非直九重之渊也；宋王之猛，非直骊龙也；子能得车者，必遭其睡也。使宋王而寤，子为粉夫。
　　〔注〕夫取富贵，叉顺乎民望也，若挟奇说，乘天衢，以婴人主之心者，明君之所不受也。
　　故如有所誉，必有所试，於斯民不违，佥日举之，以合万夫之望者，此三代所以直道而行之也。
　　〔疏〕怀忠贞以感人主者，必非常之赏。而用左道，使其说佞媚君王，侥幸於富贵者，故有骄之容。亦何异遭骊龙睡得珠邪。余详注意。
　　或聘於庄子。
　　〔疏〕寓言，不明聘人姓氏族，故言或也。
　　庄子应其使曰：子见夫牺牛乎？
　　〔疏〕牺，养也。君王预前三日养牛祭#31宗庙曰牺也。
　　衣以文绣，食以刍菽，及其牵而入於太庙，虽欲为孤犊，其可得乎。
　　〔注〕乐生者畏牺而辞聘，髑髅闻生而矉，此死生之情异而各自当也。
　　〔疏〕刍，草也。菽，豆也。牺养丰赡，临祭日求为孤犊不可得也。况禄食之人，例多夭折，嘉遁之士，方足全生。庄子清高，笑彼名利。
　　庄子将死，弟子欲厚葬之。庄子曰：吾以天地为棺椁，以日月为连璧，星辰为珠玑，万物为赍送。吾葬具岂不备邪？何以加此。
　　〔疏〕庄子妙达玄道，逆旅形骸，故棺椁天地，炉冶两仪，珠玑星辰，变化三景，资送备矣。门人厚葬，深乖造物也。
　　弟子日：吾恐乌鸢之食夫子也。庄子曰：在上乌鸢食，在下为蝼蚁食，夺彼与此，何其偏也。
　　〔疏〕鸢，鹚也。门人荷师主深恩也，将欲厚葬，避其乌鸢，岂知厚葬还遭蝼蚁。情好所夺，偏私之也。
　　以不平平，其平也不平；
　　〔注〕以一家之平平万物，未若任万物之自平也。
　　〔疏〕无情与夺，委任均平，此真平也。若运情虑，均平万物，若欲起心，已不平矣。
　　以不征征，其征也不征。
　　〔注〕征，应也。不因万物之自应而欲以其所见应之，则必有不合矣。
　　〔疏〕圣人无心，有感则应，此真应也，若有心应物，不能应也。征，应也。
　　明者唯为之使，
　　〔注〕夫执其所见，受使多矣，安能使物哉。
　　〔疏〕自炫其明，情应於务，为物驱使，何能，役人也。
　　神者征之。
　　〔注〕唯任神然复能至颇，故无往不应也。
　　〔疏）神者无心，寂然不动，能无不应也。
　　夫明之不胜神也久矣；
　　〔注〕明之所及！不过於形骸也，至顺则无远近会深，皆各自得。
　　〔疏〕明则有心应务，为物驱役，神乃无心，应感无方。有心不及无心，存应不及忘应，格量可知也。
　　而愚者侍其所见入於人，其功外也，不亦悲乎。
　　〔注〕夫至顺则用发於彼而以藏於物，若恃其所见，执其自是，虽欲入人，其功外矣#32。
　　〔疏〕夫忘怀应物者，为而不恃，功成不居。愚惑之徒，自执其用，叨人功绩，归入已身，虽欲矜伐，其功外矣。迷忘#33如此，深可悲哉。
　　南华真经注疏卷之三十四竟
　　#1四库本『浆』作『响』，下同。
　　#2原作『曰勿翁枕偿四库本改作『而』。
