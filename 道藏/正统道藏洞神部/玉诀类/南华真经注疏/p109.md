<!-- { "loadSidebar": true } -->
　　然惠施之口谈，自以为最贤，
　　〔疏〕然，犹如此也。言惠施解理，亚乎庄生，加之口谈最贤於众，岂似诸人直辩而已。
　　曰天地其庄乎。施存雄而五术。
　　〔疏〕庄，大也。卫，道也。言天地与我并生，不足称大。意在雄俊，超世过人，既不谦柔，故无真道。而言其壮者，犹独壮也。
　　南方有倚人焉曰黄缭，问天地所以不坠不陷，风雨雷霆之故。
　　〔疏〕住#35在南方，姓黄，名缭，不偶於俗，羁异於人，游方之外，贤士者也。闻惠施聪辩，故来致问，问二仪长久，风雨雷霆，动静所发，起何端绪。
　　惠施不辞而应，不虑而对，
　　〔疏〕意气雄俊，言辩纵横，是以未辞谢而应，机，不思虑而对答者也。
　　偏为万物说，说而不休，多而无已，犹以为寡，益之以怪。
　　〔疏〕偏为陈说万物根由，并辩二仪雷霆之故，不知休止，犹嫌简约，故加奇怪以骋其能者也。
　　以反人为实而欲以胜人为名，是以与众不适也。
　　〔疏〕以反人情日为实道，每欲超胜群物，出众为心，意在声名，故不能和适於世者也。
　　弱於德，强於物，其涂隩矣。
　　〔疏〕涂，道也。德，卫甚弱，於物极强，自言道理异常深隩也。
　　由天地之道观惠施之能，其犹一蚊一之劳者也，其於物也何庸。
　　〔疏〕：由，从也。庸，用也。从二仪生成之道，观惠施化物之能，无异乎蚊飞空，鼓翅喧扰，徒自劳倦，曾何足云，益物之言，便成无用者也。
　　夫充一尚可日愈贵，道几矣。
　　〔疏〕：几，近也。夫惠施之辩，诠理不弘，於万物之中，尚可充一数而已。而欲锐情贵道，饰意近真，悫而论之，良未可也。
　　惠施不能以此自宁，散於万物而不厌，卒以善辩为名。
　　〔疏〕：卒，终也。不能用此玄道以自安宁，而乃散乱精神，高谈万物，竟无道存目击，卒有辩者之名耳。
　　惜乎！惠施之才，骀溢而不得，逐万物而不反，是穷响以声，形与影竞走也。悲夫！.
　　〔注〕：昔吾未览庄子，尝闻论者争夫尺捶连环之意，而皆云庄生之言，遂以庄生为辩者之流。案此篇较评诸子，至於此章，则日其道舛驳，其言不中，乃知道听涂说之伤实也。吾意亦谓无经国体致真，所谓无用之谈也。然膏粱之子，均之戏豫，或倦於典言，而能辫名析理，以宣其气，以系其思，流於后世，使性不邪淫，不犹贤於博奕者乎。故存而不论，以贻好事也。
　　〔疏〕：骀，放也。痛惜惠施有才无道，放荡辞辩，不得真原，驰逐万物之末，不能反归於妙本。夫得理莫若忘知，反本无过息辩，今惠子役心术求道，纵河泻以素真，亦何异乎欲逃响以振声，将避影而疾走者也。洪才若此，深可悲伤也。
　　南华真经注疏卷之三十五竟
　　#1四库本以其『作』其『所』。
　　#2『者』字依赵谏议本、四库本改作『名』。
　　#3原作『操』，疑误，依四库本改作『参』。
　　#4高山寺本无『为意』二字。
　　#5王孝鱼依王叔岷说『末』作『度』字。
　　#6四库本『辟』作『辟』。
　　#7世德堂本『百一作『有』。
　　#8王孝鱼改『常』作『尝』。
　　#9四库本『故』作『而』。
　　#10四库本『循』作『顺』。
　　#11『物』字疑漏，依四库本、浙江书局本补。
　　#12原作『君』，依正文及郭庆藩引文改作『三』。
　　#13『翟性』二字依正文及郭庆藩引文补。
　　#14四库本『昔』下有『者』字。
　　#15《阙误》引江南古藏本及李本『杂』俱『涤』。
　　#16四库本『风』『雨』二字互易。
　　#17高山寺本『好』下有『者』字。
　　#18『首』字依王孝鱼校注补。
　　#198王孝鱼依赵本改『亦』作『必』。
　　#20郭庆藩引文改『异』作『万』。
　　#21『又』原作『后』，『焉』原作『也』，依四库本改。
　　#22『柏』疑『拍』字笔误，今依四库本改正。
　　#23四库本『聚』作『见』。
　　#24王孝鱼依宋本改『理』作『埋』。
　　#25高山寺本无『容』字。
　　#26四库本『寂』作『兹』。
　　#27赵谏议本『傥』作『党』。
　　#28『两』字依四库本改作『而』。
　　#29四库本『调』作『稠』。
　　#30『亦』字依四库本改作『拜』。
　　#31高山寺本无『也』字。
　　#32四库本无『下』字。
　　#33『肇』字以前面疏文补。
　　#34原作『重』，疑讹，依正文及郭庆藩引文改作『动』。
　　#35原作『任』，不通，依上文及郭庆藩引文改作『住』。
　　
