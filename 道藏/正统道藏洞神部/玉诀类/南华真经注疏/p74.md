<!-- { "loadSidebar": true } -->
　　若然者，其神经乎大山而无介，入乎渊泉而不濡，处卑细而不惫，充满天地，既以与人，己愈有。
　　〔注〕割肌肤以为天下者，彼我俱失也一，淡人人自得而#25己者，与人而不损於己也。其神明充满天地，故所在皆可，所在皆可，故不损己为物而放於自得之地也。
　　［疏〕介，碍也。既，尽也。夫真人入火不热，入水不濡，经乎大山而神无障碍，屈处卑贱，其道不亏，德合二仪，故充满天地，不损己为物，故愈有也。
　　楚王与凡君坐，少焉，楚王左右日凡亡者三。
　　〔注〕言有三亡征也。
　　〔疏〕楚文王共凡僖侯同坐，论合从会盟之事。几是国名，周公之后，国在汲郡界，今有凡贱是也。三者，谓不敬鬼、尊贤、养民也。而楚大几小，楚有吞夷之意，故使从者以言感也。
　　凡君曰：凡之亡也，不足以丧吾存。
　　〔注〕遗几故也。
　　〔疏〕自得造化，。怡然不惧，可谓周公之后，世不乏贤也。
　　夫凡之亡不足以丧吾存，则楚之存不足以存存。
　　〔注〕夫遗之者不足以亡，为亡则存亦不足以为存矣。旷然无矜，乃常存也。
　　由是观之则凡未始亡而楚未始存也。
　　〔注〕存亡更在於心之所措耳，天下竟无存亡也#26。
　　〔疏〕夫存亡者，在心之得丧也；既亡於得丧，故亡者未叉亡而亡者更存，存者不独存而存者更亡也。
　　南华真经注疏卷之二十三竟
　　＃１『失』字依四库本及正文改。
　　＃２《阙误》引江南古藏本『道』作『导』。
　　＃３郭庆藩引文『矢』作『矣』。
　　＃４王叔岷云，『执臂』当作『交臂』。
　　＃５『人』疑『今』之误，依郭庆藩引文及文意当改。
　　＃６唐写本无『故』字。
　　＃７王孝鱼依正文改『摇』作『掘』。
　　＃８依四库本『而』当改作『尔』。
　　＃９郭庆藩引文『生』作『住』。
　　＃１０依正文『日』当作『日』。
　　＃１１『未』字依四库本补。
　　＃１２四库本『故』下有『也』字。
　　＃１３郭庆藩引文删『也』字。
　　＃１４依上下文『秦』当改作『晋』。
　　＃１５四库本、浙江书局本『盘』俱作『般』。
　　＃１６浙江书局本『境』作『竟』。
　　＃１７赵本无『也』字。
　　＃１８郭庆藩引文改『鲁』作『郑』。
　　＃１９四库本『敌』作『软』。
　　＃２０四库本『也』作『已』。
　　＃２１四库本『机』作『几』。
　　＃２２赵本无『也』字。
　　＃２３王孝鱼依正文改『之』作『中』。
　　＃２４四库本、世德堂本，浙江书局本，『其』均作『於』。
　　＃２５四库本『而』作『於』。
　　＃２６四库本无『也』字。
　　
　　洞神部玉诀类
　　南华真经注疏卷之二十四
　　河　南　郭　象　注
　　唐西华法师成玄英疏
　　外篇知北游第二十二
　　知北游於玄水之上，登隐井之丘，而适遭无为谓焉。
　　〔疏〕此章并假立姓名，寓言明理。北是幽冥之域，水又幽昧之方，隐则深远难知，井则郁然可见。钦明至道玄绝，显晦无常，故，寄此言以彰其义也。
　　知谓无为谓曰：予欲有问乎若：
　　〔疏〕若，汝也。此明运知极心问道，假设宾主，谓之无为。
　　何思何虑则知道？何处何服则安道？何从何道则得道？
　　〔疏〕此假设言方，运知问道。若为寻思，何所念虑，则知至道？若为服动，於何处所，则安心契道？何所依从，何所道说，则得其道也？
　　三问而无为谓不答也，非不答，不知答也。
　　〔疏〕知，分别也。设此三问，竟无一答，非无为谓惜情不答，直是理无分别，故不知所以答也。
　　知不得问，反於白水之南，登狐阅之上，而睹狂屈焉。知以之言也问乎狂屈。
　　〔疏〕白是洁素之色，南是显明之方，呱者疑似夷犹，阕者空静无物。问不得决，反照於白水之南，拾有反无，狐疑未能穷理，既而猖狂妄行，掘若槁木，欲表斯义，故曰狂屈焉耳。
　　狂屈#1曰：唉。予知之，将语若。中欲言而忘其所欲言。
　　〔疏〕俟，应声也。初欲言语，中途忘之，斯忘之衍，反照之道。
　　知不得问，反於帝官#2，见黄帝而问焉。黄帝曰：无思无虑始知道，无处无服始安道，无从无道始得道。
　　〔疏〕轩辕体道，妙达玄言，故以一无无#3於三问。
　　知问黄帝曰：我与若知之，彼与彼不知也，其孰是耶？黄帝曰：彼无为谓真是也，狂屈似之，我与汝终不近也。夫知者不言，言者不知，故圣人行不言之教。
　　〔注〕任其自行，斯不言之教也。
　　〔疏〕真者不知也，似者中忘也，不近者以其知之也。行不言之教，引《老子经》为证也。
　　道不可致，
　　〔注〕道在自然，非可言政者也。
　　〔疏〕致，得也。夫玄道不可以言得，言得非道也。
　　德不可至。
　　〔注〕不失德故称德，称德而不至也。
　　〔疏〕夫上德不德，若为德者，非至德也。
　　仁可为也，
　　〔疏〕夫至仁无亲，而今行偏爱之仁者，适可有为而已矣。
　　义可亏也，
　　〔疏〕夫裁非#4断割，适可亏残，非大全也。大全者，生之而已矣。
　　礼相伪也。
　　〔疏〕夫礼尚往来，更相浮伪，华藻乱德，非真实也。
　　故曰，失道而后德，失德而后仁，失仁而后义，失义而后礼。礼者，道之华而乱之首也。
　　〔注〕礼有常则，故矫效#5之所由生也。
　　〔疏〕弃本逐末，散朴为浇，道丧淳漓，逮于行礼，故引《老经》证成其义也。
　　故曰，为道者日损，
　　〔住〕损华伪也。
　　损之又损之以至於无为，无为而无不为也。
　　〔注〕华去而朴全，则虽为而非为也。
　　〔疏〕夫修道之人，日损华伪，既而前损有，后损无，有无双遣，以至於非有非无之无为也，寂而不动，无为故无不为也。此引《老经》重明其旨。
　　今已为物也，
　　〔注〕物失其所，故有为物。
　　欲复归根，不亦难乎。其易也，其为大人乎。
　　〔注〕其归根之易者，唯大人耳。大人体合变化，故化物不难。〔疏〕倒置之类，浮伪居心，徇末忘本，以道为物，纵欲归根复命，其可
　　得乎。今量反本不难，唯在大圣人耳。
　　生也死之徒，
　　〔注〕知变化之道者，不以#6为异。
　　死也生之始，孰知其纪。
　　〔注〕更相为始，则未知孰死孰生也。
　　〔疏〕气聚而生，犹是死之徒类；气散而死，犹是生之本始。生死终始，谁知纪钢乎。聚散往来，变化无定。
　　人之生，气之聚也，聚则为生，散则为死。
　　〔注〕俱是聚也，俱是散也。
　　若死生为徒，吾又何患。
　　〔注〕息生於异。
　　〔疏〕夫气聚为生，气散为死，聚散虽异，为气则同。斯则死生聚散，可为徒伴，既无其别，有何忧色。
　　故万物一也，
　　〔疏〕生死既其不二，万物理当归一。
　　是其所美者为神奇，其所恶者为臭腐；臭腐复化为神奇；神奇复化为臭腐。故曰通天下#7气耳。
　　〔注〕各以所美为神奇，所恶为臭腐耳。然彼之所美，我之所恶也；我之所美，彼或恶之。故通共神奇，通共臭腐耳，死生彼我岂殊哉。
　　〔疏〕夫物无美恶而情有向背，故情之所美者则谓为神妙奇特，情之所恶者则谓为腥臭腐败，而颠倒本末，一至於斯。然物性不同，所好各异；彼之所美，此则恶之一。此之所恶，彼又为美。故毛墙丽姬，人之所美，鱼见深入，乌见高飞。斯则臬腐神奇，神奇臭腐，而是非美恶，何有定焉。是知天下万物，同一和气耳。
　　圣人故贵一。
　　〔疏〕夫体道圣人，智同万物，故贵此真一，而冥同万境。
　　知谓黄帝曰：吾问无为谓，无为谓不应我，非不我应，不知应我也。吾问狂屈，狂屈中欲告我而不我告，非不我告，中欲告而忘之也。今予问乎若，若□知之，奚故不近？黄帝日：彼其真是也，以其不知也；此其似之也，以其忘之也□，予与若终不近也，以其知之也。狂屈闻之，以黄帝为知言。
　　〔注〕明夫自然者，非言知之所得，故当昧乎无言之地。是以先举不言之标，而后寄明於黄帝，则夫自然之冥物，巢乎有得而见也。
　　〔疏〕彼无为谓妙体无知，故真是道也必此狂屈反照遣言，中忘其告，似道非真也。知与黄帝二人，运智以诠理，故不近真道也。狂屈逖听，闻此格量，谓黄帝虽未近真，适可知玄言而已矣。
　　天地有大美而不言，四时有明法而不议，万物有成理而不说。
　　〔注〕此孔子之所以云予欲无言。
　　〔疏〕夫二仪履载，其功最美；四时代叔，各有明法；万物生成，咸资道理；竟不言说，曾无议论也。
　　圣人者，原天地之美而达万物之理，是故至人无为，
　　〔注〕任其自为而已。
　　〔疏〕夫圣人者，合两仪之履载，同万物之生成，是故口无所言，心无所作。
　　大圣不作，
　　〔注〕唯因任也。
　　观於天地之谓也。
　　〔注〕观其形容，象其物宜，与天地不异。
　　〔疏〕夫大圣至人，无为无作，观天地之覆载，法至道之生成，无为无言，斯之谓也。
　　今#8彼神明至精，与彼百化，
　　〔注〕百化自化而神明不夺。
　　〔疏〕彼神圣明灵，至精极妙，与物和混，变化随流，或聚或散，曾无欣戚。今言百千万者，并举其大纲数尔。
　　物已死生方圆，莫知其根也，
　　〔注〕夫死者已自死而生者已自生，圆者已自圆而方者已自方，未有为其根者，故莫知。
　　〔疏〕夫物或生或死，乍方乍圆，变化自然，莫知根绪。
　　扁然而万物自古以固存。
　　〔注〕岂待为之而后存哉。
　　〔疏〕扁然，褊生之貌也。言万物翩然，随时生育，从古已来，铃固自有，直由措意而后有之。
　　六合为巨，未离其内；
　　〔注〕计六合在无极之中则陋矣。
　　秋豪#9为小，待之成体。
　　［注〕秋豪虽小，非无亦无以容其质#10。
　　〔疏〕六合，天地四方也。兽逢秋景，毛端生豪，豪极微细，谓秋豪也。巨，大也。六合虽大，犹居至道之中，豪毛虽小，资道以成体质也。
　　天下莫不沈浮，终身不故；
　　〔注〕日新也。
　　〔疏〕世问庶物，莫不浮沈，升降生死，往来不住，运之不停，新新相续，未尝守故也。
　　阴阳四时运行，各得其序。
　　〔注〕不待为之。
　　〔疏〕夫二气氤氲，四时运转，春秋寒暑，次叔天然，岂待为之而后行之。
　　僭然若亡而存，
　　〔注〕照然若存则亡矣。
