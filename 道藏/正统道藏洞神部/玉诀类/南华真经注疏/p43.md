<!-- { "loadSidebar": true } -->
　　德成之谓立，
　　〔注〕非德而成者，不可谓立。
　　〔疏〕德行既成，方可立功而济物也。
　　循於道之谓备，
　　〔注〕夫道非偏物也。
　　〔疏〕循，顺也。能顺於虚通，德行方足。
　　不以物挫志之谓完。
　　〔注〕内自得也。
　　〔疏〕挫，屈也。一毁誉，混荣辱，不以世物屈节，其德完全。
　　君子明於此十者，则韬乎其事心之大也，
　　〔注〕心大，故事无不容也。
　　〔疏〕韬，包容也。君子赞人，肆於已前十事，则能包容物务，心性宽大也。
　　沛乎其为万物逝也。
　　〔注〕德泽滂沛，任万物之自往也。
　　〔疏〕逝，往也。心性宽闲，德泽滂沛，故为常生之所归往也。
　　若然者，藏#3金於山，藏珠於渊，
　　〔注〕不贵难得之物。
　　〔疏〕若如前行，便是无为，既不羡於荣华，故不贵於宝货。是以珠生於水，不索故藏之於渊；金出於山，不求故韬之於岳也。
　　不利货财，
　　〔注〕乃能忘我，况货财乎。
　　〔疏〕虽得珠玉，尚不食以资身；常用货财，岂复将为利也。
　　不近贵富；
　　〔注〕自来寄耳，心常去之远也。
　　〔疏〕寄去寄来，不哀不乐，故外疏远乎轩冕，内不近乎富贵也。
　　不乐寿，不一及夭：
　　〔注〕所谓县解。
　　〔疏〕假令寿年延永，不以为乐，性命夭促，不以为哀。
　　不荣通，不丑穷；
　　〔注〕忘夭寿於胸中，况穷通之闲哉。
　　〔疏〕富贵荣达，不以为荣华；责贱窒塞，不以为丑。辱寿夭尝#4不以措意，荣辱之情，岂容介怀。
　　不拘一世之利以为己私分，
　　〔注〕皆委之万物也。
　　〔疏〕光临宇宙，统御天下，四海珍宝，总系一人而行不利货财委之万国，岂容拘束入己，用为私分也。
　　不以王天下为己处显。
　　〔注〕忽然不觉荣之在身。
　　〔疏〕覆有黔黎；主领天下，而推功於物，忘其富贵，故不以己大而荣显也。
　　显则明，
　　〔注〕不显则默而止。
　　〔疏〕明，彰也。虽坐汾阳，丧其天下，铃也显智，，岂日韬光也。
　　万物一府，死生同状。
　　〔注〕蜕然无所在也。
　　〔疏〕忘於物我，故万物可以为一府；冥於变化，故死生同其形状。死生无变於己，况穷通夭寿之问乎。
　　夫子曰：夫道，渊乎其居也，浮乎其清也。
　　〔疏〕至理深玄，譬犹渊海，胶然清洁，明烛鬓眉。渊则叹其居寂#5以深澄，僇则叹其虽动而怛洁也。本亦作君字者。
　　金石不得，无以呜。
　　〔注〕声由寂彰。
　　〔疏〕呜由寂彰，应由真起也。
　　故金石有声，不考不呜。
　　〔注〕因以喻体道者物感而后应也。
　　〔疏〕考工，击也。夫金石之内，素蕴官商，若不考击，终无声响。亦由至人之心，实怀圣德，物若不感，无由显应。前托渊水以明至道，此寄金石以显圣心。
　　万物孰能定之。
　　〔注〕应感无方。
　　〔疏〕喻彼明镜，方兹虚谷，物来斯应，应而无心。物既修短无穷；应亦方圆无定。
　　夫王德之人，素逝而耻通於事，
　　〔注〕任素而往耳，非好通於事也。
　　〔疏〕素，真也。逝，往也。王盛#6不骄不矜，任真而往，既抱朴以清高，故羞通於物务。
　　立之本原而知通於神。
　　〔注〕本立而知不逆。
　　〔疏〕神者，不测之用也。常在理上，往而应物也。不测之神，知通於物，此之妙用，叉资於本。欲示本能起用，用不乖本义也。
　　故其德广，
　　〔注〕任素通神，而后弥广。
　　〔疏〕夫清素无为，任真而往，神知通物，而怛立本原，用不乖体，动不伤寂。德行如是，岂不大中之者邪。
　　其心之出，有物采之。
　　〔注〕物探之而后出耳，非先物而唱也。
　　〔疏〕探，求也。夫至圣虚怀，而物我斯应，自非物求圣德，无由显出圣心。圣心之出，良由物探。欲和#7而不唱，不为物先。
　　故形非道不生，生非德不明。
　　〔疏〕形者，七尺之身；生者，百龄之命；德者，能澄之智；道者，可通之境也。道能通生万物，故非道不生；德能鉴照理原，故非德不明。《老经》云，道生之，德畜之也。
　　存形穷生，立德明道，非王德者邪。
　　〔疏〕存，任也。穷，尽也。任形容之妍丑，尽生龄之夭寿，立盛德以匡时，用至道以通物。能如是者，其唯王德乎。
　　荡荡乎，忽然出，勃然动，而万物从之乎。此谓王德之人。
　　〔注〕忽，勃，皆无心而应之貌。动出无心，故万物从之，斯荡荡矣。故能存形穷生，立德明道而成王德也。
　　〔疏〕荡荡，宽平之名。忽，勃，无心之貌。物感而动，逗机而出，因循任物，物则从之。犹具众美，故为王德也。
　　视乎冥冥，听乎无声。
　　〔疏〕至道深玄，圣心凝寂，非色不可以目视，绝声不可以耳听。
　　冥冥之中，独见晓焉；无声之中，独闻和焉。
　　〔注〕若夫视听而不寄之於寂，则有合昧而不和也。
　　〔疏〕虽复冥冥非色，而能陶甄万象；乃云寂寂无响，故能谐韵八音。欲明从体起用，功能如是者也。
　　故深之又深而能物焉，
　　〔注〕穷其原而后能物物。
　　〔疏〕即有即无，即寂即应，遣之又遣，故深之又深。既而穷理尽性，故能物众物也。
　　神之又神而能精焉；
　　〔注〕极至顺而后能尽妙。
　　〔疏〕神者，不测之名。应寂相即，有无洞达，既而非测非不测，亦不#8非测，乃是神之精妙。
　　故其与万物接也，至无而供其求，
　　〔注〕我确斯而都任彼，则彼求自供。
　　〔疏〕遣之又遣，乃曰至无。而接物无方，随机称适，千差万品，求者即供，若县镜高堂，物来斯照也。
　　时骋而要其宿，大小，长短，修远。
　　〔注〕皆恣而任之，会其所极而已。
　　〔疏〕骋，纵也。宿，会也。若夫体故至无，所以随求称适，故能顺时因任，应物多方，要在会归而不滞一。故或大或小，乍短乍长，乃至修远，其来者，随彼机务，悉供其求，应病以药，理无不当。
　　黄帝游乎赤水之北，登乎昆仑之丘而南望，还#9归，遗其玄珠。
　　〔注〕此寄明得真之所由。
　　〔疏〕赤是南方之色，心是南方之藏。水性流动，位在北方。譬迷心绿镜，合无所照，故言赤水北也。昆丘，身也。南是显明之方，望是观见之义，玄则疏远之目，珠乃珍贵之宝。＇欲明世问韦品，莫不身心迷妄，驰骋耽者，无所觉知，合似北方，动如流水，迷真丧道，实此之由。今欲返本还源，析真访道，是以南望示其照察，还归表其复命，故先明失真之处，后用显得道之方。法所显方法，列在下文。
　　使知索之而不得，
　　〔注〕言用知不足以得真。
　　〔疏〕索，求也。故绝虑不可以心求也。
　　使离朱索之而不得，
　　〔疏〕非色，不可以目取也。
　　使吃诟索之而不得也。
　　〔注〕聪明吃诟，失真愈远。
　　〔疏〕吃诟，言辨也。离言不可以辨索。
　　乃使象罔，象罔得之。
　　〔疏〕罔象，无心之谓。离声色，绝思虑，故智与离朱自涯而反，吃诟言辨，用力失真，唯罔象无心，独得玄珠也。
　　黄帝曰：异哉。象罔乃可以得之乎？
　　〔注〕明得真者非用心也，象罔然即真也。
　　〔疏〕离娄迷性，恃明目而丧道，轩辕悟理，叹罔象而得珠。勖诸学生，故可以不离形去智，黜聪享体邪。
　　尧之师曰许由，许由之师日啮缺，啮缺之师曰王倪，王倪之师日被衣。
　　〔疏〕已上四人，并是尧时隐士，厌秽风尘，怀道抱德，清康洁己，不同人世，尧知其贤，欲让天下。庄生示有承禀，故具列其师资也。
　　尧问於许由曰：啮缺可以配天乎？
　　〔注〕谓为天子。
　　吾藉王倪以要之。
　　〔注〕欲因其师以要而使之。
　　〔疏〕配，合也。藉，因也。尧云：啮缺之贤者，有合天，位之德，庶因王倪，遥能屈政。情事不次，故问许由o
　　许由曰：殆哉圾于天下。
　　〔注〕圾，危也。
　　〔疏〕殆，近也。圾，危也。若要啮缺，让万乘，危亡之征，其则不远也。
　　啮缺之为人也，聪明截知，给数以敏，其性过人，
　　〔注〕聪敏过人，则使人跋之，屡伤於民也。
　　〔疏〕欢，圣也。给，捷也。敏，速也。夫圣人治天下也，冕流垂目，难绩塞耳，所以杜聪明，不欲多闻见。今啮缺乃内怀圣智，外眩聪明，词锋捷辫，计数宏达，德行性机，所作过人；其述既彰，铃以为息。危亡之状，列在已下。
　　而又乃以人受天。
　　〔注〕用知以求复其自然。
　　〔疏〕物之丧真，其日已久，乃以心智之衍，令复其初，故自然之性失之远。
　　彼审乎禁过，而不知过之所由生。
　　〔注〕夫过生於聪知，而又役知以禁之，其过弥甚矣。故曰，无过在去知，不在於强禁。
　　〔疏〕过之所由生者，知也。言啮缺但知审禁苍生之过息，而不知息生之由智也。
　　与之配天乎？彼且乘人而无天，
　　〔注〕若与之天下，彼且遂使后世任知而失真。
　　〔疏〕若与天位，令御韦生，铃运乎心智，悦乎天理，则物皆丧己，无复自然之性也。
　　方且本身而异形，
　　〔注〕夫以万物为本，则韦变可一而异形可同。斯迸也，将遂使后世由己以制物，则万物乖矣。
　　〔疏〕方，将也。夫圣人无心，因循任物。今啮缺以己身为本，引物使归，令天下异形，从我之化。物之失性，实此之由，后世之患，自斯而始也。
　　方且尊知而火驰，
　　〔注〕贤者当位於前，则知见尊於后，奔竞而火驰也。
　　〔疏〕夫不能忘智以任物，而尊智以御世，遂将徇迸，拾己效人，驰骤奔逐，其速如火矣。
　　方且为绪使，
　　〔注〕将兴后世事役之端。
　　〔疏〕绪，端也。使，役也。不能无为，而任知御物，后世劳役，自此为端。
　　方且为物该，
　　〔注〕将遂使后世拘牵而制物。
　　〔疏〕演，碍也。不能用道以通人，方复任智以碍物也。
　　方且四顾而物应，
　　〔注〕将遂使后世指麾以动物，令应上务。
　　〔疏〕方将顾昤四方，抚安万国，令彼之氓黎，应我之化法。
　　方且应众宜，
　　〔注〕将遂使后世不能忘善，而利仁以应宜也。
　　〔疏〕用一己之知，应众物之宜，既非无心，未免危殆矣。
　　方且与物化，
　　〔注〕将遂使后世与物相逐，而不能自得於内。
　　〔疏〕将我己知，施与物众，令庶物从
　　化，物既失之，我亦未得也。
