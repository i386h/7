<!-- { "loadSidebar": true } -->
　　〔疏〕怀，藏也。孰，谁也。言大圣慈悲，兼怀庶品，平往而已，终无偏爱，谁复有心拯救接承扶翼也。
　　是谓无方。
　　〔注〕无方，故能以方物为方。
　　〔疏〕譬彼明镜，方兹幽谷，逗机百变，无定一方也。
　　万物一齐，孰短孰长？
　　〔注〕莫不皆足。
　　〔疏〕万物参差，亭毒唯一，兔鹤长短，分足性齐。
　　道无终始，物有死生，
　　〔注〕死生者，无穷一#31变耳，非终始也。
　　〔疏〕虚通之道，无终无始，执滞之物，妄计死生。故《老经》云，迎不见其首，随不见其后。
　　不恃其成；
　　〔注〕成无常处。
　　〔疏〕有物无方，超然独化，岂假待对而后生成也。
　　一虚一满，不位乎位形。
　　〔注〕不以形为位，而守之不变。
　　〔疏〕譬彼阴阳，春生秋杀，盈虚变化，荣落顺时，岂执守形骸拘持名位耶。
　　年不可举，
　　〔注〕欲举之令去而不能。
　　时不可止；
　　〔注〕欲止之使停又不可。
　　〔疏〕夫年之夭寿，时之赊促，出乎天理，盖不由人。故其来也不可举而令去，其去也不可止而令住，但当任之，未始非我也。
　　消息盈虚，终则有始。
　　〔注〕变化日新，未尝守故。
　　〔疏〕夫阴消阳息，夏盈冬虚，气序循环，终而复始；混成之道，变化日新，循理直前，无劳措意也。
　　是所以语大义之方，论万物之理也。
　　〔疏〕前来所辫海若之谈，正是语大道之义方，论万物之玄理者也。
　　物之生也，若骤若驰，
　　〔注〕但当就用耳。
　　〔疏〕夫生灭流谢，运运不停，其为迅速，如驰如骤。是知百年奖忽，何足介怀也。
　　无动而不变，无时而不移。
　　〔注〕故不可执而守。
　　〔疏〕夫流动变化，时代迁移，迅若交臂，骤如过隙，故未有语动而不变化，言时而不迁移也。
　　何为乎，何不为乎？夫固将自化。
　　〔注〕若有为不为於其问，则败其自化矣。
　　〔疏〕万物纷乱，同禀天然，安而化之，叉自变化，何劳措意为与不为。
　　河伯曰：然则何贵於道邪？
　　〔注〕以其自化。
　　〔疏〕若使为与不为混一，则几圣之理均齐。既任变化之自然，又何贵於至道？河伯更起斯问，迟以所疑。
　　北海若曰：知道者必达於理，达於理者必明於权，明於权者不以物害己。
　　〔注〕知道者，知其无能也；无能也则何能生我？我自然而生耳，而四支百体，五脏精神，己不为而自成矣，又何有意乎生成之后哉。达乎斯理者，爻能遣过分之知，遗益生之情，而乘变应权，故不以外伤内，不以物害己所以常全也。
　　〔疏〕夫能知虚通之道者，叉达殊玄之实理；达深玄之实理者，铃明於应物之权智。既明权实之无方，故能安排而去化。死生无变於己，何外物之能害哉。以答河伯之所疑，次明至道之可贵。
　　至德者，火弗能热，水弗能溺，寒暑弗能害，禽兽弗能贼。
　　〔注〕夫心之所安，则危不能危；意无不适，故苦不能苦也。
　　〔疏〕至德者，谓得至道之人也。虽复和光混世，处俗同尘，而不为四序所侵，不为三灾所害，既得之於内，故外不能贼。此明解道之可贵也。
　　非谓其薄之也，
　　〔注〕虽心所安，亦不使犯之。
　　〔疏〕薄，轻也。所以水火不侵，禽兽不害者，惟心所安，则伤不能伤也，既不违避亦不轻犯之也。
　　言察乎安危，
　　〔注〕知其不可逃也。
　　〔疏〕所以伤所不能伤者，正言审察乎安危，顺之而不可逃，处之而常适也。
　　宁於祸福，
　　〔注〕安乎命之所遇。
　　〔疏〕宁，安也。祸，穷塞也。福，通达也。至德之人，唯变所适，体穷通之有命，达祸福之无门，故所乐非穷通，而所遇常安也。
　　谨於去就，
　　〔注〕审去就之非己。
　　〔疏〕馑去就之无定，审取拾之有时，虽复顺物迁移，而怛居至当者。
　　莫之能害也。
　　〔注〕不以害为害，故莫之能害。
　　〔疏〕一於安危，冥於祸福，与化俱往，故物莫能伤。此总结以前无害之义。
　　故曰，天在内，人在外，
　　〔注〕天然在内，而天然之所顺者在外，故《大宗师》曰，知天人之所为者至矣，明内外之分皆非为也。
　　〔疏〕天然之性，报之内心；人事所须涉乎外述，皆非为也。任之自然，故物莫之害矣。
　　德在乎天。
　　〔注〕恣人任知，则流荡失素也。
　　〔疏〕至德之美，在乎天然，若恣人任知，则流荡天性。
　　知天#32人之行，本乎天，位乎得；
　　〔注〕此天然之知，自行而不出乎分也，故虽行於外，而常本乎天而位乎得矣。
　　〔疏〕此真知也。位，居处也。运真知而行於世，虽涉於物千变万化，而怛以自然为本，居於虚极而不丧其性，动而寂者也。
　　镝局而屈伸，
　　〔注〕与机会相应者，有斯变也。
　　〔疏〕堉蹑，进退不定之貌也。至人应世，随物污隆，或屈或伸，曾无定执，趣人冥会，以逗机宜。
　　反要而语极。
　　〔注〕知虽落天地，事虽核万物，而常不失其要极，故天人之道全也。
　　〔疏〕虽复混迩人间而心怛凝静，常居枢要而反本还源。所有语言，皆发乎虚极，动不乖寂，语不乖默也。
　　曰：何谓天？何谓人？
　　〔疏〕何伯未达玄妙，更起此疑，问天人之道，庶希后答也。
　　北海若曰：牛马四足，是谓天；落马首，穿牛鼻，是谓人。
　　〔注〕人之生也，可不服牛乘马乎？服牛乘马，可不穿落之乎？牛马不辞穿落者，天命之固当也。苟当乎天命，则虽寄之人事，而本在乎天也。
　　〔疏〕夫牛马禀於天，自有四脚，非关人事，故谓天。羁勒马头，贯穿牛鼻，出自人意，故谓之人。然牛鼻可穿，马首可络，不知其尔，莫辫所由，事虽寄乎人情，理终归乎造物。欲显天人之一道，故托牛马之二兽也。
　　故曰，无以人减天，
　　〔注〕穿落之可也，若乃走作过分，罗步失节，则天理灭矣。
　　〔疏〕夫因自然而加人事，则羁络之可也。若乃穿马络牛，乖於造化，可谓逐人情之矫伪，灭天理之自然。
　　无以故灭命，
　　〔注〕不因其自为而故为之者，命其安在乎。
　　〔疏〕夫率性乃动，动不过分，则千里可致而天命全矣。若乃以驽励骥而驱驰失节，斯则以人情事故毁灭天理，危亡旦夕，命其安在乎。岂唯马牛，万物皆尔。
　　无以得殉名。
　　〔注〕所得有常分，殉名则过也。
　　〔疏〕夫右之可殉者无涯，性之所得者有限，若以有限之得殉无涯之名，则天理灭而性命丧矣。
　　谨守而勿失，是谓反其真。
　　〔注〕真在性分之内。
　　〔疏〕夫愚智夭寿，穷通荣辱，禀之自然，各有其分。唯当馑固守持，不逐於物，得於分内而不丧於道者，谓反本还源，复於真性者也。此一句总结前玄妙之理也。
　　夔怜炫，炫怜蛇，蛇怜风，风怜目，目怜合。
　　〔疏〕怜是爱尚之名。夔是一足之兽，其形如鼓，足似人脚，而回踵向前也。《山海经》云，东海之内，有流波之山，其山有兽，状如牛，苍色，无角，一足而行，声音如雷，名之日夔。昔黄帝伐蚩尤，以夔皮冒鼓，声闻五百里也。兹，百足虫也，夔则以少企多，故怜兹；蚊则以有羡无，故怜蛇；蛇则以小企大，故怜风风；则以合慕明，故怜目；目则以外慕内，故怜心。欲明天地万物，皆禀自然，明合有无，无劳企羡，放而任之，自合玄道。倒置之徒，妄心希慕，故举夔等之赢事，以明天机之妙理。又解：怜，哀愍也。夔以一足跳踯，怜兹众足之烦劳，兹以有足而安行，哀蛇无足而辛苦；蛇有形而适乐，愍风无质而冥昧；风以飘飘而自在，怜目域形而滞着；目以在外而明显，怜心处内而合塞。欲明物情颠倒，妄起哀怜，故托夔弦以救其病者也。
　　夔谓兹曰：吾以一足路绰而行，予无如矣。今子之使万足，独奈何？
　　〔疏〕堪绰，跳踯也。我以一足跳踯，快乐而行，天下简易，无如我者。今子驱驰万足，岂不劬劳？如何受生独异於物？发此疑问，庶显天机也。
　　炫曰：不然。子不见夫唾者乎？喷则大者如珠，小者如雾，杂而下者不可胜数也。今子动吾天机，而不知其所以然。
　　〔疏〕夫唾而喷者，实无心於大小，而大小之质自分，故大者中珠玑，小者如蒙雾，散杂而下，其数难举。今兹之众足，乃是天然机关，运动而行，不知所以，无心自张，有同喷唾。夔以人情起问，蚊以天机直答，爻然之理，於此自明。
　　炫谓蛇曰：吾以众足而行，而不及子之无足，何也？
　　〔疏〕兹以众足而迟，蛇以无足而速，然迟速有无，禀之造化。欲明斯理，故设此疑问。
　　蛇曰：夫天机之所动，何可易邪？吾安用足哉。
　　〔注〕物之生也，非知生而生也#33，则生之行也，岂知行而行哉。故#34足不知所以行，目不知所以见，心不知所以知，悦然而自得矣。迟速之节，聪明之鉴，或能或否，皆非我也。而或者因欲有其身而矜其能，所以逆其天机而荡其神器也。至人知天机之不可易也，故损聪明，弃知虑，纵然忘其为而任其自动，故万物无动而不逍遥也。
　　〔疏〕天然机关，有此动用，迟速有无，不可改易。无心任运，何用足哉。
　　蛇谓风曰：予动吾脊胁而行，则有似也。今子蓬蓬然起於北海一蓬蓬然入於南海，而似无有，何也？
　　〔疏〕胁，肋也。蓬蓬，风声也，亦尘动貌也。蛇既无足，故行铃动於脊胁也。似，像也。蛇虽无足，而有形像，风无形像，而鼓动无方，自北祖南，击扬淇海，无形有力。窃有所疑，故陈此问，庶闻后答也。
　　风曰：然。予蓬蓬然起於北海而入於南海也，然而指我则胜我，踏我亦胜我。虽然，夫折大木，辈大屋者，唯我能也，故以众小不胜为大胜也。为大胜者，唯圣人能之。
　　〔注〕恣其天机无所与争，斯小不胜者也#35。然乘万物御群才之所为，使群才各自得，万物各自为，则天下莫不＃３６逍遥矣，此乃#37圣人所以为大胜也。
　　〔疏〕风虽自北祖南，击扬淇海，然人以手指桥於风，风即不能折指，以脚增踏於风，风亦不能折脚，此小不胜也。然而飘风卒起，羊角乍腾，则大厦为之飞扬，梁社以之摧折，此大胜也，譬达观之士，秽述扬波，混愚智於群小之问，泯是非於嚣尘之内，此众小不胜也。而亭毒苍生，造化区宇，周二仪之覆载，等三光之照烛此大胜也。非下凡之所解，唯圣人独能之。增亦有作缯字者，缯，籍盖#38也。今不用此解也。
