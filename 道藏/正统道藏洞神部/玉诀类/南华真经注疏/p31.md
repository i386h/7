<!-- { "loadSidebar": true } -->
　　〔疏〕果，次也。而，汝也。忘遣如此，定是大贤。丘虽汝师，遂落汝后。从而学之，是丘所愿。拥谦退己，以进颜回者也。
　　子舆与子桑友，而淋#36雨十日。子舆曰：子桑殆疾矣。裹饭而往食之。
　　〔注〕此二人相为於无相为者也。今裹饭而相食者，乃任之天理而自尔，非相为而后往也。
　　〔疏〕雨经三日已上为霖。殆，近也。子桑家贫，属斯霖雨，近於饿病。此事不疑於方外之交，任理而往，虽复裹饭，非有相为之情者也。
　　至子桑之门，则若歌若哭，鼓琴曰：父邪。母邪。天乎。人乎。有不任其声而趋举其诗焉。
　　〔疏〕任，堪也。趋，卒疾也。子桑既遭饥馁，故发琴声，问此饥贫从谁而得，为关父母二为是人夫，此则歌哭之词也。不堪此声，又率尔诗咏也。
　　子舆入，曰：子之歌诗，何故若是？
　　〔注〕嫌其有情，所以趋出远理。
　　〔疏〕一於死生，忘於哀乐，相与#37於无相与，方外之交。今子歌诗，似有怨望，故入门惊怪，问其所由矣。
　　曰：吾思夫使我至此极者而弗得也。父母岂欲吾贫贱哉？天无私覆，地无私载，天地岂私贫我哉？求其为之者而不得也。然而至此极者，命也夫。
　　〔注〕言物皆自然，无为之者也。
　　〔疏〕夫父母慈造，不欲饥冻，天地无私，岂独贫我。思量主宰，皆是自然，寻求来由，竟无兆朕。而使我至此穷极者，皆我之赋命也；亦何惜之有哉。
　　南华真经注疏卷之八竟
　　＃１赵本无『道』字。
　　＃２郭庆藩引文改『有』作『其』字。
　　＃３郭庆藩引文『运新运新』四字作『运运新新』。
　　＃４《阙误》引江南古藏本『杀』上有『故』字。
　　＃５依郭庆藩引文和正文当补『既死』二字。
　　＃６郭庆藩引文『救』作『惠」。
　　＃７郭庆藩引文『修』作『循』。
　　＃８郭庆藩引文『也』作『而』。
　　＃９原作『一』依郭庆藩引文及上下文改作『二』。
　　＃１０郭庆藩引文『虽』作『离』。
　　＃１１郭庆藩引文『齐』作『脐』。
　　＃１２原作『问』，今依郭庆藩引文及上下文改作『闲』。
　　＃１３依世德堂本『之』字当删，浙江书局本无『之』字。
　　＃１４世德堂本『变』作『而』。
　　＃１５赵本无『夫』字『者』字。
　　＃１６世德堂本、浙江书局本『官』均作『管』。
　　＃１７依四库本、浙江书局本『有』当改作『友』。
　　＃１８赵本上『弘』字和下『弘』字俱作『冥』，四库本上『弘』字和下『弘』字俱作『私』。
　　＃１９王孝鱼依世德堂本改『挥』作『见』。
　　＃２０郭庆藩引文无『之者』二字。
　　＃２１浙江书局本、世德堂本『极』作『及』。
　　＃２２原作『若』四库本、浙江书局本俱作『共』，故改。
　　＃２３赵本『大』作『人』。
　　＃２４郭庆藩引文『拖』作『沱』。
　　＃２５四库本、浙江书局本『壹』俱作『一』。
　　＃２６世德堂本『往』作『生』。
　　＃２７原作『旦』，今依郭庆藩引文及正文改正。
　　＃２８郭庆藩引文『新』下有『耳』字而无『利』字。
　　＃２９郭庆藩引文【异』作『累者』二字。
　　＃３０四库本、浙江书局本『宜也』二字作『乃』字。
　　＃３１四库本、浙江书局本『锤』俱作『捶』。
　　＃３２世德堂本【知我』作『我知』。
　　＃３３郭庆藩引文『刻雕』二字倒置。
　　＃３４原『或』疑『咸』之误，依郭庆藩引文及文意改。
　　＃３５郭庆藩引文『极』下有『也』字。
　　＃３６四库本、浙江书局本『淋』俱作『霖』字。
　　＃３７『相与』二字，依郭庆藩引文补。
　　南华真经注疏卷之九
　　河　南　郭　象　注
　　唐西华法师成玄英疏
　　内篇应帝王第七
　　夫无心而任乎自化者，应为帝王也。
　　啮缺问於王倪，四问而四不知。
　　〔疏〕四问而四不知，则《齐物》篇中四问也。夫帝王之道，莫若忘知，故以此义而为篇首。《老子》云不以智治国国之德者也。
　　啮缺因跃而大喜，行以告蒲衣子。蒲衣子曰：而乃今知之乎？
　　〔疏〕蒲衣子，尧时贤人，年八岁，舜师之，让位不受，即被衣子也。啮缺得不知之妙旨，仍踊跃而喜欢，走以告於蒲衣子，迷王倪之深义。蒲衣是方外之｀大贤，达忘言之至道，理无知而固久，汝今日乃知也？
　　有虞氏不及泰氏。
　　〔注〕夫有虞氏之与泰氏，皆世事之边耳，非所以述也。所以逃者，无逃也，世孰知之哉。未之尝名，何胜负之有邪。然无述者，乘群变，属万世，世有夷险，故述有不及也。
　　〔疏〕有虞氏，舜也。泰氏，即太昊伏羲也。三皇之世，其俗淳和；五帝之时，其风浇。竞浇竞则运知而养物，淳和则存真而驭寓，不及之义，验此可知也。
　　有虞氏，其犹臧仁以要人，亦得人矣，而未始出於非人。
　　〔注〕夫以人所好为是人，所恶为非人者，唯以是非为域者也。夫能出於非人之域者，铃入於无非人之境矣，故无得无失，无可无不可，岂直臧七而要人也。
　　〔疏〕夫舜，包臧七义，要求士庶，以得百姓之心，未是忘怀，自合天下，故出於是非之域。亦有作臧字者。臧，善也。善於仁义，要求人心者也。
　　泰氏，其外徐徐，其觉于于；
　　〔疏〕徐徐，宽缓之容。于于，自得之貌。伏牺之时，淳风尚在，故外则安闲而徐缓，觉则欢娱而自得也。
　　一以己为马，一以己为牛；
　　〔注〕夫如是，又奚是人非人之有哉。斯可谓出於非人之域。
　　〔疏〕忘物我，遣是非，或马或牛，随人呼召。人兽尚且无主，何是非之有哉。
　　其知情信，
　　〔注〕任其自知，故情信。
　　〔疏〕率其真知，情无虚矫，故实信也。
　　其德甚真，
　　〔注〕任其自得，故无伪。
　　〔疏〕以不德为德，德无所德，故不伪者也。
　　而未始入於非人。
　　〔注〕不入乎是非之域，所以绝於有虞之世。
　　〔疏〕既率其情，其德不伪，故能超出心知之境，不入是非之域者也。
　　肩吾见狂接舆。狂接舆曰：日中始何以语汝？
　　〔疏〕肩吾接舆，已具前解。日中始，贤人姓名，即肩吾之师也。既是汝师，有何告示？此是接舆发语以问故也。
　　肩吾曰：告我君人者以己出经式义度人#1，孰敢不听而化诸。
　　〔疏〕式，用也。教我为君之道，化物之方，叉须己出智以经纶，用仁义以导俗，则四方氓庶，谁不听从，遐远黎元，敢不归化耶。
　　狂#2接舆曰：是欺德也；
　　〔注〕以己制物，则物失其真。
　　〔疏〕夫以己制物，物丧其真，欺诳之德非实道。
　　其於治天下也，犹涉海凿河而使蚤负山也。
　　〔注〕夫寄当於万物，则无事而自成；以一身制天下，则功莫就而任不胜也。
　　〔疏〕夫淇海宏博，深广难穷，而穿之为河，铃无成理。亦犹大道遐旷，玄绝难知，而凿之为义，其功难克。又蚤虫至小，山岳极高，令其负荷，无由胜任。以智经纶，用仁理物，德小谋大，其义亦然。
　　夫圣人之治也，治外乎？
　　〔注〕全其性分之内而已。
　　〔疏〕随其分内而治之，铃不分外治物。治乎外者，言不治之者也。
　　正而后行，
　　〔注〕各正性命。
　　〔疏〕顺其正性而后行化。
　　确乎能其事者而已矣。
　　〔注〕不为其所不能。
　　〔疏〕确，实也。顺其实性，於事有能者。因而任之，止於分内，不论於外者耳#3。
　　且乌高飞以避增弋之害，鼹鼠深穴乎神丘之下以避需凿之患，
　　〔注〕禽默犹各有以自存，故帝王任之而不为，则自成也。
　　〔疏〕缯，网也。弋，以绳系箭而射之也。既鼠，小鼠也。神丘，社坛也。乌则高飞而逃网，鼠则深穴而避熏，斯皆率性自然，岂待教而远害者也。乌鼠既耳，在人亦然。故知式义出经，诬罔之甚矣。
　　而曾二虫之无知。
　　〔注〕言汝曾不知此二虫之各存而不待教乎。
　　〔疏〕而，汝也。汝不曾知#4此二虫，不待教令，而解避害全身者乎？既深穴高飞，岂无知耶。况在人伦，而欲出经式，义欺矫活#5物，不亦妄哉。
　　天根游於殷阳，至梦水之上，适遭无名人而问焉，曰：请问为天下。
　　〔疏〕天根无名，并为姓字，寓言问答也。殷阳，殷山之阳。寥水，在赵国界内。遭，遇也。天根遨游於山水之侧，适遇无名人而问之，请问之意，在乎天下。
　　无名人曰：去。汝鄙人也，何问之不豫#6也。
　　〔注〕问为天下，则非起於太初，止於玄冥也。
　　〔疏〕汝是鄙陋之人，宜其速去。所问之旨，甚不悦豫我心。
　　予方将与造物者为人，
　　〔注〕任人之自为。
　　〔疏〕夫造物为人，素分各足，何劳作法，措意治之。既同於大通，故任而不助也。
　　厌，则又乘夫莽眇之乌，以出六极之外，而游无何有之乡，以处圹垠之野。
　　〔注〕莽眇，群碎之谓耳。乘群碎，驰万物，故能出处常通，而无狭滞之地。
　　〔疏〕莽眇，深块之谓。圹浪，宏博之名。乌则取其无迩轻升。六极，犹六合也。夫圣人驭世，恬淡无为，大顺物情，有同造化。若其息用归本，厌离世问，则乘深远之大道，凌虚空而灭述？超六合以放任，进无有以逍遥，凝神智於射山，处清虚旷野。如是，则何天下之可为哉。盖无为者也。
　　汝又何闹以治天下感予之心为？
　　〔注〕言皆放之自得之场，则不治而自治也。
　　〔疏〕夫放而任之，则物皆自化。有何帛衍，辄歌治之？感动我心，何为如此？
　　又复问。
　　〔疏〕天根未达，更请次疑。
　　无名人曰：汝游心於淡，
　　〔注〕其任性而无所饰焉则淡矣。
　　合气於漠，
　　〔注〕漠然静於性而止。
　　〔疏〕可进汝心神於恬淡之域，合汝形气於寂寞之乡，唯形与神，二皆虚静。如是，则天下不待治而自化者耳。
　　顺物自然而无容私焉，而天下治矣。
　　〔注〕任性自生，公也；心欲益之，私也；容私果不足以生生，而顺公乃全也。
　　〔疏〕随造化之物情，顺自然之本性，无容私作法衍，措意治之。放而任之，则物我全之矣。
　　阳子居见老聪，曰：有人於此，向疾强梁，物彻疏明，学道不倦。如是者，可比明王乎？
