<!-- { "loadSidebar": true } -->
　　〔注〕苟以不亏为纯，则虽百行同举，万变参备，乃至纯也；苟以不杂为素，则虽龙章凤姿，倩乎有非常之观，乃至素也。若不能保其自然之质而杂乎外饰，则虽犬羊之邺，庸得谓之纯素哉。
　　〔疏〕夫混述世物之中而与物无杂者，至素者也；参变嚣尘之内而其神不亏者，至纯者也；岂复独立於高山之顶，拱手於林籁之问而称纯素哉？盖不然乎。此结释前纯素之道义也。
　　能体纯素，谓之真人。
　　〔疏〕体，悟解也。妙契纯素之理，则所在皆真道也，故可谓得真道之人也。
　　南华真经注疏卷之十七竟
　　＃１四库本、浙江书局本『问』作『闲』。
　　＃２四库本、浙江书局本『导』作『道』。
　　＃３《阙误》引张君房本『休休焉』作『休焉休』。
　　＃４四库本、浙江书局本『阻险』作『险阻』。
　　＃５依郭庆藩引文及文意『般』当改作『殷』。
　　＃６王孝鱼依上疏改『通』作『逼』。
　　＃７『赴』疑『起』之讹，依郭庆藩引文及文意当改。
　　＃８世德堂本无『其』字。
　　＃９『即』字依郭庆藩引文及上下文当作『则』。
　　＃１０郭庆藩引文改『至』作『此』字。
　　＃１１郭庆藩引文『郁』字上有『拥』字。
　　＃１２浙江书局及成疏本『敢』下均有『轻』字。
　　＃１３唐写本无『同』字。
　　＃１４『然其道则贵守之迩』一句浙江书局本作『然其述则贵守之也』四库本无『也』字，赵本之作『边』。
　　南华真经注疏卷之十八
　　河　南　郭　象　注
　　唐西华法师成玄英疏
　　外篇缮性第十六
　　缮性於俗，俗#1学以求复其初；
　　〔注〕已治性於俗矣，而欲以俗＇学复性命之本，所以求者愈非其道也。
　　〔疏〕缮，治也。性，生也。俗，习也。初，本也。言人察性自然，各守生分，率而行之→自合於理。今乃智於伪法，治於真性，矜而矫之，已困弊矣。方更行七义礼智儒俗之学，以求归复本初之性，故俗弥得而性弥失，学逾近而道逾远也。
　　滑欲於俗#2，思以求致其明；
　　〔注〕已乱其心於欲，而方复役思以求明，思之愈精，失之逾远。
　　〔疏〕滑，乱也。玫，得也。欲，谓名利声色等可食之物也。言人所以心灵昏乱者，为食欲於尘俗故也。今还役用分别之心，思量求学，望得获其明照之道者，铃不可也。唯当以无学学，可以归其本矣；以无思思，可以得其明矣。本亦有作滑欲於欲者也。
　　谓之蔽蒙之民。
　　〔注〕若夫发蒙者，必离俗去欲而后几焉。
　　〔疏〕蔽，塞也。蒙，昏也。此则结前，以俗学归本，以思虑求明，如斯之类，可谓蔽塞蒙暗之人。
　　古之治道者，以恬养知；
　　〔注〕恬静而后知不荡，知不荡而性不失也。
　　〔疏〕恬，静也。古者圣人以道治身治国者，铃以恬静之法养真质之知，使不荡於外也。
　　生而无以知为也，谓之以知养恬。
　　〔注〕夫无以知为而任其自知，则虽知周万物而恬然自得也。
　　〔疏〕率性而照，知生者也；无心而知，无以知为也。任知而往，无用造为，斯则无知而知，知而无知，非知之而知者也。故终日知而未尝知，亦未尝不知，终日为而未尝为，．亦未尝不为，仍以此真知养於恬静。若不如是，何以恬乎。
　　知与恬交相养，而和理出其性。
　　〔注〕知而非为，则无害於恬；恬而自为，则无伤於知；斯可谓交相养矣。二者交相养，则和理之分，岂出他哉。
　　〔疏〕夫不能恬静，则何以生彼真知？不有真知，何能政兹恬静？是故恬由於知，所以能静；知资於静，所以获真知。故知之与恬，交相养也。斯则中和之道，存乎寸心，自然之理，出乎天性，在我而已，岂关他哉。
　　夫德，和也；道，理也。
　　〔注〕和，故无不得；道，故无不理。
　　〔疏〕德被於人，故以中和为义；理通於物，故以大道为名也。
　　德无不容，仁也；
　　〔注〕无不容者，非为仁也，而七透行焉。
　　〔疏〕玄德深远，无不包容，慈爱宏博，仁述斯见。
　　道无不理，义也；
　　〔注〕无不理者，非为义也，而义功着焉。
　　〔疏〕夫道能通物，物各当理，理既宜矣，义功着焉。
　　义明而物亲，忠#3也；
　　〔注〕若夫义明而不由忠，则物愈疏。
　　〔疏〕义理明显，情率於中，既不矜骄，故物来亲附也。
　　中纯实而反乎情，乐也；
　　〔注〕仁义发中，而还任本怀，则志得矣，志得矣，其进则乐也。
　　〔疏〕既仁义由中，故志性纯实，虽复涉於物境而怛归於真情，所造和适，故谓之乐。
　　信行容体而顺乎文，礼#4也。
　　〔注〕信行容体而顺乎自然之节文者，其述则礼也。
　　〔疏〕夫信行显着，容仪轨物而不乖於节文者，其述勋礼也。
　　礼乐褊#5行，则天下乱矣。
　　〔注〕以一体之所履，一志之所乐，行之天下，则一方得而万方失也。
　　〔疏〕夫不能虚心以应物而执逵以驭世者，则铃滞於华藻之礼而溺於荒淫之乐也，是以刍狗再陈而天下乱矣。
　　彼正而蒙已德，德则不冒，冒则物必失其性也。
　　〔注〕各正性命而自蒙己德，则不以此冒彼也。若以此冒彼，安得不失其性哉。
　　〔疏〕蒙，暗也。冒，乱也。彼，谓履正道之圣人也。官人彼也#6冒乱，则物我失其性矣。
　　古之人，在混芒之中，与一世而得澹漠焉。
　　〔疏〕谓三皇之前，玄古无名号之君也。其时淳风未散，故处在混沌芒昧之中而与时世为一，冥然无逵，君臣上下不相往来，俱得恬澹寂寞无为之道也。
　　当是时也，阴阳和静，鬼神不扰，四时得#7节，万物不伤，群生不夭，人虽有知，无所用之，
　　〔注〕任其自然而已。
　　〔疏〕当时混沌之时，淳朴之世，举世恬快，体合无为。遂使阴升阳降，二黑和而静泰；鬼幽人显，各守分而不扰。炎冻顺序，四时得节，即无灾青，万物不伤，群生各尽天年，终无夭折。人虽有心知之衍，无为，故无用之。
　　此之谓至一。当是时也，莫之为而常自然。
　　〔注〕物皆自然，故至一也。
　　〔疏〕均彼此於无为，混是非於恬啖，物我不二，故谓之至一也。莫，无也。莫之为而自为，无为也；不知所以然而然，自然也。故当是时也，人怀无为之德，物合自然之道焉。
　　逮德下衰，
　　〔注〕夫德之所以下衰者，由圣人不继世，则在上者不能无为而羡无为之述，故政斯弊也。
　　及燧人伏羲始为天下，是故顺而不一。
　　〔注〕世已失一，或不可解，故释而不推，顺之而已。
　　〔疏〕逮，及也。古者茹毛饮血，与麋鹿同韦。及至燧人始变生为熟，伏牺则服牛乘马，创立庖厨，画八卦，以制文字，放蜘蛛而造密网。既而智诈萌矣，嗜，欲渐焉，浇淳朴之心，散无为之道。德衰而始为天下，此之谓乎。是顺黎庶之心，而不能混同至一也。
　　德又下衰，及神农、黄帝始为天下，是故安而不顺。
　　〔注〕安之於其所安而已。
　　〔疏〕夫德化更衰，为弊增甚。故神农有共工之伐，黄帝致蚩尤之战，祆气不息，兵革屡兴。是以诛暴去残，吊民问罪，苟且欲安於天下，未能大顺於韦生是也。
　　德又下衰，及唐虞始为天下，兴治化之流，凛#8淳散朴，
　　〔注〕圣人无心，任世之自成。成之淳薄，皆非圣也。圣能任世之自得耳，岂能使世得圣哉。故皇王之述，与世俱迁，而圣人之道未始不全也。
　　〔疏〕夫唐尧虞舜，居五帝之末，而兴治行化，冠三王之始。是以设五典而纲纪五行，置百官而平章百姓，百姓因此而浇讹，五行自斯而荒殆。枝流分派，迄至于兹，岂非毁淳素以作浇讹，散朴质以为华伪。
　　离道以善，
　　〔注〕善者，过於适之称，故有善而道不全。
　　〔疏〕夫虚通之道，善恶两忘。今乃拾己效人，矜名企善，既乖於理，所以称离也。
　　险德以行，
　　〔注〕行者，违性而行之，故行立而德不夷。
　　〔疏〕险，危阻也。不能率性任真，晦其踪逵，乃矫情立行以取声名，完由外行声名浮伪，故令内德危险，何清夷之有哉。
　　然后去性而从於心。
　　〔注〕以心自役，则性去也。
　　〔疏〕离虚通之道，拾淳和之德，然后去自然之性，从分别之心。
　　心与心识，
　　〔注〕彼我之心，竞为先识，无复任性也。
　　〔疏〕彼我之心，更相谋虑，是非臧否，竞为前识者也。
　　知而不足以定天下，
　　〔注〕忘知任性，斯乃定也。
　　〔疏〕夫心攀绿於有境，知分别於无崖，六合为之姻尘，八荒为之腾沸，四时所以愆序，三光所以彗孛。斯乃祸乱之源，何足以定天下也。
　　然后附之以文，益之以博。文灭质，博溺心，
　　〔注〕文博者，心质之饰也。
　　〔疏〕前既#9使心运知，不足以定天下，故后依附文书以匡时，代增博学而济世，不知质是文之本，文华则隐灭於素质；博是心之末，博学则没溺於心灵。唯当绝学而去文，方会无为之美也。
　　然后民始惑乱，无以反其性情而复其初。
　　［注〕初，谓性命之本。
　　〔疏〕文华既灭於素质，博学又溺於心灵、於是民始成蠢乱#10矣，欲反其恬澹之情性，复其自然之初本，其可得乎。噫，心知文博之过。
　　由是观之，世丧道矣，道丧世矣。世与道交相丧也，
　　〔注〕夫道以不贵，故能存世。然世存则贵之，贵之，道斯丧矣。道不能使世不贵，而世亦不能不贵於道，故交相丧也。
　　〔疏〕丧，废也。由是事述而观察之，故知时世浇浮，废弃无为之道，亦由无为之道，废变淳和之世。是知世之与道交相丧之也。
　　道之人何由兴乎世，世亦何由兴乎道哉。
　　〔注〕若不贵，乃交相兴也。
　　〔疏〕故怀道圣人，高蹈尘俗，未肯兴弘以驭世，而浇伪之世，亦何能兴感於圣道也。
　　道无以兴乎世，世无以兴乎道，虽圣人不在山林之中，其德隐矣。
　　〔注〕今所以不隐，由其有情以兴也。何由而兴？由无贵也。
　　〔疏〕浇季之时，不能用道，无为之道，不复行世。假使体道圣人，降述尘俗，混同莘小，无人知者，韬藏圣德，莫能见用，虽居朝市，何异山林矣。
　　隐，故不自隐。
　　〔注〕若夫自隐而用物，则道世交相兴矣，何隐之有哉。
　　〔疏〕时逢昏乱，故圣道不行，岂是韬光自隐其德耶。
　　古之所谓隐士者，非伏其身而弗见也，非闭其言而不出也，非藏其知而一不发也，时命大谬也。
