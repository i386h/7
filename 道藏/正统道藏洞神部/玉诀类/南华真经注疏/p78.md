<!-- { "loadSidebar": true } -->
　　＃７《阙误》引刘得一本『天下』作『天地』。
　　＃８《阙误》引刘得一本『今』作『合』。
　　＃９四库本『豪』作『毫』，注疏同。
　　＃１０赵本『质』下有『也』字。
　　＃１１依四库本及正文『无』当改作『道』。
　　＃１２《阙误》引张君房本『孙子』作『子孙」。
　　＃１３『也』字依四库本、浙江书局本当改作『借』。
　　＃１４『卵生八窍』四字依郭庆藩引文及上下文补足。
　　＃１５四库本『化』作『时』。
　　＃１６世德堂本『肢』作『枝』。
　　＃１７四库本、浙江书局本『巍巍』作『魏魏』。
　　＃１８《阙误》引文如海，刘得一本俱作『遗』。
　　＃１９四库本、浙江书局本『本』俱作『不』。
　　＃２０依郭庆藩引文及文意『度』当改作『庶』。
　　＃２１原作『东』，四库本、浙江书局本俱作『哀』，又依正文改正。
　　＃２２『形』字依世德堂本、浙江书局本当删。
　　＃２３《阙误》引张君房本、成疏本『必』下有『谓』字。
　　＃２４四库本『至』作『惊』。
　　＃２５『语』字锯王孝鱼说当依正义改作『志』。
　　＃２６依郭庆藩引文及文意『近』当改作『还』。
　　＃２７世德堂本、浙江书局本『由」俱作『游』。
　　＃２８四库本『豪』作『毫』，下同。
　　＃２９王叔岷、刘文典均谓『不见』下当有『不言』二字。
　　＃３０原作『责』，依四库本及正文改作『贵』。
　　＃３１赵本作『步』。
　　＃３２王孝鱼校云，唐写本『豪』作『钩』。
　　＃３３王孝鱼依《释文》及世德堂本改『拈』作『玷】。
　　＃３４四库本『而足』作『死生』。
　　＃３５四库本、浙江书局本均无『一』字。
　　＃３６唐写本『者」下无『物」字。
　　＃３７『犹其有物也』五字刘得一本不重。
　　＃３８方括号内文字原文漏，今依四库本补足。
　　＃３９『不仁』二字依郭庆藩引文及上下文补。
　　＃４０四库本无『者』字。
　　＃４１敦煌本『人』作『之』。
　　＃４２《阙误》引江南古藏本『使』上有『与我无亲』四字。
　　＃４３敦煌本无『知』字。
　　南华真经注疏卷之二十五
　　河　南　郭　象　注
　　唐西华法师成玄英疏
　　杂篇庚桑楚第二十三
　　老聪之役有庚桑楚者，偏得老聪之道，
　　〔疏〕姓庚桑，名楚，老君之弟子，盖隐者也。役，门人之称；古人事师，共其驱使，不惮艰危，故称役也。而老君大圣，弟子极多，门人之中，庚桑楚最胜，故称偏得也。
　　以北居畏垒之山，其臣之画然知者去之，其妾之絮然仁者远之；
　　〔注〕画然，饰知；絮然，矜仁。
　　〔疏〕畏垒，山名，在鲁国，臣#1仆隶；妾，接也；言人以仁智为臣妾，庚桑子悉弃仁智以接事君子也。楚既幽人，寄居山薮，情敦素朴，心鄙浮华；山旁士女，竞为臣妾，故画然舒#2智自明炫者，斥而去之；絮然矜仁苟异於物者，今其疏远。
　　拥肿之与居，
　　〔注〕拥肿，朴也。
　　鞅掌之为使。
　　〔注〕鞅掌，自得。
　　〔疏〕拥肿鞅掌，皆淳朴自得之貌也。斥弃仁智，淡然归实，故淳素之士与其同居，率性之人共其跃使。
　　居三年，畏垒大禳。畏垒之民相与言曰：庚桑子之始来，吾洒然异之。
　　〔注〕异其弃知而任愚。
　　今吾日计之而不足，岁计之而有余。
　　〔注〕夫与四时俱者无近功。
　　〔疏〕大秾，丰也。酒，微惊貌也。居住三年，山中大熟，畏垒百姓弃其私道云：庚桑子初来，我微惊异。本我日计，利益不足称；岁计至，功其有余。盖贤圣之人，与四时合度，无近功故日计不足，有远德故岁计有余。三岁一闰，天道小成，故居三年而畏垒大秾。
　　庶几其圣人乎。子胡不相与尸而祝之，社而稷之乎？
　　〔疏〕庶，慕也。几，近也。尸，主也。庚桑大贤之士，慕近圣人之德，何不相共尊而为君，主南面之事，为立社稷，建其宗庙，祝祭依礼，岂不善邪。
　　庚桑子闻之，南面而不释然。弟子异之。
　　〔疏〕忽闻畏垒之人立为南面之主，既乖无为之道，故释然不悦。门人未明斯趣，是以怪而异之也。
　　庚桑子曰：弟子何异於予？夫春气发而百草生，正得秋而万宝成。夫春与秋，岂无得而然哉？天道已行矣。
　　〔注〕夫春秋生气#3，皆得自然之道，故不为也。
　　〔疏〕夫春生秋实，阴阳之怛；夏长冬藏，物之常事。故春秋岂有心施於万宝，而天然之道已自行焉，故忘其生有之德也。实#4亦有作宝字者，言二仪以万物为宝，故逢秋而成就也。
　　吾闻至人，尸居环堵之室，而百姓猖狂不知所如往。
　　〔注〕直自往耳，非由知也。
　　〔疏〕四面环各一堵，谓之环堵也，所谓方丈室也。如死尸之寂泊，故言尸居。
　　今以畏垒之细民而窃窃焉欲俎豆予于贤人之问，我其杓之人邪。
　　〔注〕不欲为物标杓。
　　〔疏〕窃窃，平章偶语也。俎，切肉之几；豆，盛脯之具；皆礼器也。夫群龙无首，先圣格言；蒙德养恬，后贤轨辙。今细碎百姓，偶语平章，方欲礼我为贤，尊我为主，便是物标杓，岂曰栖隐者乎。
　　吾是以不释於老聪之言。
　　〔注〕聘云，功成事遂，而百姓皆谓我自尔，今畏垒反此，故不释然。
　　〔疏〕老君云：成功弗居，长而不宰。楚既虔察师训，畏垒反此，故不释然力
　　弟子曰：不然。夫寻常之沟，巨鱼无所还其体，而貌鳍为之制；步仞之丘陵，巨兽无所隐其躯，而萋狐为之祥。
　　〔注〕弟子谓大人铃有丰禄也。
　　〔疏〕八尺曰寻，倍寻曰常。六尺曰步，七尺曰仞。鱿，小鱼而有脚，此非馄大鱼也。制，擅也。夫寻常小渎，岂馄鲸之所周旋。而统鳍小鱼，反以为美；步仞丘陵，非大兽之所k藏隐，而妖篓之狐，用之为吉祥。故知巨兽叉隐深山，大人应须厚禄也。
　　且夫尊贤授能，先善与利，自古尧舜以然，而况畏垒之民乎。夫子亦听矣。
　　〔疏〕尊贵贤人，擢授#5能者，有善先用，与其利绿。尧舜圣人，尚且如是，况畏垒百姓，敢异前修。夫子通人，幸听从也。
　　庚桑子曰：小子来。夫函车之兽，介而离山，则不免于网罟之患；吞舟之鱼，旸而失水，则蚁能苦之。故乌兽不厌高，鱼鳌不厌深。
　　〔注〕去利远害乃全。
　　〔疏〕其兽极大，口能含车，孤介离山，则不免网罗为其息害。吞舟之鱼，其质不小，波荡失水，蚁能害之。故乌兽高山，鱼氅深水，岂好异哉？盖全身远害，鱼乌尚尔，而况人乎。
　　夫全其形生之人，藏其身也，不厌深眇而已矣。
　　〔注〕若婴身於利禄，则粗而浅。
　　〔疏〕眇，远也。夫栖遁之人，全形养生者，故当远迸尘俗，深就山泉，若婴於利禄，则粗而浅也。
　　且夫二子者，又何足以称扬哉。
　　〔注〕二子，谓尧舜。
　　〔疏〕二子，谓尧舜也。唐虞圣逵，乱人之本，故何足称邪。
　　是其於辩也，将妄凿垣墙而殖蓬蒿也。
　　〔注〕将令后世妄行穿凿而殖秽乱也。
　　〔疏〕将令后世妄行穿凿而殖秽乱。辫别也。物性之外，别立尧舜之风，以教述令人仿效者，犹如凿破好垣墙，种植蓬蒿之草以为蕃屏者也。
　　简发而栉，数米而炊，
　　〔注〕理锥刀之末也。
　　〔疏〕譬如择简毛发，梳以为发，格量米数，炊以供养，利益盖微，为捐更甚。
　　窃窃乎又何足以济世哉。
　　〔注〕混然一之，无所治为乃济。
　　〔疏〕祖迷尧舜，私议窃窃，此盖小道，何足救世。
　　举贤则民相轧，
　　〔注〕将戾拂其性以待其所尚。
　　任知则民相盗。
　　〔注〕真不足而以知继之，则伪矣，伪以求生，拖盗如何。
　　〔疏〕相盗。轧，伤也。夫举贤授能，任知先善，则争为欺侮，盗诈百端，趋竞路开，故更相害也。
　　之数物者，不足以厚民。民之於利甚勤，子有杀父，臣有杀君，正昼为盗，目中穴坏。
　　〔注〕无所复顾。
　　〔疏〕数物者，谓举贤任知等也。此教浮薄，不足令百姓淳厚也。而苍生食利之心，甚自殷动，私情怨忿，遂生篡弒，课危社稷，正昼为盗，攻城穿壁，日中穴坏也。
　　吾语汝，大乱之本，必生于尧舜之问，其末存千世之后。千世之后，其必有人与人相食也。
　　〔注〕尧舜遗其述，饰伪播其后，以致斯弊。
　　〔疏〕唐虞揖让之风，会成篡逆之乱。乱之根本，起自尧舜，千载之后，其弊不绝，黄巾赤眉，则是相食也。
　　南荣趣蹴然正坐曰：若趣之年者已长矣，将恶乎托业以及此言邪？
　　〔疏〕姓南荣，名越，庚桑弟子也。蹴然，惊悚貌。南荣既闻斯义，心生慕仰，於是惊惧正容，勤诚请益云：越年老，精神暗昧，凭托何学，方逮斯言？
　　庚桑子曰：全汝形，
　　〔注〕中#6其分也。
　　抱汝生，
　　〔注〕无揽乎其生之外也。
　　无使汝思虑营营。若此三年，则可以及此言也。
　　〔疏〕不逐物境，全形者也；守其分内，抱生者也。既正分全生，神凝形逸，故不复役知思虑，营营徇生也。三年虚静，方可及乎斯言。此庚桑教南荣之辞也。
　　南荣趣曰：目之与形，吾不知其异也，而盲者不能自见；耳之与形，吾不知其异也，而聋者不能自闻；心之与形，吾不知其异也，而狂者不能自得。
　　〔注〕目与目，耳与耳，心与心，其形相似而所能不同，苟有不同，则不可强#7相法效也。
　　〔疏〕夫盲聋之士，与几常之人耳目无异，而盲者不见色，聋者不闻声；风狂之人，与不狂之者形貌相似，而狂人失性，不能自得。南荣举此三谕#8以况一身，不解至道之言与彼盲聋何别，故《内篇》云，非唯形骸有聋盲，夫智亦有之也。
　　形之与形亦辟矣，
　　〔注〕未有闭之。
　　而物或问之邪，欲相求而不能相得？
　　〔注〕两形虽开，而不能相得，将有间也。
　　〔疏〕辟，开也，问，别也。夫盲与不盲，二形孔窍俱开；见与不见，於物遂有问别。而盲聋求於间见，终不可得也，亦犹南荣求於解悟，无由致之。
　　今谓趣曰：全汝形，抱汝生，勿使汝思虑营营。趣勉闻道达耳矣。
　　〔注〕早闻形隔，故难化也。
　　〔疏〕全形抱生，已如前释。重述所间#9，以彰问旨。
　　庚桑子曰：辞尽矣。曰#10奔蜂不能化藿蠋，越鸡不能伏鹄卵，鲁鸡固能矣。
