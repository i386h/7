<!-- { "loadSidebar": true } -->
　　〔疏〕姓彭，名蒙；姓田，名骈；姓慎，名到；并齐之隐士，俱游稷下，各着书数篇。性与法合，故闻风悦爱也。
　　齐万物以为首，曰：天能覆之而不能载之，地能载之而不能覆之，大道能包之而不能辩之，知万物皆有所可，有所不可，故曰选则不徧，
　　〔注〕都用乃周。
　　〔疏〕夫天覆地载，各有所能，大道包容，未尝辩说。故知万物有可不可，随其性分，但当任之，若欲拣选，必不周徧也。
　　教则不至，
　　〔注〕性其性乃至。
　　道则无遗者矣。
　　〔疏〕万#20物不同，禀性各异，以此教彼，良非至极，若率至玄道，则物皆自得而无遗失矣。
　　是故慎到弃知去己而缘不得已，泠汰於物以为道理，
　　〔注〕泠汰，犹听放也。
　　〔疏〕泠汰，犹拣炼也。息虑弃知，忘身去己，机不得已，感而后应，拣炼是非，据法断决，慎到守此，用为道理。
　　曰知不知，将薄知而后邻伤之者也，
　　〔注〕谓知力浅，不知任其自然，故薄之而又邻伤焉#21。
　　〔疏〕邻，近也。夫知则有所不知，故薄浅其知；虽复薄知而未能都忘，故犹近伤於理。
　　謑髁无任而笑天下之尚贤也，
　　〔注〕不肯当其任而任夫众人，众人各自能，则无为横复尚贤也。
　　〔疏〕謑髁，不定貌也。随物顺情，无的任用，物各自得，不尚贤能，故笑之也。
　　纵脱无行而非天下之大圣，
　　〔注〕欲壤其迹，使物不殉。
　　〔疏〕纵恣脱略，不为仁义之德行，忘遗陈迹，故非宇内之圣人也。
　　椎拍#22轶断，与物宛转，
　　〔注〕法家虽妙，犹有椎拍，故未泯合。
　　〔疏〕椎拍，笞挞也。輐断，行刑也。宛转，变化也。复能打拍刑戮，而随顺时代，故能与物变化而不固执之者也。
　　舍是与非，苟可以免，
　　〔疏〕不固执是非，苟且免於当世之为也。
　　不师知虑，不知前后，
　　〔注〕不能知是之与非，前之与后，睧目恣性，苟免当时之患也。
　　〔疏〕不师其成心，不运用知虑，亦不瞻前顾后，矫性为情，直举宏网，顺物而已。
　　魏然而已矣。
　　〔注〕任性独立。
　　〔疏〕魏然，不动之貌也。虽复处俗同尘，而魏然独立也。
　　推而后行，曳而后往，
　　〔注〕所谓缘於不得已。
　　〔疏〕推而曳之，缘不得已，感而后应，非先唱也。
　　若飘风之还，若羽之旋，若所石之隧，全而无非，动静无过，未尝有罪。
　　〔疏〕磨，硙也。隧，转也。如飘风之回，如落羽乏旋，若硙石之转。三者无心，故能全得，是以无是无非，无罪无过，无情任物，故政然也。
　　是何故？
　　〔疏〕假设疑问以显其能。
　　夫无知之物，无建己之患，无用知之累，动静不离於理，是以终身无誉。
　　〔注〕患生於誉誉，生於有建。
　　〔疏〕夫物莫不耽滞身己，建立功名，运用心知，没溺前境。今磨硙等，行藏任物，动静无心，恒居妙理，患累斯绝，是以终於天命，无答无誉也。
　　故曰至於若无知之物而已，无用贤圣，
　　〔注〕唯圣人然后能去知与故，循天之理，故愚知处宜，贵贱当位，贤不肖袭情，而云无用贤圣，所以为不知道也。
　　夫块不失道。
　　〔注〕欢令去知如土块也。亦为凡物云云、皆无缘得道，道非遍物也。
　　〔疏〕贵尚无知，情同瓦石，无用贤圣，暗若夜游，遂如土块，名为得理。慎到之惑，其例如斯。
　　豪桀相与笑之曰：慎到之道，非生人之行而至死人之理，
　　〔注〕夫去知任性，然后神明洞照，所以为赞圣也。而云土块乃不失道，人若土块，非死如何。豪桀所以笑也。
　　〔疏〕夫得道贤圣，照物无心，德合二仪，明齐三景。今乃以土块为道，与死何殊。既无神用，非生人之行也。是以英儒赡闻，玄通豪桀，知其乖理，故嗤笑之。
　　适得怪焉。
　　〔注〕未合至道，故为诡怪。
　　〔疏〕不合至道者，适为其怪也。
　　田骈亦然，学於彭蒙，得不教焉。
　　〔注〕得自任之道也。
　　〔疏〕田骈慎到，禀业彭蒙，纵任放诞，无所教也。
　　彭蒙之师曰：古之道人，至於莫之是莫之非而已矣。
　　〔注〕所谓齐万物以为首。
　　其风宝然，恶可而言？
　　〔注〕逆风所动之声。
　　〔疏〕窢然，迅速貌也。古者道人，虚怀忘我，指为天地，无复是非，风教窢然，随时过去，何可留其圣迹，执而言之也。
　　常反人，不聚#23观，
　　〔注〕不顺民望。
　　〔疏〕未能大顺群品，而每逆忤人心，亦不能致苍生之称其瞻望也。
　　而不兔於鼋断。
　　〔注〕虽立法而鼋断无圭角也。
　　〔疏〕鼋断，无圭角貌也。虽复立法施化，而未能大齐万物，故不免於鼋断也。
　　其所谓道非道，而所言之题不免於非。
　　〔注〕韪，是也。
　　〔疏〕韪，是也。慎到所谓为道者非正道也，所言为是者不是也，故不免於非也。
　　彭蒙、田骈、慎到不知道。
　　〔注〕道无所不在，而云土块乃不失道，所以为不知。
　　〔疏〕虽复习尚虚忘，以无心为道，而未得圆照，故不知也。
　　虽然，槩乎皆尝有闻者也。
　　〔注〕但不至也。
　　〔疏〕彭蒙之类，虽未体真，而志尚知，略有梗槩，更相师祖，皆有禀承，非独臆断，故尝有闻之也。
　　以本为精，以物为粗，
　　〔疏〕本，无也。物，有也。用无为妙，道为精，用有为事，物为粗。
　　以有积为不足，
　　〔注〕寄之天下，乃有余也。
　　澹然独与神明居，古之道卫有在於是者。
　　〔疏〕贪而储积，心常不足，知足止分，故清廉虚澹，绝待独立而精神，道无不在，自古有之也。
　　关尹老聃闻其风而悦之，
　　〔疏〕姓尹，名喜，字公度，周平王时函谷关令，故为之关尹也。姓李，名耳，字伯阳，外字老聃，即尹喜之师老子也。师资唱和，与理相应，故闻无为之风而悦爱之也。
　　建之以常无有，
　　〔注〕夫无有何所能建？建之以常无有，则明有物之自建也。
　　主之以太一，
　　〔注〕自天地以及群物，皆各自得而已，不兼他饰，斯非主之以太一邪。
　　〔疏〕太者广大之名，一以不二为称。言大道旷荡，无不制围，括囊万有，通而为一，故谓之太一也。建立言教，每以凝常无物为宗，悟其指归，以虚通太一为主。斯盖好俭以劳形质，未可以教他人，亦无劳败其道术也。
　　以濡弱谦下为表，以空虚不毁万物为实。
　　〔疏〕表，外也。以柔弱谦和为权智外行，以空惠圆明为实智内德也。
　　关尹曰：在己无居，
　　〔注〕物来则应，应而不藏，故功随物去。
　　〔疏〕成功弗居，推功於物，用此在己而修其身也。
　　形物自着。
　　〔注〕不自是而委万物，故物形各自彰着。
　　〔疏〕委任万物，不伐其功，故彼之形性各自彰着也。
　　其动若水，其静若镜，其应若响。
　　〔注〕常无情也。
　　〔疏〕动若水流，静如县镜，其逗机也似响应声，动静无心，神用故速。
　　芴乎若亡，寂乎若清，同焉者和，得焉者失。
　　〔注〕常全者不知所得也。
　　〔疏〕芴，忽也。亡，无也。夫道非有非无，不清不浊，故暗忽似无，体非无也，静寂如清也。是已同靡清浊，和苍生之浅见也，遂以此清虚无为　而为德者，斯丧道矣。
　　未尝先人而常随人。
　　〔疏〕和而不唱也。
　　老聃曰：知其雄，守其雌，为天下溪；知其白，守其辱，为天下谷。
　　〔注〕物各自守其分，则静默而已，无雄白也。夫雄白者，非尚胜自显者邪？尚胜自显，岂非逐知过分以殆其生邪？故古人不随无崖之知，守其分内而已，故其性全。其性全，然后能及天下，能及天下，然后归之如溪谷也。
　　〔疏〕夫英雄俊杰，进躁所以夭年；雌柔谦下，退静所以长久。是以去彼显白之荣华，取此韬光之屈辱，斯乃学道之枢机，故为宇内之溪谷也。而溪谷俱是川壑，但溪小而谷大，故重言耳。
　　人皆取先，己独取后，
　　〔注〕不与万物争锋，然后天下乐推而不厌，故后其身。
　　〔疏〕俗人皆尚胜趋先，大圣独谦卑处后，故《道经》云，后其身而身先故也。
　　曰受天下之垢；
　　〔注〕雌辱后下之类，皆物之所谓垢。
　　〔疏〕退身居后，推物在先，斯受垢辱之者。
　　人皆取实，
　　〔注〕唯知有之以为利，未知无之以为用。
　　〔疏〕贪资货也。
　　己独取虚，
　　〔注〕守冲泊以待群实。
　　〔疏〕守冲寂也。
　　无藏也故有余，
　　〔注〕付万物使各自守，故不患其少。
　　〔疏〕藏，积也。知足守分，散而不积，故有余。
　　岿然而有余。
　　〔注〕独立自足之谓。
　　〔疏〕岿然，独立之谓也。言清廉洁己，在物至稀，独有圣人无心而已。
　　其行身也，徐而不费，
　　〔注〕因民所利而行之，随四时而成之，常与道理俱，故无疾无费也。
　　〔疏〕费，损也。夫达道之人，无近恩惠，食苟简之田，立不贷之圃，从容闲雅，终不损己为於物耳，以此为行而养其身也。
　　无为也而笑巧；
　　〔注〕巧者有为，以伤神器之自成，故无为者，因其自生，任其自成，万物各得自为。蜘蛛犹能结网，则人人自有所能矣，无贵於工倕也。
　　〔疏〕率性而动，淳朴无为，嗤彼俗人，机心巧伪也。
　　人皆求福，己独曲全，
　　〔注〕委顺至理则常全，故无所求福，福已足。
　　曰苟免於咎。
　　〔注〕随物，故物不得咎也。
　　〔疏〕咎，祸也。俗人愚迷，所为封执，但知求福，不能虑祸。唯大圣虚怀，委曲随物，保全生道，且免灾殃。
　　以深为根，
　　〔注〕理#24根於太初之极，不可谓之浅也。
　　以约为纪，
　　〔注〕去甚泰也。
　　〔疏〕以深玄为德之本根，以俭约为行之纲纪。
　　曰坚则毁矣，
　　〔注〕夫至顺则虽金石无坚也，迕逆则虽水气无更也。至顺则全迕逆则毁斯正理也
　　锐则挫矣。
　　〔注〕进躁无崖为锐。
　　〔疏〕毁损坚刚之行，挫止贪锐之心，故《道经》云挫其锐。
　　常宽容#25於物，
　　〔注〕各守其分，则自容有余。
　　不削於人，
　　〔注〕全其性也。
　　〔疏〕退己谦和，故宽容於物；知足守分，故不侵削於人也。
　　可谓至极。关尹老聃乎，古之博大真人哉。
