<!-- { "loadSidebar": true } -->
　　〔疏〕言大道能神於鬼灵，神於天帝，开明三景，生立二仪，至无之力，有兹功用。斯乃不神而神，不生而生，非神之而神，生之而生者也。故《老经》云天得一以清，神得一以灵也。
　　在太极之先而不为高，在六极之下而不为深，先天地生而不为久，长於上古而不为#35老。
　　〔注〕言道之无所不在也，故在高为无高，在深为无深，在久为无久，在老为无老，无所不在，而所在皆无也。且上下无不格#36者，不得以高卑称也；外内无不至者，不得以表裹名也；与化俱移者，不得言久也；终始常无者，不可谓老也。
　　〔疏〕太极，五气也。六极，六合也。且道在五气之上，不为高远；在六合之下，不为深邃；先天地生，不为长久；长於厦古，不为耆艾。言道非高非深，非久非老，故道无不在而所在皆无者也。
　　稀韦氏得之，以挈天地；
　　〔疏〕稀韦氏，文字已前远古帝王号也。得灵通之道，故能驱驭群品，提挈二仪。又作契字者，契合也，言能混同万物，符合二仪者也。
　　伏牺氏得之，以袭气母；
　　〔疏〕伏牺，三皇也，能伏牛乘马，养伏牺牲，故谓之伏牺也。袭，合也。气母者，元气之母，应道也。为得至道，故能画八卦，演六爻，调阴阳，合元气也。
　　维斗得之，终古不武；
　　〔疏〕维斗，北斗也，为众星纲维，故谓之维斗。武，差也。古，始也。得於至道，故历於终始，维持天地，心无差武。
　　日月得之，终古不息；
　　〔疏〕日月光证於一道，故得终始照临，竟无休息者也。
　　堪坏得之，以袭昆仑；
　　〔疏〕昆仑，山名也，在北海之北。堪坏，昆仑山神名也。袭，入也。堪坏人面兽身，得道入昆仑山为神也。
　　冯夷得之，以游大川；
　　〔疏〕姓冯，名夷，弘农华阴潼乡堤首里人也，服八石，得水仙。大川，黄河也。天帝锡冯夷为河伯，故游处盟津大川之中也。
　　肩吾得之，以处太山；
　　〔疏〕肩吾，神名也。得道，故处东岳为太山之神。
　　黄帝得之，以登云天；
　　〔疏〕黄帝，轩辕也。探首山之铜，铸鼎於荆山之下，鼎成，有龙垂於鼎以迎帝，帝遂将群臣及后官七十二人，白日乘云驾龙，以登上天，仙化而去。
　　颛顼得之，以处玄宫；
　　〔疏〕颛顼，即黄帝之孙，即帝高阳也，亦日玄帝。年十二而冠，十五佐少昊，二十即位。探羽山之铜为鼎，能召四海之神，有灵异。年九十七崩，得道，为北方之帝。玄者，北方之色，故处於玄官也。
　　禺强得之，立乎北极；
　　〔疏〕禺强，水神名也，亦曰禺京。人面乌身，乘龙而行，与颛顼并轩辕之胤也。虽复得道，不居帝位而为水神。水位北方，故位号北极也。
　　西王母得之，坐乎少广，莫知其始，莫知其终；
　　〔疏〕少广，西极山名也。王母，太阴之精也，豹尾，虎齿，善笑。舜时，王母遣使默玉环，汉武帝时，献青桃。颜容十六七女子，甚端正，常坐西方少广之山，不复生死，故莫知始终也。
　　彭祖得之，上及有虞，下及五伯；
　　〔疏〕彭祖，帝颛顼之玄孙也。封於彭城，其道可祖，故称彭祖，善养性，得道者也。五伯者，昆吾为夏伯，大彭豕韦为殷伯，齐桓晋文为周伯，合为五伯。而彭祖得道，所以长年，上至有虞，下及殷周，凡八百年也。
　　傅说得之，以相武丁，奄有天下，乘束维，骑箕尾。而比於列星。
　　〔注〕道，无能也。此官得之於道，乃所以明其自得耳。自得耳，道不能使之得也；我之未得，又不能为得也。然则凡得之者，外不资於道，内不由於己，掘然自得而独化也。夫生之难也，犹独化而自得之矣，既得其生，又何息於生之不得而为之哉。故夫为生果不足以全生，以其生之不由於己为也，而为之则伤其真生也。
　　〔疏〕武丁，殷王名也，号日高宗。高宗梦得傅说，使求之天下，於陕州河北县傅岩版筑之所而得之，相於武丁，奄我清泰。傅说，星精也。而傅说一星在箕尾上，然箕尾则是二十八宿之数，维持束方，故言乘东维、骑箕尾；而与角亢等星比并行列，故云比於列星也。
　　南华真经注疏卷之七竟
　　＃１『自』疑为『目』字误。
　　＃２依郭庆藩引文及文意当改作『目』。
　　＃３郭庆藩引文『遣』作『绝者』。
　　＃４郭庆藩引文改『知』作『人』。
　　＃５郭庆藩『抒』作『作』。
　　＃６依四库本、浙江书局本及郭庆藩引文『伏』当作『复』。
　　＃７赵本『受』作『爱』。
　　＃８郭庆藩引文『德』作『惠』。
　　＃９郭庆落引文『操』作力而』。
　　＃１０郭庆藩引文『玄』作『弦』。
　　＃１１世德堂本脱『蒙』字，四库本同。
　　＃１２四库本、浙江书局本『人』均作『仁』，又依正文当改，下疏文『人』亦当改作『仁』。
　　＃12四库本、浙江书局本『人』均作『之』，郭庆藩引文『人』作『天』。
　　＃13四库本、浙江书局本『效』作『循』，四库本作『殉』。
　　＃14原作『子胥余纪他』五字，依郭庆藩及正文、疏文改作『胥余』。
　　＃15原作『决』，疑『抉』之误，今依郭庆藩引文及文意改正。
　　＃16原作『中』，诸本皆作『冲』，故改正。
　　＃17四库本、浙江书局本及郭庆藩引文『固』下皆有『守』字，故补。
　　＃18《阙误》引文如海、张君房本『喜乎』作『喜也』。
　　＃19《阙误》引文、张本重『崔』字，『已乎」』作『已也』。
　　＃20又引文，张本世『乎』作『世也』。
　　＃21郭庆藩引文『驭』作『御』。
　　＃22『者』字依郭注本，四库本补。
　　＃23赵本『居』作『君』，四库本『居』作门军』。
　　＃24四库本、浙江书局本『问』均『闲』。
　　＃25郭庆藩引文『文』上有『前』字。
　　＃26『者』疑『老』之误，今依郭庆藩引文及正文当改正。
　　＃27赵本无『哉』字。
　　＃28依四库本、浙江书局本『共』当改作『冥』。
　　＃29原作『方』，今依四库本、浙江书局本、郭庆藩引文改正。
　　＃30【『化为人』三字依四库本、浙江书局本补。
　　＃31郭庆藩引文『过』作『遇』。
　　＃32《阙误》引张君房本『夭』作『少』。
　　＃33『本』字依正文当改作『古』字。
　　＃34世德堂本『神』作『人』.
　　＃35世德堂本无『为』字。
　　＃36『知』疑『格』字误，故据四库本、浙江书局本改。
　　南华真经注疏卷之八
　　河　南　郭　象　注
　　唐西华法师成玄英疏
　　南伯子葵问乎女偶曰：子之年长矣，而色若孺子，何也□
　　〔疏〕葵当为茶字之误，犹是《人问世篇》中南伯子茶也。女偶，古之怀道人也。孺子，犹稚子也。女偶久闻至道，故能摄卫养生，年虽老，犹有童颜之色，驻彩之状。既异几人，是故子葵问其何以致此。
　　曰：吾闻道矣。
　　〔注〕闻道则任其自生，故气色全也。
　　〔疏〕答云：闻道故得全生，是以反少还童，色如稚子。
　　南伯子葵曰：道#1可得学耶？
　　〔疏〕睹其容色，既异常人，心怀景慕，故询其方衍者也。
　　曰：恶。恶可。子非其人也。
　　〔疏〕恶恶可，言不可也。女偶心神内静，形色外彰。子葵见有＃２容貌，欣然请学。嫌其所问，故抑谓其非人也。
　　夫卜梁倚有圣人之才而无圣人之道，我有圣人之道而无圣人之才，
　　〔疏〕卜梁，姬姓也，倚，名也。虚心凝淡为道，智用明敏为才。言梁有外用之才而无内凝之道，女偶有虚淡之道而无明敏之才，各滞一边，未为通美。然以才方道，才劣道胜也。
　　吾欲以教之，庶几其果为圣人乎。不然，以圣人之道告圣人之才，亦易矣。吾犹守而告之，
　　〔疏〕庶，慕也。几，迩也。果，次也。夫上士闻道，犹藉勤行，若不勤行，道无由致。是故虽蒙教诲，爻须修学，慕近玄道，次成圣人。若其不然，告示甚易，为须修守，所以成难。然女偶久闻至道，内心凝寂，今欲传告，犹自守之。况在初学，无容懈怠，假令。说耳闻，盖亦何益。是以非知之难，行之难者也。
　　参日而后能外天下，
　　〔注〕外，犹遗也。
　　〔疏〕外，遗忘也。夫为师不易，传道极难。方欲教人，故凝神寂虑，修而守之，凡经三日。心既虚寂，观万亿皆空，是以天下地上，悉皆非有也。
　　已外天下矣，吾又守之，七日而后能外物；
　　〔注〕物者，朝夕所须，切己难忘。
　　〔疏〕天下万境疏远，所以易忘；资身物亲近，所以难遣。守经七日，然后遣之。故郭注云，物者朝夕所须，切己难忘之者也。
　　已外物矣，吾又守之，九日而后能外生；
　　〔注〕都遗也。
　　〔疏〕寨体离形，坐忘我丧，运心既久，遗遣渐深也。
　　已外生矣，而后能朝彻；
　　〔注〕遗生则不恶死，不恶死故所遇即安，豁然无滞，见机而作，斯朝彻也。
　　〔疏〕啊，旦也。彻，明也。死生一观，物我兼忘，惠照豁然，如朝场初启，故谓之朝彻也。
　　朝彻，而后能见独；
　　〔注〕当所遇而安之，忘先后之所接，斯见独者也。
　　〔疏〕夫至道凝然，妙绝言象，非无非有，不古不今，独往独来，绝待绝对。睹斯胜境，谓之见独。故经云寂寞而不改。
　　见独，而后能无古今；
　　〔注〕与独俱往。
　　〔疏〕任造物之日新，随变化而俱往，不为物境所迁，故无古今之异。
　　无古今，而后能入於不死不生。
　　〔注〕夫系生故有死，恶死故有生。是以无系无恶，然后能无死无生。
　　〔疏〕古今，会也。夫时有古今之异，法有生死之殊者，此盖迷徒倒置之见也。时既运新运新#3，无今无古，故法亦不去不来，无死无生者也。会斯理者，其唯女偶之子也。
　　杀#4生者不死，生生不生。
　　〔疏〕杀，灭也；死，亦灭也。谓此死者未曾灭，谓此生者未曾生。既死#5既生，能入於无死无生，故体於法，无生灭也。法既不生不灭，而情亦何欣何恶耶。任之而无不适也。
　　其为物，无不将也，
　　〔注〕任其自将，故无不将。
　　无不迎也；
　　〔注〕任其自迎，故无不迎。
　　〔疏〕将，送也。夫道之为物，拯济无方，虽复不灭不生；亦复而生而灭，是以迎无穷之生，送无量之死也。
　　无不毁也，
　　〔注〕任其自毁，故无不毁。
　　无不成也。
　　〔注〕任其自成，故无不成。卜
