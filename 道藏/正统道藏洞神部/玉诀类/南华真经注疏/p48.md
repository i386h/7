<!-- { "loadSidebar": true } -->
　　〔疏〕夫水，动则波流，止便澄静，悬鉴洞照，与物无私，故能明烛须眉，清而中正，治诸褒#5枉，可为准的，纵使工任之巧，犹须放水取平。故《老经》云，上善若水。此举喻前之义。
　　水静犹明，而况精神。圣人之心静乎。天地之鉴也，万物之镜也。
　　〔注〕夫有其具而任其自为，故所照无不洞明。
　　〔疏〕夫圣人德合二仪，智周万物，岂与夫无情之水同日论邪。水静犹明烛鬓眉，况精神圣人之心静乎。是以鉴天地之精微，镜万物之玄迹者，固其宜矣。此合譬也。
　　夫虚静恬淡寂寞无为者，天地之平而道德之至#6，
　　〔注〕凡不平不至者，生於有为。
　　〔疏〕虚静恬淡寂寞无为，四者异名同实者也。欺为之美，故具此四名，而天地以此为平，道德用兹为至也。
　　故帝王圣人休焉。
　　〔注〕未尝动也。
　　〔疏〕息虑，於静#7。
　　休则虚，虚则实，实者伦#8矣。
　　〔注〕伦，理也。〔疏〕既休虑息，则自与虚空合德；与虚空合德，则会於真实。会於真实之道，则自然之理也。
　　虚则静，静则动，动则得矣。
　　〔注〕不失其所以动。
　　〔疏〕理虚静寂，寂而能动，斯得之矣。
　　静则无为，无为也则任事者责矣。
　　〔注〕夫无为也，则莘才万品，各任其事而自当其责矣。故曰巍巍乎舜禹之有天下而不与焉，此之谓也。
　　〔疏〕任事，臣也，言臣下各有任职之事也。夫帝王任智，安静无为，则臣下职任，各司忧责。斯则主上无为而臣下有事，故冕旎垂目而不与焉。
　　无为黝俞俞，俞俞者忧患不能处，年寿长矣。
　　〔注〕俞俞然，从容自得之貌。
　　〔疏〕俞俞，从容和乐之貌也。夫有为滞境，尘累所以婴其心；无为自得，忧息不能处其虑。俞俞和乐，故年寿长矣。
　　夫虚静恬淡寂寞无为者，万物之本也。
　　〔注〕寻其本皆在不为中来。
　　〔疏〕此四句万物根原，故重举前言，结成其美#9也。
　　明此以南乡，尧之为君也；明此以北面，舜之为臣也。
　　〔疏〕夫揖让之美，无出唐处；君臣之盛，莫先尧舜；故举二君以明四德，虽复南北两面，而平至一焉。
　　以此处上，帝王天子之德也；以此处下，玄圣素王之道也。
　　〔注〕此皆无为之至也。有其道为天下所归而无其爵者，所谓素王自贵也。
　　〔疏〕用此无为而处物上者，天子帝尧之德也，用此虚淡而居臣下者，玄圣素王之道也。夫有其道而无其爵者，所谓玄圣素王，自贵者，即老君尼父是也。
　　以此退居而闲游江海，山林之士服；
　　〔疏〕退居，谓晦迩隐处也。用此道而退居，故能游饭山水，从容闲乐，是以天下隐士无不服从，即巢许之流是也。以此进为而抚世，则功大名显而天下一也。
　　〔注〕此又其次也。故退则巢许之流，进则伊望之伦也。夫无为之体大矣，天下何所不为哉。故主上不为冢宰之任，则伊吕静而司尹矣；冢宰不为百官之所执，则百官静而御事矣；百官不为万民之所务，则万民静而安其业矣；万民不易彼我之所能，则天下之彼我静而自得矣。故自天子以下至于庶人，下及昆虫，孰能有为而成哉。是故弥无为而弥尊也。
　　〔疏〕进为，谓显述出任也。夫妙体无为而同尘降述者，故能抚苍生於仁寿，弘至德於圣朝，着莫测之功名，显阿衡之功绩。是以天下大同，车书共执，尽善尽美，其唯伊望之伦乎。
　　静而圣，动而王。
　　〔注〕时行则行，时止则止。
　　无为也而尊，
　　〔注〕自然为物所尊奉。
　　〔疏〕其应静也，玄圣素王之尊；其应动也，九五万乘之贵；无为也而尊，出则天子，处则素主。是知道之所在，孰敢不贵也。
　　朴素而天下莫能与之争美。
　　〔注〕夫美配天者，唯朴素也。
　　〔疏〕夫淳朴素质，无为虚静者，实万物之根本也。故所尊贵，孰能与之争美也。
　　夫明白於天地之德者，此之谓大本大宗，与天和者也，
　　〔注〕天地以无为为德，故明其宗本，则与天地无逆也。
　　〔疏〕夫灵府明静，神照洁白，而德合於二仪者，固可以宗匠苍生，根本万有，冥合自然之道，与天和也。
　　所以均调天下，与人和者也。
　　〔注〕夫顺天所以应人也，故天和至而人和尽也。
　　〔疏〕均，平也。调，顺也。且应感无心，方之影响，均平万有，大顺物情，而混进同尘，故与人和也。
　　与人和者，谓之人乐；与天和者，谓之天乐。
　　〔注〕天乐适则人乐足矣。
　　〔疏〕俯同尘俗，且适人世之欢；仰合自然，方欣天道之乐也。
　　庄子曰：吾师乎。吾师乎。整万物而不为戾，
　　〔注〕变而相杂，故曰羹。自圣耳，非吾师之暴戾。
　　〔疏〕圣，碎也。戾，暴也。庄子以自然至道为师，再称之者，叹美其德。言我所师大道，亭毒生灵，假令圣万物，亦无心暴怒，故素秋摇落而雕零者不怨。此明虽复断截而非义也。
　　泽及万世而不为仁，
　　〔注〕仁者，兼爱之名耳；无爱，故无所称化。
　　〔疏〕仁者，偏爱之进也。言大道开阖天地，造化苍生，慈泽无穷而不偏爱，故不为仁。
　　长於上古而不为寿，
　　〔注〕寿者，期之远耳；无期，故无所称寿。
　　〔疏〕岂但长於上古，抑乃象帝之先。既其不灭不生，亦复何夭何寿。郭注云，寿者，期之远耳。
　　覆载天地刻雕众形而不为巧，
　　〔注〕巧者，为之妙耳；皆自尔，故无所称巧。
　　〔疏〕乘二仪以覆载，取万物以刻雕，而二仪以生化为功，万物以自然为用。生化既不假物，雕刻岂假他人。是以物各任能，人皆率性，则工拙之名於斯灭矣。郭注云，巧者，为之妙。
　　此之谓天乐。
　　〔注〕忘乐而乐足。
　　〔疏〕所在任适，结成天乐。
　　故曰：知天乐者，其生也天行，其死也物化。
　　〔疏〕既知天乐非哀乐，则知生死。无生死故其生也同天遣之运行，其死也混万物之变化也。
　　静而与阴同德，动而与阳同波。
　　〔疏〕妙本虚凝，将至阴均其寂泊；应述同世，与太阳合其波流。
　　故知天乐者，无天怨，无人非，无物累，无鬼责。
　　〔疏〕德合於天，故无天怨；行顺於世，故无人非；我冥於物，故物不累我；我不负幽显，有何鬼责也。
　　故曰：其动也天，其静也地，
　　〔注〕动静虽殊，无心一也。
　　〔疏〕天地也，结动静无心之义也。
　　一心定而王天下；其鬼不祟，其魂不疲，
　　〔注〕常无心，故王天下而不疲病。
　　〔疏〕境智冥合，谓之为一。物不能挠，谓之为定。祇为定於一心，故能王於万国。既无鬼责，有何祸祟。动而常寂，故魂不疲劳。
　　一心定而万物服。
　　〔疏〕一心凝寂者类死灰，而静为躁君，故万物归伏。
　　言以虚静推於天地，通於万物，此之谓天乐。
　　〔注〕我心常静，则万物之心通矣。通则服，不通则叛。
　　〔疏〕所以一心定而万物服者，祇言用虚静之智，推寻二仪之理，通达万物之情，随物变转而未尝不适，故谓之天乐也？
　　天乐者，圣人之心，以畜天下也。
　　〔注〕圣人之心所以畜天下者奚为哉？天乐已。
　　〔疏〕夫圣人之所以降逵同凡，合天地之至乐者，方欲畜养苍生，亭毒韦品也。
　　夫帝王之德，以天地为宗，以道德为主，以无为为常。
　　〔疏〕王者宗本於天地，故覆载无心；君主於道德，故生而不有；虽复千变万化而常自无为。盛德如此，尧之为君也。
　　无为也，则用天下而有余；
　　〔注〕有余者，间暇之谓也。
　　有为也，则为天下用而不足。
　　〔注〕不足者，汲汲然欲为物用也。欲为物用，故可得而臣也，及其为臣，亦有余也。
　　〔疏〕不足者，吸汲之辞。有余者，闲暇之谓。言君主无为，智照宽旷，御用区宇，而闲暇有余；臣下有为，情虑狭劣，各有职司，为君所用，匪懈在公，犹恐不足。是知无为有事，劳逸殊涂。
　　故古之人贵夫无为也。上无为也，下亦无为也，是下与上同德，下与上同德则不臣；下有为也，上亦有为也，是上与下同道，上与下同道则不主。
　　〔注〕夫工人无为於刻木而有为於用斧，主上无为於亲事而有为於用臣。臣能亲事，主能用臣；斧能刻木而工能用斧；各当其能，则天理自然，非有为也。若乃主代臣事，则非主矣；臣秉主用，则非臣矣。故各司其任，则上下咸得而无为之理至矣。
　　〔疏〕无为者，君德也；有为者，臣道也。若上下无为，则臣僭君德；上下有为，则君滥臣道。君滥臣道，则非主矣；臣僭君德，岂曰臣哉。於是上下相混，君臣冒乱，既乖天然，铃招危祸。故无为之言，不可不察。无为，君也。古之人贵夫无为。郭注此文，甚有辞理。
　　上必无为而用天下，下必有为为天下用，此不易之道也。
　　〔注〕无为之言，不可不察也。夫用天下者，亦有用之为耳。然自得此为，率性而动，故谓之无为也。今之为天下用者，亦自得耳。但居下者亲事，故虽舜禹为臣，犹称有为。故对上下，则君静而臣动；比古今，则尧舜无为而汤武有事。然各用其性而天机玄发，则古今上下无为，谁有为也。
　　〔疏〕夫处上为君，则铃须无为任物，用天下之才能；居下为臣，亦当亲事有为，称所司之职任；则天下化矣。斯乃百王不易之道。
　　故古之王天下者，知虽落天地，不自虑也；
　　〔疏〕谓三王五帝淳古之君也。知照明达，笼落二仪，而垂拱无为，委之臣下，知者为谋，故不自虑也。
　　辩虽雕万物，不自说也；
　　〔疏〕宏辫如流，雕饰万物，而付之司牧，终不自言也。
　　能虽穷海内，不自为也。
　　〔注〕夫在上者，息於不能无为而代人臣之所司。使咎丝不得行其明断，后稷不得施其播植，则韦才失其任而主上困於役矣。故冕流垂目而付之天下，天下皆得其自为，斯乃无为而无不为者也，故上下皆无为矣。但上之无为则用下，下之无为则自用也。
　　〔疏〕艺衍才能冠乎海内，任之良佐而不与焉，夫何为焉哉？玄默而已。故《老经》云，是谓用人之力。
　　天不产而万物化，地不长而万物育，
　　〔注〕所谓自尔。
　　〔疏〕天无情於生产而万物化生，地无心於长成而万物成育，故郭注云，所谓自然也。
　　帝王无为而天下功。
　　〔注〕功自彼成。
　　〔疏〕王者同两仪之含育，顺四序以施上，任万物之自为，故天下之功成矣。
　　故曰莫神於天，莫富於地，莫大於帝王。
