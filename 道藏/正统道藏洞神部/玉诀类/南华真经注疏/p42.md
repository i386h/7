<!-- { "loadSidebar": true } -->
　　〔疏〕民惟邦本，本固而邦宁，故侍籍不敢轻用也。
　　因於物而不去。
　　〔注〕因而就任之，不去其本也。
　　〔疏〕顺黔黎之心，因庶物之性，虽施於法教，不令杂於性本。
　　物者莫足为也，而不可不为。
　　〔注〕夫为者，岂以足为故为哉？自体此为，故不可得而止也。
　　〔疏〕物之禀生#45，功丹万殊，如蜕#46娘转丸，蜘蛛结网，出自天然，非关假学。故素无之而不可强为，性中有者不可不为也。
　　不明於天者，不纯於德；
　　〔注〕不明自然则有为，有为而德不纯也。
　　〔疏〕合自然之理，则浇薄之德不纯也。
　　不通於道者，无自而可，
　　〔注〕不能虚己以待物，则事事失会。
　　〔疏〕闭虚玄道性，故触事面培，谅无从而可也。
　　不明於道者，悲夫。
　　〔疏〕合天人之理，惑君臣之义，所作类蹙，深可悲伤。
　　何谓道？有天道，有人道。无为而尊者，天道也；
　　〔注〕在上而任万物之自为也。
　　〔疏〕无事无为，尊高在上者，合自然天道也。
　　有为而累者，人道也。
　　〔注〕以有为为累者，不能率其自得也。
　　〔疏〕司职有为，事累繁扰者，人伦之道。
　　主者，天道也；
　　〔注〕同乎天之任物，则自然居物上。
　　〔疏〕君在上任物，合天道无为也。
　　臣者，人道也。
　　［注〕各当所任。
　　天道之与人道也，相去远矣，
　　〔注〕君任无为而委百官，百官有所司而君不与焉。二者俱以不为而自得，则君道逸，臣道劳，劳逸之际，不可同日而论之也。
　　〔疏〕君位尊高，委之宰牧；臣道卑下，竭诚奉上；故君道逸，臣道劳，不可同日而语也。
　　不可不察也。
　　〔注〕不察则君臣之位乱矣。
　　〔疏〕天道君而无为，人道臣而有事。尊卑有隔，劳逸不同，各守其分，则君臣咸无为也。叉不能鉴理，即劳逸失宜，君臣乱矣。夫二仪生育，变化无穷，形质之中，最为广大，而新新变化，念念推迁，实为等均，所谓亭之毒之。
　　南华真经注疏卷之十三竟
　　＃１郭庆藩引文『静』上有『其』字。
　　＃２四库本、世德堂本、浙江书局本『夭』均作『失』。
　　＃３郭庆藩引文『受』作『爱』。
　　＃４『伧』，四库本、世德堂本、浙江书局均作『怆』，郭庆藩《庄子集释》作『猜』，下注文同。
　　＃５郭庆藩引文『非』作『而』。
　　＃６四库本、浙江书局本均无『自』字。
　　＃７赵本『圣』作『至』。
　　＃８赵本『大』作『太』。
　　＃９四库本、浙江书局本『若』均作『故』。
　　＃１０四库本、浙江书局本俱无『遂』字。
　　＃１１郭庆藩引文『不』下有『知』，『愧』上有『无』。
　　＃１２浙江书局本、世德堂本『斯』作『思』。
　　＃１３浙江书局本、赵本『骄』均作『娇』，下同。
　　＃１４王孝鱼依《阙误》引张君房本成疏改『上』作『山』。
　　＃１５郭庆藩引文『放』作『於』。
　　＃１６郭庆藩引文『搀抢』作『搀枪』。
　　＃１７浙江书局本『间』作『闲』。
　　＃１８『大』疑『夭』之误，依四库本、浙江书局本当改。
　　＃１９『漠』疑『真』之误，依郭庆藩引文及注文当改。
　　＃２０郭庆藩引文『之』作『则』。
　　＃２１四库本、浙江书局本『髁爵』作『脾雀』，下同。
　　＃２２王孝鱼依《释文》改『木神』作『神木』。
　　＃２３敖一疑『遨』之误，依郭庆藩引文当改。
　　＃２４赵本『予』作『子』。
　　＃２５『效』字疑衍，今依四库本、浙江书局本当删。
　　＃２６『叹』字疑遗，今依郭庆藩引文及文意补。
　　＃２７赵本『僇』作『仙』。
　　＃２８四库本、浙江书局本『之』均作『知』。
　　＃２９郭庆藩引文『点』作『默』。
　　＃３０四库本、浙江书局本俱无『众』字。
　　＃３１《阙误》引江南古藏本『此以』作『以此因』。
　　＃３２世德堂本无『其存人之国也』句。
　　＃３３郭庆藩引文『己矣』二字作『则固』，下句『亡』下『也』字作『则』。
　　＃３４世德堂本『之』下有『也』字。
　　＃３５『人』字依郭庆藩引文及上下文当补。
　　＃３６世德堂本『响』作『向』，下同。
　　＃３７郭庆藩引文『博』作『劣』。
　　＃３８『广』字依郭庆藩引文及正文、注文补。
　　＃３９四库本、浙江书局本无『其』字。
　　＃４０四库本、浙江书局本『身』俱作『易』。
　　＃４１此处〔疏〕文原缺，今依郭庆藩引文补足。
　　＃４２此处〔注〕文原缺，今依郭庆藩引文补足。
　　＃４３四库本、浙江书局本『让』俱作『辞』。
　　＃４４『礼』依四库本、浙江书局本当改作『理』。
　　＃４５郭庆藩引文『生』作『性』。
　　＃４６『羌」依郭庆藩引文及文意当改作『蜕』。
　　南华真经注疏卷之十四
　　河　南　郭　象　注
　　唐西华法师成玄英疏
　　外篇天地第十二
　　天地虽大，其化均也；
　　〔注〕均於不为而自化也。
　　〔疏〕夫二仪生育，覆载无穷，形质之中，最为广大；而新新变化，其状不殊，念念迁谢，实唯均等，所谓亭之也。故云天地生我并生。
　　万物虽多，其治一也；
　　〔注〕一以自得为治。
　　〔疏〕夫四生万物，其类最繁，至於率性自得，斯理唯一，所谓毒之也。故又云万物与我为一。
　　人卒虽众，其主君也。
　　〔注〕天下异心，无心者主也。
　　〔疏〕黔首卒隶，其数虽多，主而君者，一人而已。无心因任，允当斯位。
　　君原於德而成於天，
　　〔注〕以德为原、无物不得。得者自得，故得而不谢，所以成天也。
　　〔疏〕原，本也。夫君主人物，铃须以德为宗；物各自得，故全成自然之性。
　　故曰，玄古之君天下，无为也，天德而已#1矣。
　　〔注〕任自然之运动。
　　〔疏〕玄，远也。古之君，谓三皇已前帝主也。言玄古圣君，无为而治天下也，盖何为哉。此引古证今，成天德之义也。
　　以道观言而天下之君正，
　　〔注〕无为者，自然为君，非邪也。
　　〔疏〕以虚通之理，观应物之数，而无为因任之君，不用邪僻之言者，故理当於王道。
　　以道观分而君臣之义明，
　　〔注〕各当其分，则无为位上，有为位下也。
　　〔疏〕夫君道无为，而臣道有事，尊卑劳逸，理固不同。譬如首自居上，足自居下，用道观察，分义分明。
　　以道观能而天下之官治，
　　〔注〕官各当其所能治矣。
　　〔疏〕夫官有高卑，能有优劣，能受职则物无私得，是故天下之官治也，
　　以道泛观而万物之应备。
　　〔注〕无为也，则天下各以其无为应之。
　　〔疏〕夫大道生物，性情不同，率己所以，悉皆备足，或走或飞，咸应其用，不知所以，岂复措心。故以理褊观，则庶物之应备。
　　故通於天地者，德也；
　　〔注〕万物莫不皆得，则天地通。
　　〔疏〕通，同也。同两仪之覆载，与天地而俱生者，德也。
　　行於万物者，道也；
　　〔注〕道不塞其所由，则万物自得其行矣。
　　〔疏〕至理无塞，恣物往来，同行万物，故曰道也。
　　上治人者，事也；
　　〔注〕使人人自得其事。
　　〔疏〕虽则治人，因其本性，物各率能，威自称适，枚事事有宜而天下治也。
　　能有所艺者，技也。
　　〔注〕技者万物之不用也。
　　〔疏〕率其本性，自有艺能，非假外为，故真技衍也。
　　技兼於事，事兼於义，义兼於德，德兼於道，道兼於天。
　　〔注〕夫本末之相兼，犹手臂之相包，故一身和则百节皆适，天道顺则本末俱畅。
　　〔疏〕兼，带也，济也，归也，夫艺能之技，叉须带事。不带於事，技衍何施也。事苟失宜，技#2便无用。虽行於义，不可乖德；虽有此德，理须法道虚通；故曰虚通，终归自然之衍。斯乃理事相包，用不同耳。是故示本能摄末，自浅之深之义。
　　故曰，古之畜天下者，无欲而天下足，无为而万物化，
　　〔疏〕夫兼天所以无为，兼道所以无欲。故古之帝王养畜拿庶者，何为哉？盖无欲而苍生各足，无为而万物自化也。
　　渊静而百姓定。
　　〔疏〕一人垂拱而玄默，百姓则比屋而可封。故《老经》云我好静而民自正。
　　《记》曰：通於一而万事毕。
　　〔疏〕一，道也。夫事从理生，理叉包事，本能摄末，故知一，万事毕。语在《西升经》，庄子引以为证。
　　无心得而鬼神服。
　　〔注〕一无为而韦理都举。
　　〔疏〕夫进混人问之事，心证自然之理，而穷原彻际，妙极重玄者，故在於显则为人物之所归，处於幽则为鬼神之所服。
　　夫子曰：夫道，覆载万物者也，洋洋乎大哉。君子不可以不剖心焉。
　　〔注〕有心则累其自然，故当剧而去之。
　　〔疏〕失子者，老子也。庄生师老君，故曰夫子也。制，去也，洒也。虚通之道，包罗无外，二仪待之以覆载，万物得之以化生，何莫由斯，最为物本。叹洋洋之美大，以勖当世之君王，可不法道之无，为洗去有心之累者邪。
　　无为为之之谓天，
　　〔注〕不为此为，而此为自为，乃天道。
　　〔疏〕无为为之，率性而动也。天机自张，故谓之天。此不为为也。
　　无为言之之谓德，
　　〔注〕不为此言，而此言自言，乃真德。
　　〔疏〕寂然无说而应答无方，譬县镜高堂，物来斯照，语默不殊，故谓之德也。此不言而言者。
　　爱人利物之谓仁，
　　〔注〕此任其性命之情也。
　　〔疏〕慈若云行，爱如雨施，心无偏执，德泽弘普，惜其性命，故谓之仁也。
　　不同同之之谓大，
　　〔注〕万物万形，各正其分，不引彼以同我，乃成大耳。
　　〔疏〕夫刻雕众形，而性情各异，率其素分，素合自然，任而不割，故谓之大也。
　　行不崖异之谓宽，
　　〔注〕玄同彼我，则万物自容，故有余。
　　〔疏〕夫韬光晦述，而混俗扬波，若树德不异於人，立行岂殊於物哉。而心无崖际，若万顷之陂，林薮苍生，可谓宽容矣。
　　有万不同之谓富。
　　〔注〕我无不同，故能独有斯万。
　　〔疏〕位居九五，威夸万乘，任庶物之不同，顺苍生之为异，而韦性咸得，故能富有天下也。
　　故执德之谓纪，
　　〔注〕德者，人之纲。
　　〔疏〕能持己有之德行者，可谓韦物之纲纪也。
