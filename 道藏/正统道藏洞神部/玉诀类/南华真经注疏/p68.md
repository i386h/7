<!-- { "loadSidebar": true } -->
　　故其灵台而不极。
　　〔注〕虽工任之巧，犹任规矩，此言因物之易者也。
　　〔疏〕任物因循，忘怀虚淡，故其灵台凝一而不桂桔也。
　　忘足，屦之适也；忘要，带之适也；
　　〔注〕百体皆适，则都忘其身也。
　　知#31忘是非，心之适也；
　　〔注〕是非生於不适耳。
　　〔疏〕夫有履有带，本为足为要；今既忘足要，履带当闲适。亦犹心怀忧戚，为有是非；今则知忘是非，故心常适乐也。
　　不内变，不外从，事会之适也。
　　〔注〕所遇而安，故无所所变从也。
　　〔疏〕外智凝寂，内心不移物，境虚空，不从事，乃契会真道，所在常适。
　　始乎适而未尝不适者，忘适之适也。
　　〔注〕识适者犹未适也。
　　〔疏〕始，本也。夫体道虚忘，本性常适，非由感物而后欢娱，则有时不适，本性常适，故无往不欢也。斯乃忘适之适，非有心适。
　　有孙休者，
　　〔疏〕姓孙，名休，鲁人也。
　　踵门而诧子扁庆子曰：休居乡不见谓不修，临难不见谓不勇；然而田原不遇岁，事君不遇世，宾於乡里，逐於州部，则胡罪乎天哉？休恶遇此命也？
　　〔疏〕踵，频也。诧，告也，欺也。不能迷道而怨述遭，频来至门而叹也，姓扁，名子庆，鲁之贤人，孙休之师也。孙休俗人，不达天命，频诣门而言之：我居乡里，不见道我不修饰；临於厄难，不见道我无勇武。而营田於平原，逢岁不熟，禾稼不收，处朝廷以事君，不遇圣明，不摩好爵。遭州部而放逐，被乡闲而宾弃，有何罪於上天，苟遇斯之运命？
　　扁子曰：子独不闻夫至人之自行邪？忘其肝胆，遗其耳目，
　　〔注〕合付自然也。
　　〔疏〕夫至人立行，虚远清高，故能内忘五藏之肝胆，外遗六根之耳目，荡然空静，无纤介於胸臆。
　　芒然彷徨乎尘垢之外，
　　〔注〕凡此真性，皆尘垢也。
　　逍遥乎无事之业，
　　〔注〕凡自为者，皆无事之业也。
　　〔疏〕芒然，无心之貌也。彷徨是纵放之名，逍遥是任适之称。而处染不染，纵放於嚣尘之表；涉事无事#32，任适於物务之中也。
　　是谓为而不恃，
　　〔注〕率性自为耳，非恃而为之。
　　长而不宰。
　　〔注〕任其自长耳，非宰而长之。
　　〔疏〕接物施化，不恃藉於我我#33劳；长养黎元，岂断割而从己。事出《老经》。
　　今汝饰知以惊愚，修身以明污，昭昭乎若揭日月而行也。
　　〔疏〕汝光饰心智，惊动愚俗；修营身形，显他污秽；昭昭明白，自炫其能，犹如担揭日月而行於世也，岂是韬光匿耀，以蒙养恬哉。
　　汝得全而形躯，具而九窍，无中道夭於聋盲跛赛而比於人数，亦幸矣，又何暇乎天之怨哉。子往矣。
　　〔疏〕而，汝也。得躯貌完全，九窍具足，复免中涂夭於聋盲跛赛，又得预於人伦，偕於人数，庆幸矣莫甚於斯，有何容暇怨於天道。子宜速往，无劳辞费。
　　孙子出。扁子入，坐有问，仰天而叹。
　　〔疏〕孙休闻道而出，扁子言讫而归。俄顷之问，子庆嗟叹也。
　　弟子问曰：先生何为叹乎？
　　〔疏〕扁子门人问其嗟叹所以。
　　扁子曰：向者休来，吾告之以至人之德，吾恐其惊而遂至於惑也。
　　〔疏〕孙休频来踵门而诧，迷迅居世，
　　坎轲不平，吾遂告以至人深玄之德，而器小言大，虑有漏机，恐其惊迫，更增其惑，是以吁欺也。
　　弟子曰：不然。孙子之所言是邪？先生之所言非邪？非固不能惑是。孙子所古。非邪？先生所言是邪？被固惑而来#34矣，又奚罪焉。
　　〔疏〕若孙子官是饰扁子言非，非理之言，铃不惑是。若扁子言是，孙子言非，彼铃以非故，来诣斯求是。进退寻责，何罪有乎。先主之欺，终成虚假。
　　扁子曰：不然。昔者有乌止於鲁郊，鲁君悦之，为具太牢以飨之，奏九韶以乐之，乌乃始忧悲眩视，不敢饮食。此之谓以己养养乌也。若夫以乌养养乌者，宜栖之深林，浮之江湖，食之以委蛇，则#35平陆而已矣。
　　〔注〕各有所便也。
　　〔疏〕此爰居之乌，非应瑞之物，鲁侯泼赏，飨以太牢，事显前篇，无劳重解。
　　今休，款启寡闻之民也，吾告以至人之德，譬之若载骊以车马，乐钨以锺鼓也。彼又恶能无惊乎哉。
　　〔注〕此章言善养生者各任性分之适而至矣哉。
　　〔疏〕既，小鼠也。妈，雀也。孙休是寡识少闻之人，应须款曲启发其事。
　　今乃告以至人之德，大道玄妙之言，何异乎载小鼠以大车，娱鹧雀以韶乐。既御小而用大，亦何能无惊惧者也。
　　南华真经注疏卷二十一竟
　　＃１《弘明集□正诬论》引『知』作命。
　　＃２四库本、浙江书局本无『以』字。
　　＃３世德堂本、浙江书局本『太』作『大』，下同。
　　＃４『关尹一二字依郭庆藩说及正文当补。
　　＃５《阙误》引江南古藏本『色』上有『形』字。
　　＃６郭太藩引文改『二』字作『而』。
　　＃７《阙误》引张君房本『止』作『正』。
　　＃８四库本、浙江书局本『命』俱作『分』。
　　＃９依郭庆藩引文及文意『敖』当改作『遨』。
　　＃１０郭庆藩引文『论』改作『噙』，王孝鱼云，『嗡』『论』古字通，但此『喷』字魄文前皆作门喷』。
　　＃１１《阙误》引刘得一本『天』作『人』。
　　＃１２四库本、浙江书局本『劝』俱作『劝』。
　　＃１３四库本、浙江书局本俱无『故』字。
　　＃１４郭庆藩引文改『犹」作『尤』，改下句『彻』作『增』。
　　＃１５四库本、浙江书局本『标』作『厥』。
　　＃１６郭庆藩引文改『不』作『能』。
　　＃１７《阙误》云：《吕览》『注』作『设』，余同。
　　＃１８《阙误》引刘得一本『高』上有『见』字。
　　＃１９四库本、浙江书局本『万』俱作『当』。
　　＃２０《阙误》引江南古藏本『取』作『最』。
　　＃２１《阅误》引张君房本『绦』作门豢』。
　　＃２２郭庆藩引文改『数』作『烦』。
　　＃２３王孝鱼依《释文》『泥』上补『污』字。
　　＃２４王孝鱼云，今本无此『注』，『注』疑司马之误。
　　＃２５《阙误》引文如海、刘得一本『者』上有『见』字。
　　＃２６原作『功』，疑为『巧』之讹，依郭庆藩引文改。
　　＃２７浙江书局本『滑』作『骨』。
　　＃２８《阙误》引江南古藏本『其』下有『由』字。
　　＃２９赵本无『乃』字。
　　＃３０四库本、浙江书局本『也』作『耳』，赵本无『也』字。
　　＃３１《阙误》引文、成、张本俱无『知』字。
　　＃３２『无事』二字依郭庆藩引文及正文、注文补。
　　＃３３郭庆藩引文删『我』字。
　　＃３４赵本『来』下有『者』字。
　　＃３５《阙误》引刘得一本『则』下有『安』字。
　　南华真经注疏卷之二十二
　　河　南　郭　象　注
　　唐西华法师成玄英疏
　　外篇山木第二十
　　庄子行於山中，见大木，枝叶盛茂，伐木者止其旁而不取也。问其故，曰：无所可用。庄子曰：此木以不材得终其天年。
　　〔疏〕既同曲辕之树，又类商丘之木，不村无用，故终其天年也。
　　夫子出於山，舍於故人之家。
　　〔疏〕舍，息也。
　　故人喜，命坚子杀鸦而烹之。
　　〔疏〕门人呼庄子为夫子也。竖子，童仆也。
　　坚子请曰：其一能呜，其一不能呜，请奚杀？主人曰：杀不能呜者。明日，弟子问於庄子曰：昨日此中之木，以不材得终其天年；今主人之疡，以不材死，先生将何处？庄子笑曰：周将处夫子与不材之问。材与不材之间#1，似之而非也，故未免乎累。
　　〔注〕设将处此耳，以此未免於累，竟不处。
　　〔疏〕言材者有为也，不村者无为也。之问，中道也。虽复离彼二偏，处兹中一，既未遣中，亦犹人不能理於人，妈不能同於码，故似道而非真#2道，犹有斯於累也。
　　若夫乘道德而浮游则不然。
　　〔疏〕夫乘玄道至德而浮游於世者，则不如此也。既遣二偏，又忘中一，则能虚通而浮游於代尔。
　　无誉无訾，一龙一蛇，
　　〔注〕訾，毁也。龙，出也。蛇，处也。言道无村与不村，故毁誉之村都失也。
　　与时俱化，
　　〔疏〕此遣中也。既遣二偏，又忘中一，遣之又遣，玄之又玄。
　　而无肯专为；
　　〔疏〕言既妙遣中一，远超四句，岂复谄情毁誉，惑意龙蛇。故当世浮沈，与时俱化，何肯偏滞而专为一物也。
　　一上一下，以和为量，
　　〔疏〕言至人能随时上下，以和为同度量。浮游乎万物之祖；
　　〔疏〕以大和而等重，游造物之祖宗。
　　物物而不物於物，则胡可得而累邪。
　　〔疏〕物不相物，则无忧息。
　　此神农黄帝之法则也。
　　〔注〕故庄子亦处焉。
　　〔疏〕郭注云，故庄子亦处焉。
　　若夫万物之情，人伦之传，则不然。
　　〔疏〕伦，理也。共俗物传习，则不如前也。
　　合则离，成则毁；廉则柱#3，尊则荣，
　　〔疏〕合则离之，成者又毁，清康则被挫伤，尊贵者又遭议疑。世情险陂，何可叉固。又康则伤物，物不堪化，则反挫也。自尊财#4物，物不堪辱，反有议疑也。
　　有为则亏，贤则谋，
　　〔疏〕亏，损也，有为则损也。贤以志高，为人之所谋也。
　　不肖则欺，胡可得而必乎哉。
　　〔疏〕言己上贤与不肖等事何铃为也，铃则偏执名中，所以有成亏也。
　　悲夫。弟子志之，
　　〔疏〕悲夫，叹声也。志，记也。
　　其唯道德之乡乎。
　　〔注〕不可铃，故待之不可以一方也，唯与时俱化者，为能涉变而常通耳。
　　〔疏〕言能用中平之理，其唯道德之乡也。
　　市南宜僚见鲁侯，
　　〔疏〕姓熊，名宜僚，隐於市南也。
　　鲁侯有忧色。市南子曰：君有忧色，何也？鲁侯曰：吾学先王之道，修先君之业；吾敬鬼尊贤，
　　〔疏〕先王，谓王季文王；先君，谓周公伯禽也。
　　亲而行之，无须臾离居；
　　〔疏〕离，散也。居，安居也。
　　然不兔於患，吾是以忧。市南子曰：君之除患之术浅矣。
　　〔注〕有其身而矜其国，故虽忧怀万端，尊贤尚行，而息虑愈深矣。
　　〔疏〕言敬鬼尊贤之法，其法#5未除也。
　　夫丰狐文豹，
　　〔疏〕丰，大也。以文章丰美，毛衣悦泽，故为人利也。
　　栖於山林，伏於岩穴，静也；夜行昼居，戒也；虽饥渴隐约，犹且#6胥疏#7於江湖之上而求食焉，
