<!-- { "loadSidebar": true } -->
　　〔疏〕惴栗徇惧，是恐迫之别名。然乎哉，谓不如此也。言人湿地辟寝，则病腰跨偏枯而死，泥鳍岂如此乎？人於树上居处，则迫怖不安，猨猴跳踯，曾无所畏。物性不同，便宜各异。故举此三者，以明万物谁知正定处乎。所是知蓬户金闺，荣辱安在。
　　民食刍豢，麋鹿食荐，螂蛆甘带，鸦鸦嗜鼠，四者孰知正味？
　　〔注〕此略举四者，以明美恶之无主。#18
　　〔疏〕刍，草也，是牛羊之类；豢，养也，是犬豕之徒；皆以所食为名也。麋与鹿而食长荐茂草，鸦鸢鸦乌便嗜腐鼠，蜈蚣食蛇。略举四者，定与谁为滋味乎？故知盛撰蔬食，其致一者也。
　　猨猵狙以为雌，麋与鹿交，犹与鱼游。毛嫱丽姬，人之所美也；鱼见之深入，乌见之高飞，麋鹿见之决骤。四者孰知天下之正色哉？
　　〔注〕此略举四者，以明天下所好之不同也。不同者而非之，则无以知所同之铃是。
　　〔疏〕猨猴狙以为雌雄，麋鹿更相挠，泥鳍与鱼游戏。毛嫱，越王嬖妾；丽姬，晋国之宠嫔。此二人者，妹妍冠世，人谓之美也。然鱼见怖而深入，乌见惊而高飞，麋鹿走而不顾。举此四者，谁知宇内定是美色耶？故知凡夫愚迷，妄生憎爱，以理观察，孰是非哉？次，卒疾貌也。
　　自我观之，仁义之端，是非之涂，樊然般乱，吾恶能知其辩。
　　〔注〕夫利於彼者或害於此，而天下之彼我无穷，则是非之境无常。故唯莫之辩而任其自是，然后荡然俱得。
　　〔疏〕夫物乃众而未尝非我，故行仁履义，损益不同，或於我为利，於彼为害，或於彼为是，则於我为非。是以从彼我而互观之，是非之路，仁义之绪，樊乱纠纷，若殽撰之杂乱，既无定法，吾何能知其分别耶。
　　啮缺曰：子不知利害，则至人固不知利害乎？
　　〔注〕未能妙其不知，故犹嫌至人当知之。斯悬之未解也。
　　〔疏〕啮缺曰，未悟彼此之不知，更起利害之疑。请云：子是至人，应知利害。铃其不辩，迷合若夜游。重为此难，冀州后答之矣。
　　王倪曰：至人神矣。
　　〔注〕无心而无不顺。
　　〔疏〕至者，妙极之体；神者，不测之用。夫圣人虚匕，应物无方，知而不知，辩而不辩，岂得以名言心虑亿度至人耶。
　　大泽焚而不能热，河汉冱而不能寒，疾雷破山#19风振海而不能惊。
　　〔注〕夫神全形具而体与物冥者，虽涉至变而未始非我，故荡然｀无蔓介於胸中也。
　　〔疏〕冱，冻也。原泽焚燎，河汉水凝，雷霆奋发而破山，飘风涛荡而振海。而至人神凝未兆，体与物冥，水火既不为灾，风雷诅能惊骇。犹如此也，虚淡无心，方之云气，荫篦群品，顺物而行。
　　若然者，乘云气，
　　〔注〕寄物而行，非我动也。
　　骑日月，
　　〔注〕有昼夜而无死生也。
　　〔疏〕昏明代序，有昼夜之可分；处顺安时，无死生之能异。而控驭群物，运载含灵，故有乘骑之名也耳。
　　而游乎四海之外。
　　〔注〕夫唯无其知而任天下之自为，故驰万物而不穷也。
　　〔疏〕动寂相即，真应一时，端坐寰宇之中，而心道四海之外矣。
　　死生无变於己，
　　〔注〕与变为体，故死生若一。
　　而况利害之端乎。
　　〔注〕况利害於死生，愈不足以介意。
　　〔疏〕夫利害者，生涯之损益耳。既死生为昼夜，乘变化以邀游，况利害於死生，曾何足以介意矣。
　　瞿鹊子问乎长悟子曰：吾闻诸夫子，圣人不从事於务，
　　〔注〕务自来而理自应耳，非从而事之也。
　　〔疏〕务，犹事也。诸，於也。瞿鹊是长梧弟子，故谓师为夫子。夫体道圣人，忘怀冥物，虽涉事有而不以为务。混迹尘俗，泊尔无心，岂措意存情，从於事物。瞿鹊既欲请益，是以迷昔之所闻者也。
　　不就利，不违害，
　　〔注〕任而直前，无所避就。
　　〔疏〕违，避也。体穷通之关命，达利害之有时，故推理直前，而无所避就也。
　　不喜求，
　　〔注〕求之不喜，直取不怒。
　　〔疏〕妙悟从远#20也。故物求之而不听喜矣。
　　不缘道；〔注〕独至者也。
　　〔疏〕夫圣智凝湛，照物无情，不将不迎，无生无灭，固不以攀缘之心行乎虚通至道者也。
　　无谓有谓，有谓无谓，
　　〔注〕几有称谓者，皆非吾所谓也，彼各自谓耳，故无彼有谓而有此无谓也。
　　〔疏〕谓，言教也。夫体道至人，虚夷寂绝，从本降迸，感而遂通。故能理而教，无谓而有谓，杀而理，有谓而无谓者也。
　　而游乎尘垢之外。
　　〔注〕凡非真性，皆尘垢也。
　　〔疏〕和光同尘，处染不染，故虽在云俗之中，而心自进於尘垢之外者矣。
　　夫子以为孟浪之言，而我以为妙道之行也。吾子以为奚若？
　　〔疏〕孟浪，犹率略也。奚，何也；若，如也；如何。所谓不缘道等，乃穷理尽性。瞿鹊将为妙道之行，长梧用作率略之谈。未知其理如何，以何为是。
　　长梧子曰：是黄帝之所听莹也，而丘也何足以知之。
　　〔疏〕听莹，疑惑不明之貌也。夫至道深玄，非名官而可究。虽复三皇五帝，乃是圣人，而诠辩至理，不尽其妙，听莹至竟，疑惑．不明。我是何人，犹能晓了。本亦有作黄字者，则是轩辕。
　　且汝亦大早计，见卵而求时夜，见弹而求鸦炙。
　　〔注〕夫物有自然，理有至极。循而直往，则冥然自合，非所言也。故言之者孟浪，而闻之者听莹。虽复黄帝，犹不能使万物无怀，而听莹至竟。故圣人付当尘垢之外，而玄合乎视听之表，照之以天而不逆计，放之自尔而不推明也。今瞿鹊子方闻孟浪之言而便以为妙道之行，斯亦无异见卯而责司晨之功，见弹而生鹊炙之实也。夫不能安时处顺而探变求化，当生而虑死，执是以辫非，皆逆计之徒也。
　　〔疏〕鹊，即鹏乌，贾谊之所赋者也。大小如雌鸡，而似斑鸠，青绿色，其肉甚美，堪作羹炙，出江南。然卯有生鸡之用，而卯时未能司晨，弹有得鸰之功，而弹时未堪为炙；亦犹教能诠於妙理，而教时非理，今瞿鹊才闻言说，将为妙道，此计用之太早。
　　予尝为汝妄言之，
　　〔注〕言之则孟浪也，故试妄言之。
　　汝以妄听之。奚
　　〔注〕若正听妄言，复为太早计也。故亦妄听之何？
　　〔疏〕予，我也。奚，何也。夫至理无言，言则孟浪。我试为汝妄说，汝亦妄听何如？亦言，奚者即何之声也。
　　旁日月，挟宇宙。
　　〔注〕以死生为昼夜，旁日月之喻也；以万物为一体，挟宇宙之譬也。
　　〔疏〕旁，依附也。挟，怀藏也。天地四方日宇，往来古今日宙。契理圣人，忘物忘我，既而囊括万有，冥一死生。故郭注云，以死生为昼夜，旁日月之喻也；以万物为一体，挟宇宙之喻也。
　　为其胳合，置其滑愍，以隶相尊。
　　〔注〕以有所贱，故尊卑生焉，而滑愍纷乱，莫之能正，各自是於一方矣。故为脍然自合之道，莫若置之勿言，委之自尔也。脍然，无波际之谓也。
　　〔疏〕胳，无分别之貌也。置，任也。滑，乱也。愍，合也。隶，皂仆之类也，盖贱称也。夫物情颠倒，妄执尊卑。今圣人欲榜此惑，为胳然合同之道者，莫若滑乱昏杂，随而任之，以隶相尊，一於贵贱也。
　　众人役役，
　　〔注〕驰骛於是非之境也。
　　圣人愚庵#21，
　　〔注〕电然无知而直往之貌。
　　〔疏〕役役，驰动之容也。愚电，无知之貌。几俗之人，驰逐前境，劳役而不息，体道之士，忘知废照，奄然而若愚也。
　　参万岁而一成纯。
　　〔注〕纯者，不维者也。夫举万岁而参其变，而众人谓之杂矣，故役役然劳形休心而去彼就此。唯大圣无执，故庵然直往而与变化为一，一变化而常游於独者也。故虽参揉亿载，千殊万异，道行之而成，则古今一成也；物谓之而然，则万物一然也。无物不然，无时不成；斯可谓纯也。
　　〔疏〕夫圣人者，与二仪合其德，万物同其体，故能随变任化，与世相宜。虽复代历古今，时经夷险，参杂尘俗，千殊万异，而淡然自若，不以介怀，抱一精纯，而常居妙极也。
　　万物尽然，
　　〔注〕无物不然。
　　而以是相蕴。
　　〔注〕蕴，积也。积是於万岁，则万岁一是也；积然於万物，则万物尽然也。故不知死生先后之所在，彼我胜负之所如也。
　　〔疏〕蕴，积也。夫物情封执，为日已久。是以横论万物，莫不我然彼不然；坚说古今，悉皆自是他不是。虽复万物之多，古今之远，是非蕴积，未有休时。圣人顺世污#22隆，动而常寂，参揉亿载而纯一凝然也。
　　予恶乎知悦生之非惑邪。
　　〔注〕死生一也，而独悦生，欲与变化相背，故未知其非惑也。
　　〔疏〕夫炉锤万物，未始不均；变化死生，其理唯一。而独悦生恶死，非惑如何。
　　予恶乎知恶死之非弱丧而不知归者邪。
　　〔注〕少而失其故居，名为弱丧。夫弱丧者，遂安於所在而不知#23归於故乡也。焉知生之非夫弱丧，焉知死之非夫还归而恶之＃２４哉。
　　〔疏〕弱者，弱龄，丧之言失。谓少年遭乱，丧失桑梓，遂安他土而不知归，谓之弱失。从无出有，谓之为生；自有还无，谓之为死。遂其恋生恶死，岂非弱丧不知归邪。
　　丽之姬，艾封人之子也。晋国之始得之也，涕泣沾襟；及其至於王所，与王同匡将，食刍豢，而后悔其泣也。
　　〔注〕一生之内，情变若此。当此之日，则不知彼，况夫死生之变，恶能相知哉。
　　〔疏〕昔秦穆公与晋献公共伐丽戎之国，得美女一，玉环二。秦取环而晋取女，即丽戎国艾地守封疆人之女也。匡，正也。初去丽戎，离别亲戚，怀土之恋，故涕泣沾襟。后至晋邦，宠爱隆重，与献公同方状而燕处，进牢撰以盈厨，情好既移，所以悔其先泣。一生之内，情变若此。况死生之异，何能知哉。庄子寓言，故称献公为王耳。
　　予恶乎知夫死者不悔其始之薪生乎。
　　〔注〕薪，求也。
　　〔疏〕薪，求也。丽姬至晋。悔其先泣，焉知死者之不却悔初始在生之日求生之意也。
　　梦饮酒者，日一而哭泣；梦哭泣者，日一而田猎。
　　〔注〕此寤寐之事变也。事苟变，情亦异，则死生之愿不得同矣。故生时乐生，则死时乐死矣，死生虽异，其於各得所愿一也则何系哉。
　　〔疏〕夫死生之变，犹觉梦之异耳。夫觉梦之事既殊，故死生之情亦别，而世有觉凶而梦吉，亦何妨死乐而生忧耶。是知寤寐之问，未足可系也。
　　方其梦也，不知其梦也。
　　〔注〕由此观之，当死之时，亦不知其死而自适其志也。
