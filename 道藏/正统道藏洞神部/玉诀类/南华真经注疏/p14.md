<!-- { "loadSidebar": true } -->
　　〔注〕拭刀而技之也。
　　〔疏〕善能保爱，故拭而茨之，况美#11摄生人，光而不耀。
　　文惠君曰：善哉。吾闻庖丁之言，得养生焉。
　　〔注〕以刀可养，故知生亦可养。
　　〔疏〕魏侯闻庖丁之言，遂悟养生之道也。美其神妙，故叹以善哉。
　　公文轩见右师而惊曰：是何人也？恶乎介也？
　　〔注〕介，偏刖之名。
　　〔疏〕姓公文，名轩，宋人也。右师，官名也。介，刖也。公文见右师刖足，故惊问所由，於何犯件而致此残刖於足者也？
　　天与，其人与？
　　〔注〕知之所无奈何，天也。犯其所知，人也。
　　〔疏〕为禀自天然，少兹一足？为犯於人事，故被亏残？此是公文致问之辞故也？
　　曰：天也，非人也。天之生是使独也。
　　〔注〕偏刖日独。夫师一家之知而不能两存其足，则是知之无所奈何。若以右师之知而叉求两全，则心神内困而形骸外弊矣，岂直偏刖而已哉。
　　〔疏〕夫智之明阁，形之亏全，并禀自天然，非关人事。假使犯於王宪，致此形残，亦是天生顽愚，谋身不足，直知由人以亏其形，不知由天以合其智，是知有与独，无非
　　命也。
　　人之貌有与也。
　　〔注〕两足共行日有与。有与之貌，未有疑其非命也。
　　以是知其天也，非人也。
　　〔注〕以有与者命也，故知独者亦非我也。是以达生之情者不务生之所无以为，达命之情者不务命之所无奈何也，全其自然而已。
　　〔疏〕与，共也。凡人之貌，皆有两足共行，禀之造物。故知我之一脚遭此形残，亦无非命也。欲明穷通否泰，愚智亏全，定乎冥兆，非由巧拙。达斯理趣者，方可全生。
　　泽雉十步一啄，百步一饮，不薪畜乎樊中。
　　〔注〕薪，求也。樊，所以笼雉也。夫俯仰乎天地之问，逍遥乎自得之场，固养生之妙处也。又何求於入笼而服养哉。
　　〔疏〕薪，求也。樊中，雉笼也。夫泽中之雉，任於野性，饮啄自在，放旷逍遥，岂欲入樊龙而求服养。譬养生之人，萧然嘉遁，唯适情於林籁，岂企羡於荣华，又解：泽
　　似雉而非，泽尾长而雉尾短，泽雉之类是也。
　　神虽王，不善也。
　　〔注〕夫始乎适而未尝不适者，忘适也。雉心神长王，志气盈豫，而自放於清旷之地，忽然不觉善为之善也。
　　〔疏〕雉居山泽，饮啄自在，心神长王，志气盈豫。当此时也，忽然不觉善之为善，既遭樊笼，性情不适，方思昔日，甚为清畅。乌既如此，人亦宜然。欲明至适忘适，至善忘善。
　　老聪死，秦失吊之，三号而出。
　　〔注〕人吊亦吊，人号亦号。
　　〔疏〕老君即老子也。姓李，名耳，字伯阳，外字老聘，大圣人也，降生陈国苦县。当周平王时，去周，西度流沙，适之属宾。而内外经书，竟无其述，而此独云死者，欲明死生之理泯一，几圣之道均齐。此盖庄生寓言耳，而老君为大道之祖，为天地万物之宗，岂有生死哉。故托此言圣人亦有死生，以明死生之理也。故老君降生行数升天，备载者#12经，不具言也。秦失者，姓秦，名失，怀道之士，不知何许人也。既死且吊，爰洎三号。而俯迹同凡，事终而出也。
　　弟子曰：非夫子之友邪？
　　〔注〕怪其不倚户观化，乃至三号也。
　　〔疏〕秦失老君，俱游方外，既号且吊，岂日清高，故门人惊疑，起非友之问。
　　曰：然。
　　〔疏〕然，由是也。秦失答弟子云，是我方外之友。
　　然则吊焉若此，可乎？
　　〔疏〕方外之人，行方内之礼，号吊如此，於理可乎？未解和光，更玫斯问者也。
　　曰：然。
　　〔注〕至人无情，与众号耳，枚若斯可也。
　　〔疏〕然，犹可也。重寂相即，内外冥符，故若其#13可也。
　　始也吾以为其#14人也，而今非也。
　　〔疏〕秦失初始入吊，谓哭者是方外门人，及见哀恸过，知非老君弟子也。
　　向吾入而吊焉，有老者哭之，如哭其子；少者哭之，如哭其母。彼其所以会之，必有不薪言而言，不薪哭而哭者。
　　〔注〕嫌其先物施惠，不在理上住，故致此甚爱也。
　　〔疏〕薪，求也。彼，众人也。夫圣人虚怀，物感斯应，哀怜兆庶，愍念苍生，不待勤求，为其演说。故其死也，众来聚会，号哭悲恸，如於母子。斯乃凡情执滞，妄见死生，感於圣恩，政此哀悼。以此而测，故知非老君门人也。
　　是遁天倍情，忘其所受，
　　〔注〕天性所受，各有本分，不可逃，亦不可加。〔疏〕是，指斥哭人也。倍，加也。言逃遁天然之性，加添流俗之情，妄见死之可哀，故忘失所受之分也。
　　古者谓之遁天之刑。
　　〔注〕感物大深，不止於当，遁天者也。将驰惊於忧乐之境，虽楚戮未加而性情已困，庸非刑哉。
　　〔疏〕夫逃遁天理，倍加俗情，哀乐经怀，心灵困苦，有同捶楚，宁非刑戮。古之达人，有如此议。
　　适来，夫子时也；
　　〔注〕时自生也。
　　适去，夫子顺也。
　　〔注〕理当死也。
　　〔疏〕夫子者，是老君也。秦失欺老君大圣，妙达本源，故适尔生来，皆应时而降诞；萧然死去，亦顺理而反真耳。
　　安时而处顺，一辰乐不能入也。
　　〔注〕夫哀乐生於失得者也。今玄通合变之士，无时而不安，无顺而不处，冥然与造化为一，则无往而非我矣，将何得何失，孰死孰生哉。故任其所受，而哀乐无所措其问矣。
　　〔疏〕安於生时，则不厌於生；处於死顺，则不恶於死。千变万化，未始非吾，所适斯适，故忧乐无措其怀矣。
　　古者谓是帝之县解。
　　〔注〕以有系者为县，则无系者县解也，县解而性命之情得矣。此养生之要也。
　　〔疏〕帝者，天也。为生死所系者为县解，则无死无生者县解也。夫死生不能系，忧乐不能入者，而远古圣人谓是天然之解脱也。且老君大圣，冥一死生，岂复逃遁夭刑，驰惊忧乐？子玄此注，失之远矣。若然者，何谓安时处顺，帝之县解乎？文势前后，自相锋#15循。是知遁天之刑，属在哀恸之徒，非关老君也。
　　指穷於为薪，火传也，
　　〔注〕穷，尽也；为薪，犹前薪也。前薪以指，指尽前薪之理，故火传而不灭；心得纳养之中，故命续而不绝；明夫养生乃生之所以生也。
　　〔疏〕穷，尽也。薪，柴樵也。为，前也。言人然火，用乎前之，能尽然火之理者，前薪虽尽，后薪以续，前后相继，故火不灭也。亦犹善养生者，随变任化，与物俱迁，故吾新吾，曾无系恋，未始非我，故续而不绝者也。
　　不知其尽也。
　　〔注〕夫时不再来，今不一停，故人之生也，一息一得耳。向息非今息，故纳养而命续；前火非后火，故为薪而火传，火传#16而命续，由夫养得其极也，世岂知其尽而更生哉。
　　〔疏〕夫迷忘之徒，役情执固。岂知新新不住，念念迁流，昨日之我，於今已尽，今日之我，更生於后耶，旧来分此一篇为七章明义，观其文势，过为繁冗。今将为善合於第一，指穷合於老君，总成五章，无所猜嫌也。
　　南华真经注疏卷之四竟
　　＃１赵谏议本『而』作『其』。
　　＃２原作『宜』，依四库本，浙江书局本改作『冥』。
　　＃３郭庆藩引文改『改』作『宰』。
　　＃４郭庆藩引文『奏』下补『刀』字。
　　＃５赵本『牛』上有『全』字。
　　＃６郭庆藩引文『扇』作『照』。
　　＃７赵本『顺理』二字作『理顺』。
　　＃８王孝鱼依注文改『蹴』作『就』。
　　＃９郭庆藩引文『刀然』作『分别』。
　　＃１０《阙误》引文如海、刘得一本『解』下有『不知其死也』五字。
　　＃１１郭庆藩引文改『美』作『善』。
　　＃１２『者』字疑讹，依郭庆藩引文及文意当作『诸』。
　　＃１３郭庆藩、引文『其』作『斯』。
　　＃１４《阙误》引文如海本『其』作『至』。
　　＃１５郭庆藩引文『锋』作『锌』。
　　＃１６赵本『火传』不重。
　　南华真经注疏卷之五
　　河　南　郭　象　注
　　唐西华法师成玄英疏
　　内篇人间世第四
　　与人群者，不得离人。然人问之变故，世世异宜，唯无心而不自用者，为能随变所适而不荷其累也。
　　颜回见仲尼，请行。
　　〔疏〕姓颜，名回，字子渊，鲁人也；孔子三千门人之中，总四科入室弟子也。仲尼者，姓孔，名丘，字仲尼，亦鲁人，殷汤之后，生衰周之世，有圣德，即颜回之师也。其根由事逵，褊在儒史，今既解释《庄子》，意在玄虚，故不复委碎载之耳。然人问事绪，儿纷完难，接物利他，理在不易，故寄颜孔以显化导之方，托此圣贤以明心斋之卫也。孔圣颜贤耳。
　　曰：奚之？
　　〔疏〕奚，何也。之，适也。质问颜回欲往何处耳。
　　曰：将之卫。
　　〔疏〕卫，即殷纣之都，又是康叔之封，今汲郡卫州是也。此则颜答孔问欲行之所也。
　　曰：奚为焉？
　　〔疏〕欲往卫国，何所云为？重责颜生行李意谓矣。
　　曰：回闻卫君，其年壮，其行独；
　　〔注〕不与民同欲也。
　　〔疏〕卫君，即灵公之子剧积也，荒淫昏乱，纵情无道。其年少壮而威猛可畏，独行凶暴而不顺物心。颜子述己所闻以答尼父。
　　轻用其国，
　　〔注〕夫君人者，动叉乘人，一怒则伏尸流血，一喜则轩冕塞路。故君人者之用国，不可轻也。
　　〔疏〕夫民为邦本，本固则邦宁。不能爱重黎元，方欲轻蔑其用，欲不颠覆，其可得乎。
　　而不见其过；
　　〔注〕莫敢谏也。
　　〔疏〕强足以拒谏，辩足以饰非，故百固五惧而吞声，有过而无敢谏者也。
　　轻用民死，
　　〔注〕轻用之於死地。
　　〔疏〕不凝动静，泰然自安，乃轻用国民，投诸死地矣。
　　死者以国量乎泽若蕉，
　　〔注〕举国而输之死地，不可称数，视
　　之若草芥也。
　　〔疏〕蕉，草芥也。或征战屡兴，或赋税烦重，而死者其数极多。语其多少，以国为量，若举为数，造次难悉。纵恣一身，不恤百姓，视於国民，如薮泽之中草芥者也。
　　民其无如矣。
　　〔注〕无所依归。
　　〔疏〕君上无道，臣子饥荒，非但无可奈何，亦乃无所归往也。
　　回尝闻之夫子曰：治国去之，乱国就之，医门多疾。愿以所闻思其#1则，庶几其国有廖乎。
