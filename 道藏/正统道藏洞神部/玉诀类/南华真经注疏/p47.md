<!-- { "loadSidebar": true } -->
　　知其愚者，非大愚也；知其惑者，非大惑也。大惑者，终身不解；大愚者，终身不灵。
　　〔注〕夫圣人道同而帝王殊进者，诚世俗之惑不可解，故随而任之。
　　[疏〕解,悟也。灵，智也。知其愚惑者，圣人也。随而任之，故愚非惑也。大愚惑者，凡俗也，心议阁鄙，触境生迷，所以竟世终身不觉悟也。
　　三人行而一□人惑，所适者犹可致也，惑者少也；二人惑则劳而不至，惑者胜也。而今也以天下惑，予虽有祈向，不可得也。不亦悲乎。
　　〔注〕天下都惑，虽我有求商至道之情而终不可得。故尧舜汤武随时而已。
　　〔疏〕适，往也。政，至也。惑，迷也。析，求也。夫三人同行，一人迷路，所往之方，犹自可至，惑少解多故也；二人迷．则神劳而不至，迷胜悟劣故也。今宇内皆惑，庄生虽求向至道之情，无由能致，故可悲伤也。
　　大声不入於里耳，
　　〔注〕非委巷之所尚也。
　　《折杨》《皇萼》#38，则磕然而笑。
　　〔注〕俗人得情曲，则同声动笑也。
　　〔疏〕大声，谓咸池大韶之乐也，非下里委巷之所闻。《折杨》《皇华》，盖古之浴中小曲也，斥狎鄙野，故嗑然动容，同声大笑也。昔魏文侯听於古乐，悦然而睡，闯郑卫新声，欣然而喜，即其事也。
　　是故高言不止於众人之心，
　　〔注〕不以存怀。
　　〔疏〕至妙之谈，超出俗表，枚谓之高言。适可蕴常圣之厦府，岂容止於众人之智乎。大声不入於里耳，高言固不止於众心。
　　至言不出，俗盲胜也。
　　〔注〕此天下所以未尝用圣而常自用也。
　　〔疏〕出，显也。至道之言，淡而无味，不入委巷之耳，岂止众人之心。而流俗之言，饰词浮伪，犹如折杨之曲，喜听者多。俗说既其当途，至言於乎隐蔽，故《齐物》云，言隐於荣华。
　　以二垂#39踵惑，而所适不得矣。
　　〔注〕各有信据，故不知所之。
　　〔疏〕踵，足也。夫迷方之士，指北为南，二惑既生，垂脚不得，一，人亦无由独进，砍达前所，其可得乎。此复释前惑者也。
　　而今也以天下惑，予虽有祈向，其庸可得邪。
　　〔疏〕夫二人垂踵，所适尚难，况天下皆迷，如何得正。故虽有求向之心，其固不可得。此释前不亦悲乎，伤欺既深，所以郑重。
　　知其不可得也而强之，又一惑也，故莫若释之而不推。
　　〔注〕即而同之。
　　〔疏〕释，放也。迷惑既深；造次难解，而强钦正者，又是一愚，莫若放而不推，则物我安矣。
　　不推，谁其比忧，
　　〔注〕趣令#40得当时之适，不强推之令解也，则相与无忧於一世矣。
　　〔疏〕比，与也。若任物解惑，弃而不推，则彼此逍遥，忧息谁与也。
　　厉之人夜半生其子，遽取火而视之，汲汲然唯恐其似己也。
　　〔注〕厉，恶人也。言天下皆不愿为恶，或迫於苛役，或迷而失性耳。然迷者自思复，而厉者自思善，故我无为而天下自化。
　　〔疏〕厉，丑病人。遽，速也。汲汲，勿迫貌。言丑人半夜生子，速取火而看之，情意忽忙，恐其似己。而厉丑恶之甚，尚希改丑以从妍，欲明愚惑之徒，岂不厌迷以思悟邪。释之不推，自无忧息。
　　百年之木，破为牺樽，青黄而文之，其断在沟中。比牺樽於沟中之断，则美恶有间矣，其於失性一也。
　　〔疏〕牺，刻作牺牛之形，以为祭器，名曰牺尊也。问，别。既削刻为牛，又加青黄文饰，其一断弃之沟渍，不被收用。若将此两断相比，则美恶有殊，其於失丧性一也。此且起譬也。
　　蹶与曾史，行义有间矣，然其失性均也。
　　〔疏〕此合谕也。桀坏之纵凶残，曾史之行仁义，虽复善恶之迸有别，而丧真之处实同。
　　且夫失性有五：
　　〔疏〕迷情失性，抑乃多端，要且而言，其数有五。
　　一曰五色乱目，使目不明；
　　〔疏〕五色者，青黄赤白黑也，流俗耽责，以此乱目，不能见理，故曰不明也。
　　二曰五声乱耳，使耳不聪，
　　〔疏〕五声，谓官商角征羽也。淫滞俗声，不能闻道，故日不聪。
　　三曰五臭熏鼻，困傻中颗；
　　〔疏〕五臭，谓擅熏香经腐。惶，塞也，谓刻贼不通也。言鼻耽五臭，故壅塞不通而中伤颗额也。外书呼为臭也。故《易》云其臭如兰；《道经》谓五香，故《西升经》云香味是充也。
　　四曰五味浊口，使口厉爽；
　　〔疏〕五味，谓酸辛甘苦咸也。厉，病；爽，失也。令人着五味，秽浊口根，遂使咸苦成疠，舌失其味，故言厉爽也。
　　五曰趣舍滑心，使性飞扬。
　　〔疏〕趣，取也。滑，乱也。顺心则取，违情则舍，挠乱其心，使自然之性驰竞不息，轻浮躁动，故曰飞扬也。此五者，皆生之害也。
　　〔疏〕总结前之五事，皆是伐命之刀，害生之斧，是生民之巨害也。
　　而扬墨乃始离歧自以为得，非吾所谓得也。
　　〔疏〕离趺，用力貌也。言杨朱、墨翟，各擅己能，失性害生，以此为得，既乖自然之理，故非庄生所得也。
　　夫得者困，可以为得乎？则鸠鹊之在於笼也，亦可以为得矣。
　　〔疏〕夫仁义礼法约束其心者，非真性者也。既伪其性，则遭困苦。若以此困而为得者，则何异乎鸠鹊之乌在樊笼之中，传其自得者也。
　　且夫趣舍声色以柴其内，皮弁鹉冠捂笋绅修以约其外，
　　〔疏〕皮弁者，以皮为冠也。鹤者，乌名也，似骛，绪色，出郁林；取其翠羽饰冠，故谓之鹤冠。此乌，知天文者为之冠也。缙，珪＃４１，亦插也。缙，插。份，犹质也。绅，大带也。修，长裙也。此皆以饰朝服也。夫浮伪之徒，以取舍为业，故声色诸尘柴塞其内府，衣冠插质约其外形，、背无为之道，乖自然之性，以此为得，何异鸠鹊也。
　　内支盈於柴栅，外重继缴，院梡然在继缴之中而自以为得，则是罪人交臂历指而虎豹在於囊槛，亦可以为得矣。
　　〔疏〕支，塞也。盈，满。栅，篱也。继缴，绳也。院院，视貌也。夫以取舍塞满於内府，故方柴栅；缙绅约束於外形，取譬缴绳。既因弊如斯，而自以为得者，则何异有罪之人，交臂历指，以绳反缚也。又类乎虎豹遭陷，困於囊槛之中，忧厄困苦，莫斯之甚，自以为得，何异此乎。
　　南华真经注疏卷之十四竟
　　＃１赵本『已』作『止』。
　　＃２依郭庆藩引文及正文『事』当改作『技』。
　　＃３《阙误》引张君房本『藏』作『沈』。
　　＃４郭庆藩引文『尝』作『尚』。
　　＃５依郭庆藩引文及文意当改『叔』作『寂』。
　　＃６郭庆藩引文『盛』作『德』。
　　＃７郭庆藩引文『和』上补『示』。
　　＃８郭庆藩引文『不』上补『非非』二字，删『不』下『非』字。
　　＃９赵本『还』作『旋』。
　　＃１０郭庆藩引文『常』作『寿』。下『庶享多福』作『多其男子』。
　　＃１１郭庆藩引文无『问音』二字。
　　＃１２王孝鱼云，依王叔岷说当改『理』为『通』。
　　＃１３《阙误》引江南古藏本『已』作『纪』。
　　＃１４原作『盍』，依正文改正作『问』。
　　＃１５『不』字依郭庆藩引文及文意补。
　　＃１６郭庆藩引文『应』改作『者』。
　　＃１７郭庆藩引文删『之』字。
　　＃１８王孝鱼依赵本删『所』字。
　　＃１９郭庆藩引文『师』作『尔』。
　　＃２０『东』疑『陈』之误，今依郭庆藩引文及上下文当改。
　　＃２１郭庆藩引文无『辑，音集』三字，
　　＃２２四库本、浙江书局本『泛』俱作『问』。
　　＃２３『复』疑为『履』之误，今依四库本、浙江书局本当改。
　　＃２４郭庆藩引文『记』作『托』。
　　＃２５《阙误》引张君房本一有』下有『机』字。
　　＃２６《阙误》引张君房本『为』作『桔』。
　　＃２７郭庆藩引文『体』作门骸』。
　　＃２８郭庆藩引文『适』下有【时』字。
　　＃２９郭庆藩引文『警』下补『是』字。
　　＃３０郭庆藩引文『斯』字改作『有』。
　　＃３１郭庆藩引文『古』上补『向』字。
　　＃３２郭庆藩引文『普』上补『以』字。
　　＃３３『勃』疑『怅』之误，依郭庆藩引文及文意当改。
　　＃３４【上』疑『止』之误，依郭庆藩引文及文意当改。
　　＃３５四库本、浙江书局本『焦』俱作「妩』。
　　＃３６四库本、浙江书局本『导』俱作一道』。
　　＃３７《阙误》引张君房本『相』下有『罪』字。
　　＃３８原作『华』，四库本、浙江书局本俱作『萼』、故改，下疏文同。
　　＃３９四库本、浙江书局本『垂』作『缶』。
　　＃４０依赵本改『令』作『会』。
　　＃４１『珪』及以下『亦插也捂插笋犹』八字文意混乱，当依郭庆藩引文改作『插也。质，犹珪，谓插』七字。
　　南华真经注疏卷之十五
　　河　南　郭　象　注
　　唐西华法师成玄英疏
　　外篇天道第十三
　　天道运而无所积，故万物成；
　　〔疏〕运，动也，转也。积，滞也，蓄也。言天道运转，覆育苍生，照之以日月，润之以雨露，鼓动陶铸，曾无滞积，是以四序回转#1，万物生成也。
　　帝道运而无所积，故天下归；
　　〔疏〕王者法天象地，运御群品，散而不积，施化无方#2，所以六合同归，八方款附。
　　圣道运而无所积，故海内服。
　　〔注〕此三者，皆恣物之性而无所牵滞也。
　　〔疏〕圣道者，玄圣素王之道也。随应垂逵，制法立教，舟航有识，拯济无穷，道合於天，德同於帝，出处不一，故有帝圣二道也。而运智救时，亦无滞蓄，慈造弘博，故海内服也。
　　明於天，通於圣，六通四辟於帝王之德者，其自#3为也，昧然无不静者矣。
　　〔注〕任其自为，故虽六通四辟而无伤於静也。
　　〔疏〕六通，谓四方上下也。四辟者，谓春秋冬夏也。夫唯照天道之无为，洞圣情之绝虑，通六合以生化，顺四序以施为，以此而总万乘，可谓帝王之德也。任物自动，故日自为；晦进韬光，其犹昧合，动不伤寂，故无不静也。
　　圣人之静也，非曰静也善，故静也；
　　〔注〕善之乃静，则有时而动也。
　　〔疏〕夫圣人之所以虚静者，直置形同槁木，心若死灰，亦不知静之故静也。若以静为善美而有情於为静者，斯则有时而动矣。
　　万物无足以绕心者，故静也。
　　〔注〕斯乃自得也。
　　〔疏〕妙体二仪非有，万境皆空，是以参变同尘而无喧挠，非由饬励而得静也。
　　水静则明烛须眉，平中#4准，大匠取法焉。
