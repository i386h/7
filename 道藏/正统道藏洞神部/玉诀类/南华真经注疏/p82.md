<!-- { "loadSidebar": true } -->
　　是故非以其所好笼之而可得者，无有也。
　　〔疏〕顺其所好，则天下无难；逆其本性而笼得者，未之有也。
　　介者侈画，外非誉也；
　　〔注〕画，所以饰容貌也。刖者之貌既以亏残，则不复以好丑在怀，故栘而弃之。
　　〔疏〕介，刖也。栘，去也。画，装也，装严服饰，本为容仪。残刖之人，形貌残损，至於非誉荣辱，无复在怀，故栘而弃之。
　　胥靡登高而不惧，遗死生也。
　　〔注〕无赖於生，故不畏死。
　　〔疏〕胥靡，徒役之人也。千金之子固贵其身，仆隶之人不重其命，既不矜惜，故登危而不怖惧也。
　　夫#63复诸不馈而忘人，
　　〔注〕不识人之所惜。
　　〔疏〕馈，本亦有作愧字者，随字读 之。夫复於本性，胥以成之，既不拾己效人，遂弃忘於愧谢，斯忘於人伦之道也。譬之手足，方诸服用，更相御用，岂谢赖於其问哉。
　　忘人，因以为天人矣。
　　〔注〕无人之情，则自然为天人。
　　〔疏〕率其天道之性，忘於人道之情，因人#64於自然之理也。
　　故敬之而不喜，侮之而不怒者，唯同乎天和者为然。
　　〔注〕彼形残胥靡而犹同乎天和，况天和之自然乎。
　　〔疏〕同乎天和，忘於逆顺，故恭敬之而不喜，侮慢之而不怒也。
　　出怒不怒，则怒出於不怒矣；出为无为，则为出於无为矣。
　　〔注〕此故是无不能生有有不能为生之意也。
　　〔疏〕夫能出怒出为者，不为不怒者也，是以从不怒不为出。故知为本无为，怒本不怒，能体斯趣，故侮之而不怒也。
　　欲静则平气，欲神则顺心，有为也。欲当则绿於不得已，不得已之类，圣人之道。
　　〔注〕平气则静，理足顺心则神功至，绿於不得已则所为皆当。故圣人以斯为道，岂求无为於恍惚之外哉。
　　〔疏〕绿，顺也。夫欲静攀绿，铃须调乎志气，神功变化，莫先委顺心灵；和混有为之中而欲当於理者，又须顺於不得止。不得止者，感而后应，分内之事也。如斯之例，圣人所以用为正道也。
　　南华真经注疏卷之二十五竟
　　＃１『臣』字依郭庆藩引文及上下文补。
　　＃２王孝鱼依注文校改『舒』作『饰』。
　　＃３四库本、浙江书局本『气』皆作『成』。
　　＃４依郭庆藩引文及上下文，『有』当改作『实』，下文『育』当改作『宝』。
　　＃５原作『援』，疑『授』之讹，依郭庆藩引文及正文改正。
　　＃６四库本、浙江书局本『中』俱作『守』。
　　＃７原作『疆』，疑『强』之讹，今依四库本、浙江书局本改正。
　　＃８郭庆藩引文改『谕』作『喻』。
　　＃９郭庆藩引文改『问』作『闻』。
　　＃１０《阙误》引江南古藏本及李张二本无『日』字。
　　＃１１原作『倪』，疑『俯』之误，依郭庆藩引文及正文改正。
　　＃１２王孝鱼依上句改『也』作『使』。
　　＃１３郭庆藩引文改『毕』作『果』。
　　＃１４郭庆藩引文改『生』作『性』。
　　＃１５四库本、浙江书局本『熟』俱作『孰』。
　　＃１６『其』字依四库本、浙江书局本补。
　　＃１７『捕』疑误，依四库本、浙江书局本改作『挞』。
　　＃１８『巳』疑误，依四库本、浙江书局本改『巳』作『无』。
　　＃１９『灵』字依郭庆藩引文及正文当改作『获』。
　　＃２０高山寺本无『然其病』三字。
　　＃２１王孝鱼认为当依正文改『谓』作『犹』。
　　＃２２郭庆藩引文『今』下补『之』字，并改下文『谓』作『请』，改『请』作『护』。
　　＃２３郭庆藩引文『劳』上补『而不』二字。
　　＃２４赵本无『若』字。
　　＃２５四库本、浙江书局本『更欲目』三字俱作『便欲自』，赵无此三字。
　　＃２６王孝鱼云：依《阙误》引张本及注文当在『人』下补『物见其物』四字。
　　＃２７赵本无『自然』二字。
　　＃２８世德堂本『至』下有『也』字。
　　＃２９原作『有』，诸本皆作『是』，故改正。
　　＃３０郭庆藩引文『嘿』作『理』。
　　＃３１『辄』疑『辄』之讹，今依郭庆藩引文改。
　　＃３２《阙误》引刘得一本『每』下有『妄』字。
　　＃３３浙江书局本『问」作『闲』，高山寺本作『冥』。
　　＃３４『焦』，四库本、浙江书局本均作『熏』，下疏文同。
　　＃３５『凝水』，郭庆藩引文均作『疑水』，王孝鱼依宋本及下疏文改作『凝冰』，下并同。
　　＃３６郭庆藩引文『比』作『此』。
　　＃３７高山寺本『也』下有『成也』二字。
　　＃３８依正文当有『鬼』字。
　　＃３９『以』字依四库本、浙江书局本补。
　　＃４０王孝鱼依下句改『意』作『竟』。
　　＃４１『寻今』二字不通，依郭庆藩引文当补足作『寻求今古』。
　　＃４２《阙误》引张君房本『入出』作『出入』。
　　＃４３《阙误》引文如海本『守』作『宗』。
　　＃４４『明』疑『朋』之讹，依上下文改。
　　＃４５原作『王』，依郭庆藩引文及上下文改正。
　　＃４６『百』疑『有』之误，依郭庆藩引文及上下文当改。
　　＃４７《阙误》引江南古藏本及李张本『偃』下有『没』字。
　　＃４８『臾』字『并』字疑笔误，依四库本、浙江书局本及上下文当改正。
　　＃４９郭庆藩引文『於』作『施』。
　　＃５０赵本『足』作『是』。
　　＃５１『直』疑误，依四库本、浙江书局本改作『真』。
　　＃５２《阙误》引江南古藏本及李张二本『今』上俱有『非』字。
　　＃５３依郭庆藩引文及文意『敏』当改作『默』。
　　＃５４『者』疑误，依郭庆藩引文及文意当改作『虚』。
　　＃５５郭庆藩引文改『裁』作『是』。
　　＃５６《释文》『谬』作『缪』。
　　＃５７『王』字依四库本、浙江书局本改作『生』。
　　＃５８郭庆藩引文『欲』下补『也。矫性』三字。
　　＃５９依四库本、浙江书局本『各』均作『名』。
　　＃６０『天』原作『夫』，依正文当改。
　　＃６１王孝鱼依王叔岷说改『而』作『所』。
　　＃６２『太』依郭庆藩引文及文意当改作『大』。
　　＃６３『夫』原作『天』，今依四库本、浙江书局本改正。
　　＃６４郭庆藩引文『人』作『合」。
　　南华真经注疏卷之二十六
　　河　南　郭　象　注
　　唐西华法师成玄英疏
　　杂篇徐无鬼第二十四
　　徐无鬼因女商见魏武侯，
　　〔疏〕姓徐，字无鬼，隐者也。姓女，名商，魏之宰臣。武侯，文侯之子，毕万八世孙也。无鬼欲箴规武侯，故假宰臣以见之。
　　武侯劳之曰：先生病矣。苦於山林之劳，故乃肯见於寡人。
　　〔疏〕久处山林，勤苦贫病，忽能降志，混逵俗中，中心欣悦，有慰劳也。
　　徐无鬼曰：我则劳於君，君有何劳於我。君将盈嗜欲，长好恶，则性命之情病矣；君将黜嗜欲，学好恶，则耳目病矣。
　　〔注〕嗜欲好恶，内外无可。
　　〔疏〕黜，废退也。学，引却也。君若嗜欲盈满，好恶长进，则性命精灵困病也；君屏点嗜故，学去好恶，既不称适，故耳目病矣。是故我将慰劳於君，君有何暇能劳於我也。
　　我将劳君，君有何劳於我。
　　〔疏〕此重结前义。
　　武侯超然不对。
　　〔注〕不悦其言。
　　〔疏〕超，恨也。既不称情，故长然不答。
　　少焉，徐无鬼曰：尝语君，吾相狗也。
　　〔疏〕既觉武侯怅然不悦，试语狗马，庶惬其心。
　　下之质执饱而止，是狸德也，
　　［疏〕执守情志，唯责饱食，此之形质，德比狐狸，下品之狗。
　　中之质若视日，
　　〔疏〕意气高远，望如视日，体质如则#1，中品狗也。
　　上之质若亡其一。
　　〔疏〕不身也。神气定审，若丧其身，上品之狗也。吾相狗，又不若吾相马也。
　　〔疏〕狗有三品，马有数阶，而相狗之能，不若相马。武侯庸鄙，故以此逗机，冀其欢悦，庶几归正。
　　吾相马，直者中绳，
　　〔疏〕谓马前齿。曲者中钩，
　　〔疏〕谓马项也。
　　方者中矩，
　　〔疏〕谓马头也。
　　圆者中规，
　　〔疏〕谓马眼也。
　　是国马也，
　　〔疏〕合上之相，是谓诸侯之国上品马也。
　　而未若天下马也。天下马有成材，
　　〔疏〕村德素成，不待於习，斯乃宇内上马，天王所驭也。
　　若恤若失，若丧其一，
　　〔疏〕眼自顾视，既似忧虞，琥足缓疏，又如奔佚，观其神彩，若忘己身，如此之村，天子马也。
　　若是者，超轶绝尘，不知其所。
　　〔疏〕轶，过也。驰走迅速，超过群马，疾若迅风，尘埃远隔，既非教习，故不知所由也。
　　武侯大悦而笑。
　　〔注〕夫真人之言何逊哉？唯物所好之可也。
　　〔疏〕语当其机，故笑而欢悦。
　　徐无鬼出，女商曰：先生独何以说吾君乎？
　　〔疏〕议事已了，辞而出。女商怪君欢笑，是以咨问无鬼也。
　　吾所以说吾君者，横说之则以《诗》《书》《橙》《乐》从，说之则以《金板》《六强》，
　　〔疏〕《诗》《书》《礼》《乐》，六经。《金板》《六技》，《周书》篇名也，或言秘识也。一本有作韬字者，随字读之，云是太公兵法，谓文武虎豹龙犬《六技》也。横，远也；纵，近也。武侯好武而恶文，放以兵法为纵，六经为横也。
　　奉事而大有功者不可为数，而吾君未尝启齿。
　　〔注〕是直乐钨以锺鼓耳，故愁。今先生何以说吾君，使吾君悦若此乎？
　　〔疏〕奉事武侯，尽於忠节，或献替可否，功绩克彰，如此之徒，不可称数，而我君未尝开口而微笑。今子有何衍，遂使五。君欢说如此邪？
　　徐无鬼曰：吾直告之吾相狗马耳。
　　〔疏〕夫药无贵饯，愈疾则良，故直告犬#2马，更无他说。
　　女商曰：若是乎？
　　〔疏〕直置如是告狗马乎？怪其衍浅，故有斯问。
　　曰：子不闻夫越之流人乎？去国数日，见其所知而喜；
　　〔注〕各思其本性之所好。
　　〔疏〕去国迢递，有流放之人，或犯宪纲，或遭苛政。辞乡甫尔，始经数日，忽逢知识，喜慰何疑。此起譬也。
　　去国旬月，见所尝见於国中者喜；
　　〔疏〕日月稍久，思乡渐深，虽非相识，而国中曾见故人，见之而欢也。
　　及期年也，见似人者而喜矣；不亦去人滋久，思人滋深乎？
　　〔注〕各得其所好则无思，无思则忘其所以喜也。
