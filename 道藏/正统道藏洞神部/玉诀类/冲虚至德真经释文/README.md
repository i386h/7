<!-- { "loadSidebar": true } -->
冲虚至德真经释文
　　经名：冲虚至德真经释文。唐段敬顺撰，宋陈景元补遗。二卷。底本出处：《正统道藏》洞神部玉诀类。
　　冲虚至德真经释文序
　　夫庄子之未生，而列子之道已汪洋汗漫，充满于太虚而无形蛶可闻也。故着书发扬黄老之幽隐，剖抉生死之根柢，堕弢解衾，决疣溃痈，语其自然而不知其然，意其无为而任其所为。辞旨纵横，若木叶乾壳；乘风束西，飘讽乎天地之间无所不至。而后庄子多称其言，载于论说，故世称老庄而不称老列者，是繇庄子合异为同，义指一贯，离坚分白，有无并包也。昔列子陆沈圃田四十年而人莫识，藏形众庶在国而君不知，天隐者也。人有道而人莫誉，道岂细也夫；书有理而世罕称理，岂粗也夫。之人也，之书也，深矣远矣，与物返矣，不其高哉！仆自总角，好读是书，患无音义，解所暗惑。及长游天台山桐柏於司马微水帐之下，获烂书两卷，标题隐约乃列子释文，纸墨败坏，不任展玩而急手抄录。其脱落蠹碎，墁灭栈损，十亡四五矣，而纸尾题云唐当涂县丞殷敬顺纂衡岳墨希子书，遂草写藏于巾衍。后於潜山览有唐道士徐灵府手写列子，洎卢重玄注就於藏室，翻景德年中国子监印本，参有校无，会同帖异，比得国子监印本经并注，脱误长乙共一百六十字，集成讹谬同异一卷，附于释文之后，已而补亡拾遗，复其旧目。前人所解最善者，如程是豹之别名乃泰丙两字。古文此其博学而多识者，其有越略惟俟同志损益启悟。
　　熙宁二年九月九日碧虚子题序。
　　列子冲虚至德真经释文卷上
　　唐当涂县丞殷敬顺撰
　　碧虚子陈景元补遗
　　列子新书目录
　　姓列，名御寇，或名圄寇。先庄子，故庄子称之。天宝初，奉旨册为冲虚真人，其书改题曰《冲虚真经》，名冠八篇之首。此是刘向取二十篇除合而成，都名《新书》焉。大宋景德四年，动加至德二字，号曰《冲虚至德真经》护左都水使者臣向姓刘，名向，字子正，汉楚元王交玄孙。校定此书也。校音教谨欤音与。经中与字多如此作。臣参七南切。刘向《管子新书目录》云：臣参书四十一篇。校雠音酬。校，谓两本相对，履校也。条谓如仇，条报也。除复扶又切。以尽子忍切。极也，下同。及在新书有栈音剪。谓虫蠹断灭也。略作刬，又作前，皆与剪子同。《周礼》有剪氏，掌除虫鱼蠹书。杀青谓汗简刮去青皮也。郑缪公音穆。与鲁哀公同时。迂音于。诞徒旱切。迂诞，疏远之大言也。恢口回切。诡孔委切。恢诡，大怪异之言也。推分符问切。乘背音佩孝景汉帝，讳启。亦颇普可切。偶言音遇。刘向《别录》云：偶言者，作人姓名，使相与语。《史记》读为寓。列传列传，经之类。皆音去声。昧死上时掌切。永始汉成帝年号。湛闻之张湛，字处度，东晋光禄勋。注此真经，刘正舆音余，晋扬州刺史，名陶。傅颖根名敷，北地人，晋丞相从事中郎。并少诗照切。始周姓王，张湛祖之舅。从兄从，疾用切。正宗王宏，字正宗，高平人。晋尚书。辅嗣王弼，字辅嗣，山阳人。魏尚书郎。皆好呼报切。先悉荐切。下同。并卑正切。仲宣王柴，字仲宣，山阳人。魏侍中。几将音祈。近也。总角《诗》云总角胸兮。谓童子结发之时也。及长丁丈切。避难乃但切。各称尺证切。寇虏音鲁尽全子忍切。料简音聊。理也，量也。唯赍音跻。祖玄父咸子集传玄，字休奕，北地人。着子书，一百二十篇，有集五十卷。咸字长威，有集二十卷。父子俱为晋司隶校尉，鹑觚侯。仅有音觐。少也。比乱必利切。复在扶又切。着物直略切。自丧息浪切。。生觉音教。肆任而鸩切。此例稍多，复以意取之。往往与佛经相参犹云佛经往往与列子相参。此为文者，辞语互陈也。属辞音烛庄子名周，字子休，宋人也。为梁漆园吏。着书五十二篇，郭象合为三十三篇以注之。天宝初，册为南华真人，其书曰。南华真经。经中往往有冲虚真人之语。慎到赵人也。先申韩，申韩称之。着书四十二篇，其学本师黄老。韩非韩之诸公子。使秦，李斯害而杀之。着书五十五篇，其学本师黄者。尸子名狡，音绞，鲁人。秦相商君师之。鞅死后，逃入蜀。着书二十篇。淮南子刘安，汉武孙，淮南厉王长子也。招致宾客，作《内书》，二十一篇，多真经之语。又《外书》三十三篇，论《新语》《玄示》道家有王龟胎中《玄示经》四十卷。又陈留韩祉作《玄示》八篇，演解五千文。《指归》汉严遵，字君平，作《指归》十四篇，演解五千文。
　　天瑞第一
