<!-- { "loadSidebar": true } -->
　　徐曰：经虽简略，理非不达，世教虚伪，道文真实，实中有实，是以有不定有，还归於无，无不定无，还复生有，有无相生，未始有定，尹子始学，未能辨次。李曰：上言虚实，其在此乎，言无铃有，此乃虚为实也，言有铃无，此乃实为虚也，实而为虚，子当未能分别，虚而为实，子亦未能次了，能次能了，知实知虚，既达於经，自保於道。刘曰：理有通变，言有抑扬，达文者丧其真，执教者乖其趣，微言隐奥，剖其良难，体解内明，方可玄会也。
　　但当按行，次来次灭。
　　李曰：但可依按经法，奉而行之。先拾於恶，次忘於善，先破有欲，次灭无为，有为无为并忘，若善若恶皆泯，念念欲起，次次荡除。刘曰：既不能次明幽旨，但当依教，次第修行，耳目闻见，不便寻思而生分别也。
　　道有真伪，福有吉凶#15。
　　刘曰：乖宗者伪，会理者真，无为所致者吉，有为所致者凶，故《德经》曰：福兮祸所伏也。
　　罪有公私，明者纤密。
　　刘曰：为道者公也，为俗者私也。夫修道者，不契玄宗，情行尚起，应物失当，事或有违，春春匪躬，志在济物，笃诚於道，理异私怀，义属中孚，难过可亮也。纤密犹赢细也。
　　占往知来，不如朴质。
　　李曰：达於过去，占往也，明於未来，知来也。虽有智慧，终始皆知而多败，叉有颠蹶，唯当存之朴素，敦之质真，可以立身，可以事君，可以养亲，可以成道动修也。刘曰：逆虑多忧，知来近辱，绝圣弃智，纯素以居。
　　西升经集注卷之三竟
　　#1『言处』，政和御制注本作『言出』。
　　#2此句，政和御制注本作『风声岂可聚』。
　　#3此句，政和御制注本作『四时气往缘』。
　　#4此句，政和御制主本作『天地常昭然』。
　　#5此句，当为『故日必为是所诱也』，『足』为『是』之误。
　　#6此句，政和御制注本作『合会微渐滋』。
　　#7此句，政和御制注本作『非缄艾所愈』。
　　#8此句，政和御制注本作『邪多卒验』。
　　#9此句，政和御制注本作『空虚灭无』。
　　#10此句，政和御制注本作『所是反非』。
　　#11此句，政和御制注本作『孰之能追』。
　　#12『修然』，疑为『鲦然』之误。
　　#13此句，疑当作『如存有欲』，『恕』为『如』之误。
　　#14『终有』，政和御制注本作『中有』。
　　#15此句，政和御制注本作『福有凶吉』。
　　西升经集注卷之四
　　华阳韦处玄　句曲徐道邈　冲玄子
　　任真子李荣　刘仁会注　碧虚子集
　　虚无章第十五
　　老子曰：虚无生自然，自然生道。道生一，一生万物#1。
　　徐李刘本并作道生天，天生地，地生万物。韦曰：虚无者，无物也。自然者，亦无物也，寄虚无生自然，寄自然以生道，皆明其自然耳。一者，即道之用也，天地万物皆从道生，莫有能离道者。复谓之一，一之布气，二仪由之而分，故日一生二也，万物莫不由天地氤氲之气而生，故曰天地生万物也。李曰：此谓有像之物也，自上生下，次第相生也。刘曰：推穷生本，以致虚无，此乃名理相阶，其实不知所以也。
　　万物抱一而成，得微妙气化。
　　李本作化生。韦曰：天地万物皆微妙一气而化生也。徐曰：二仪、万物皆一而成，人独得微妙之气，故能精灵变化也。李曰：天地、人物，并皆抱真一之道。受微妙之气，所以方得化生，是知一气者万物之本也。
　　人有长久之宝，不能守也，而欲益#2尊荣者，是谓去本，生天地之道也。
　　徐曰：长久之宝，一也，人不能怀微妙之气，守一以长生，不保其所宝也。而保人所宝，增益情欲，慕乐尊荣，是谓去其本也。生真宝二仪之正道也。刘曰：长久之宝，谓真性也。夫食益尊荣者，丧其本生之性也。
　　恍惚章第十六
　　老子曰：虚无恍惚，道之根。万物共本，道之元。
　　李曰：至本空寂，名曰虚无，虚无即非空寂，有无不定，称之恍惚。云虚无生自然，自然生道，故知虚无者，此即道之根本，万物得生，皆由於道，是知道为物之本元也。
　　在己不忘#3，我默焉。
　　默，韦本作异。韦曰：言一切万物，莫不共道同其本源，而常生流荡，不能官同於道，是以轮回生死之波，若能存道於我，则其命不灭不亡矣，众人皆不能存道，唯我独能存之，故我异於众人。李曰：道者物之元，气者生之本，失道则死，丧气则亡。若也不亡，圣人默然不说，今之广说至言，大敷妙教，而教其养气抱道，复本归根。人若能纳气於内，抱道於怀，水火之所不能灾，生死之所不能害，长存入道，端坐成真，得意忘言，故云默焉，知而不默，乃失之也。
　　生置章第十七
　　老子曰生我於虚，置我於无。
　　徐曰：置者，立也。虚气和合，变生我形，精妙无物，化立我神也。刘曰：实不生实，生实者虚也，有不容有，容有者无也。
　　生我者神，杀我者心。
　　韦曰：生者，存也。我所以长生者，心同於虚也，我所以长存者，形同於无也。神无形兆，故生我也，心有所存，故杀我也。李曰：形不自生，得神始生，身不自杀，由心故杀，心不为恶，足可长存也。
　　夫心意者，我之所患也。我即无心，我何知乎！
　　韦曰：夫有心有意，则有所存，故息害生焉；若我无心，则无所知，又何息哉1 ．李曰：心有分别之知，能造有为之过，过成息我，是实由心，若也忘心无知，自当无患。
　　念我未生时，无有身也，直以积气聚血成我身耳。
　　韦曰：此遗形存神之方也。徐曰：厌我有身大息，思念未生无身无累也，及气血积聚成此肉身，假借不足为有，而人贵重，益成息累也。
　　我身乃神之车也，神之舍也，神之主人也#4。
　　徐曰：夫马之运车，如神之载形也，神处人身，若人居室合，合全则人安，身康则神乐，故智士保身以养神，运形而升仙也。李曰：身能载神，神能乘人，故日车也。身能容神，神以身为屋，故云合也。自外来寄於身，故云主人也。
　　主人安静，神即居之，躁动，神即去之。
　　徐曰：身形静，神即止其官府也，躁动有为，神即去其居馆。即者，言应用急也。李曰：车牢始能载物，舍静方可安人，为主既也谊哗，作客何能久住？铃须坚守於身，而神自乘之，净洗於心，神自正之，内外安静，神自居之。若身有染秽，心腹躁动，神即离人，故云去之。刘曰：神住日生，神去日死，生由静载，死由躁危。
　　是以圣人无常心者，欲归初始，反未生也。
　　李曰：爱染罪垢，躁竞有为，是常人流俗之心也。圣人清净捐欲，无常俗之心也，有心者逐末，入於生死，无心者反本，归於真道，无复生死也。刘曰：寂然无物。
　　人未生时，岂有身乎？无身当何忧乎？当何欲哉。
　　韦曰：夫有欲有忧，皆由存身生生之厚也，若反未生，则恶有身矣，何忧息之有也！李曰：已生之后，方可有形，未生之前，理无身也。有身则百忧竞起，五欲争兴，无身则万累都捐，千愁并尽，尚无有身之息，岂有身外之灾！
　　故外其身，存其神者，精耀留也。道德一合，与道通也。
　　韦曰：精耀，神明也。夫外其身者，则精耀不去其形也，精常留，则其道德自然与一合体，与一合体，则其道通同也。徐曰：疏外逆旅之形，亲爱生我之神，故虚心静形，存神守素，则玄精光耀，留止官室，与道通一，是谓无身之身也。李曰：营生之士，学道之人，铃须外忘於身，不得多养於味，先宜内存於神，志之於道，恍惚精微，智慧自归，精彩光明，无不照了，故言精耀留。若得智慧止，乃将道德一合，均之无德，契以虚通，故言与道通也。
　　为道章第十八
　　老子曰：古之为道者，莫不由自然。
　　李曰：古昔修道之士，皆由有自然，道德清虚无欲，未待师教，而自然修道，无有不由自然也，若强为之，则不然矣。
　　故其道常然矣，强然之即不然矣。
　　刘曰：非有心而作之，强为之则有心也，是故不然矣。李曰：凝情合道，无欲全真，行之有常，常得自然之道。若外不立行，内不修心，强令为之，道终不得。
　　夫何故哉？以其有思念，故与道反矣。
　　刘曰：何故即不然，盖道无思念，有心者违。
　　是以崇钥之器，在其用者。
　　徐曰：钥有六孔，如笕，乐，器也，言器空虚，在人所用，喻圣人空虚无心，有感必应，在绿所用，应物处方也。
　　虚实有无，方圆大小，长短广狭，听人所为，不与人争。
　　李曰：崇，排弃，钥，管钥也，弃能出气，钥能出声，皆悉无心，任人所动。气之大小，声之长短，若方若圆，或广或狭，从人所为造，不与人争。此举喻也。刘曰：无心求用，故不争也。
　　善人在於天下，譬如崇钥乎，非与万物交争，其德常归焉。
　　刘曰：应物而已，声气之美，常归弃钥，无为之德，常归圣人。
　　以其虚空无欲故也。
　　韦曰：天无心顺物者，使万物各得其性，天下莫不归之以为主也。李曰：此合喻也。善行君子立德淑人，外则与物无竞，内则无欲谦虚，德自归身，道当在己也。
　　欲者凶害之根，无者天地之原。莫知其根，莫知其原。
　　李曰：有欲则伤身，故云凶害之根，无欲则会道，故云天地之原。而几情迷乱，蒙昧无知，不知有欲是凶害之根，不知无欲为福善之原，故晓示也。
　　圣人者去欲入无，以辅其身也。
　　李曰：外去责欲，自守无为，唯有圣人方能，以道辅翼此身，可以长存。若同流俗，未免凶害，然则大圣岂有安危，亦无秽净。今言去欲入无者，亦教几流以为行也，能依圣行可以成道矣。刘曰：不去欲者，非辅身之道也。
　　声色章第十九
　　老子曰：人皆以声色滋味为乐#5，不知声色滋味，祸之大朴。
　　李曰：常俗之人，爱之以声色，悦之以滋味，畅情适意，故为上乐。然欲是害根，声是聋原，口以味爽，眼为色昏，不由外来，皆因内起。刘曰：桀纣以之丧国，非祸朴之如何。
　　故圣人不欲以归於无欲也。
　　李曰：唯有圣人能虚心无欲，清静无为，灾害不生，祸乱不作，化致太平，正当归道。刘曰：弃祸本，归福原。
　　道虚章第二十
　　老子曰：道者虚无之物也，若虚而为实，无而为有也。
　　徐曰：两而，皆如也。无体若虚，如为有实，精妙无物，如为有状，故有无体之体，无状之状也。
　　天者受一气荡荡而致清也，气下化生於万物，而形各异焉。
