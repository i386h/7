<!-- { "loadSidebar": true } -->
　　李曰：使智求之而不得，故日去之，以欲取之而不得，故日离之，不可以为亲，故曰远之。
　　是以圣人非托於天下，亦非托於鬼神，亦非托於万物。常以虚为身，亦以无为心。
　　李曰：托，谓因假也，圣人所以得道者，显不因於天下，幽不假於鬼神，外无赖於万物，常以虚为身，亦以无为心，而自然成道。人若心忘有事，志在虚无，虽不欲成道，而道自成也。
　　此两者，同谓之无身之身，无心之心，可谓守神。
　　李曰：两者，虚无也，以虚为身，此乃无身之身，以无为心，此乃无心之心，无心之心则无心，无身之身则无身，至无身心，是谓守神，虽日守神，可以虚无，故神自归之，故曰守神。刘曰：系累外绝，神明内安，守神之道也。
　　守神玄通，是谓道同。
　　韦曰：神不离形，故日守也，神形相保，则通玄而合道也。李曰：能以虚无守神，神通虚无之妙，身同於大道之体，故日玄通也。
　　无思章第二十五
　　老子曰：智士无思无虑之变#1。
　　韦曰：大智之士，以百姓心为心，故曰无思无虑之变也。
　　常空虚无为恬静，修其形体，而万物育焉。
　　李曰：无智之者，爻食有欲，有智之士，未肯无为，是以滞凡庸，少能归道。圣人劝戒，意在虚空，故日有智之士勿多生思虑，好为变诈，常须空彼我，端寂无为，身不躁竞为恬，心无浮动为静，内外清静，是修其形体，於物无害，为物所养，故日育焉。
　　变者贪天下之珍，以快其情。
　　李曰：积思虑，好诡诈，逐欲不止，万境迁改为变也。夫难得之货，是天下之珍，怀食无已，纵欲畅心，禽色荒乱，此快其情也。情快於前，政败於后，叉然之理，的如可见，故举下文以示之也。
　　然后革兵四起，祸生於内。
　　刘曰：舟中之人，皆为敌国。
　　国动乱者，而民劳疲也。
　　李曰：以道济物，以文柔远，百姓日用而不知，万国自然而欢泰，少私寡欲，贵粟贱金，俗乐家安，乐和礼洽，此无为之化也。若肆情极欲，奢淫好胜，四郊多事，五兵动作迭起，萧墙祸生於内也，君既昏乱，臣不忠正，国动乱也，征役不止，困於转输，人劳疲也。
　　夫国以民为本，民劳去者，国立废矣。
　　冲曰：身以神气为本，神守气聚，则长生也；若有为有事，劳损神气，神去气散，则形废矣。李曰：为国之本，要在安人，人安则逸，人危则劳，逸则人居，劳则人去。国之兴也，定在於人，人既去焉，是知国废，理乱由道，兴废在人，以道爱人，天长地久矣。刘曰：民惟邦本，本散国亡。
　　所谓出其无极之宝，入贼利斧戟也。
　　冲曰：斧戟，兵器也，生命贵重於万金，神存气聚，则生命无穷，神亡气散，则身砠命尽，故日出其无极之宝也。六贼外入，三毒内兴，攻伐甚於六军，杀伤利於斧戟也。李曰：宝者，无为之道也，贼者，有为之兵也。我无为而人自化，此用无为之道也。若不用无为之道，是出其无极之宝，如用有为之兵也，兵能害物，日费千金，甚於锋刃，故云入贼利斧戟也。
　　是以圣人无为无事，欲安其国民也。
　　李曰：不贵欲，故无为，不好兵，故无事，责欲则人损，战伐则人劳，无为无事，不损不劳，百姓安宁，圣人之化也。
　　故曰：子能知一。万事毕。
　　李曰：无为用道，知一也，功成事遂，事毕也，内明达於至道，知一也，行成德就，从因证果，得於真道，事毕也。
　　无心德留，而鬼神伏矣。
　　徐曰：一者，真一也，德，常德也，知一者，无一而不知，故万事毕矣。虚空无心，常德留止，故能官天地，府万物，威振千灵，鬼神畏伏矣。内解鬼者精也，真一，一之至极，常德，德之至贵，乃精神之根本，道气之元先，故精神臣伏，万气归宗也。李曰：圣人无心，不起食欲，道在於己，德止於身，故日留也。用道则道流遐迩，怀德则德被幽明，既为人之所归依，亦为鬼神之所伏从也。刘曰：有心为德，德斯去矣。故经云：上德不德，是以有德。其鬼不神，故日伏之矣。
　　我命章第二十六
　　老子曰：我命在我，不属天地。
　　李曰：天地无私，任物自化，寿之长短，岂使之哉。但由人行有善有恶，故命有穷通，若能存之以道，纳之以气，气续则命不绝，道在则寿自长，故云不属天地。
　　我不视不听不知，神不出身，与道同久。
　　李曰：不视，故不为色所盲，不听，故不为声所聋，不知，故不为智所困。绝声色而清净，去分别而无为，神不离人，故云不出於身。身将神合，命与道同，故云长久。所言不属天地，其行如是，遂与道同。刘曰：耳目之用，废心智之虑，忘心神不出身，契乎常道矣。
　　吾与天地分一气而治，自守根本也。
　　韦曰：天地与我俱禀自然一气之所生，各是一物耳，焉能生我命乎，我但去心知，绝耳目，各守本根之一气，则与道同久矣。《庄子》曰：天地与我并生，万物与我为一，此之谓也。李曰：万物俱资於大道，三才同禀於一气，而人皆逐末，遂至伤生。老君守本，故能成道，若能法圣人而为行，虚极自然可致也。
　　非效众人行善。非行仁义，非行忠信，非行恭敬，非行爱欲，万物即利来。
　　李曰：为善叉近名，为恶又近刑，圣人远之刑名，故不学众人行善，仁者杀身以成人，义者裁非而正己，圣人修生故不杀，亡邪故无正，非行仁义也。忠信者道之华，圣人弃华取实，不行忠信也，孝非天性，礼异至诚，心狠貌恭，故非妙行，所以不行。欲为凶祸之根，爱是烦恼之源，爱欲在己身尚不安，如何得道，圣人清静，非行爱欲也。於物无害，物利自来。
　　常恢怕无为，大道归也。
　　李曰：上文行善及至爱欲，皆是有为之事也。老君怀道抱德，恬静无为，常行此行，遂得成真，故云大道归也。刘曰：有益者物赴，无为者道归。
　　故神人无光，圣人无名。
　　刘曰：内明无光，德隐群游。李曰：大道若归，用无不可，变化不测谓之神，智无不通谓之圣，人非有事，神实无为，智照凝寂故无光，隐形藏用故无名矣。
　　兵者章第二十七
　　老子曰：夫兵者天下之大凶事也，非国之宝。
　　刘曰：兵动害物，丧国亡家，祸莫大焉，岂日国宝。
　　宝之者，而不用也。
　　韦曰：守道无为，则天下各安其所安，而兵不用矣，此之谓大宝也。安用此不祥之凶器哉！刘曰：国宝者，不用兵。
　　用之者，动有亡国失民之患也。
　　李曰：克定祸乱，义实由兵，以慈用之，其战自胜。然兵既主杀，杀为凶事，非国宝也，好生恶杀，重粟爱人，无为战兵，为国宝也。故云宝之者不用，用之者，动有亡国失人之息，此是凶之大也。刘曰：若用兵，叉至於此也。夫安天下者，当以无事，况用兵乎，不得以用之，非乐然也。
　　是以圣人怀微妙，抱质朴，而不敢有为与天下交争焉。
　　冲曰：圣人空虚无为，怀道守德，不敢趋竞有为，与天下之人交争名利也。李曰：存之要道，＇怀微妙也，无失淳风，抱质朴也，无为去兵，息於机战伐，不与天下交争矣。刘曰：有为有欲，争者夺之，无事无为，乐推不去。
　　虽有猛兽不能炉也，虽有蜂姜虫蛇不能螫也，虽有兵刃不能害也。
　　李曰：心存正道，行移质朴，恕己及物，内无害心，虽有外毒不能加也。刘曰：子虽凶顽，不能害於慈父，兽虽猛厉，不能害於圣人。
　　以其积德玄通故也，是以天下莫能害焉。
　　韦曰：德冲六合，玄通宇宙，宇宙者，将与万物为一体，与天地为一心，然则猛欢兵刃，乃是我体之尘垢耳，安能伤我哉。
　　柔弱章第二十八
　　老子曰：天下柔弱莫过於一气#2，气莫柔弱於道。
　　刘曰：气虽柔弱，聚散有时，道之为物，无时而积，
　　道之所以柔弱者，包裹天地，贯穿万物。
　　韦曰：天地在空玄之内，夫空玄之空，不能空道，故包裹天地焉。金石坚刚，不能障道，故贯穿万物焉。刘曰：若非柔弱，岂能包裹贯穿哉。
　　夫柔之生刚，弱之生强，而天下莫能知其根本所以从生者乎。
　　韦曰：柔弱者，道与气也，刚强者，天地与万物也。根本，即自然之道也。刘曰：刚强之质，从柔弱而生之，物各有之，不知其本，所谓性与天道不可得而闻也。
　　是故有以无为母，无以虚为母，虚以道为母。自然者，道之根本也。
　　李曰：几物有形，叉自无生，故以无为母。元无所有，以有有故，遂乃有无，无本空虚，起无见者，从虚而来，故以虚为母。虚既空矣，何能运行通而不壅，又由於道，故以道为母。道者，非无非有，非实非虚，不来不去，不始不终，非物使之，非人所造，不知所以，号日自然。道既自然而来，自然即是道之根本。此名无能生有，次第互生，欲结前能行柔弱，则以生刚强也。刘曰：阶浅以至深至妙，莫知所由，故日自然者也。
　　民之章第二十九
　　老子曰：民之所以轻命早终者，民自令之耳。非天地毁，鬼神害。
　　韦曰：天地之大者，生也，岂无故毁人命哉？以道往天下，其鬼不神，亦安得害我命哉！
　　以其有知，以其形动故也。
　　韦曰：用智逐欲，劳动其身，形废神竭，故中道夭而不终也。刘曰：智生形动，逐欲取败，自贻伊岁，鬼神何为。
　　是故无有生有，无形生形，何尸於成事而败之乎！
　　徐曰：人未生时，本无有身，杂於恍惚之问，变而有气，气变而有形，形变而有生。不能清净无为，养神守身，使长生久视，况复生养失理，动为罪咎，败其成身善事，致丧命早终乎。刘曰：心本无为，情欲斯起，神体无象，形色乃生，无象无为，尚生形欲，成事取败，诅足怪哉。
　　人欲长久，断情去欲，心意以索，命为反归之。
　　李曰；纵欲伤身，断情益寿，绝有为之想，内外都尽，心意以索也，年非外情，命在己身，故日反归之。
　　形神合同，固能长久。
　　刘曰：夫欲保命长久，不令早终者，当须除情去欲，心意都尽，命自归之，更无他卫。索，尽也，谓俱无欲也。李曰：魂离於人则身死，神将形合则命长也。
　　天下章第三十
　　老子曰：人虽在天下，令意莫在天下；人虽在国，令意莫在国；人虽在乡，令意莫在乡；人虽在家，令意莫在家；神虽在身，令神莫在身，是谓道人。
　　韦曰：所在皆忘，故能所在皆存。刘曰：涉远之宾，谁留迎旅，趣真之士，孰顾形体，形骸尚忘，况乎家国，犹弃人天何为。
　　意微章第三十一
　　老子曰：患生不意。
