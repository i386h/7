<!-- { "loadSidebar": true } -->
　　□年苦志不求奇，□公寻者希。□夷猛悟笑微微，□华枉用机。□子偃，□婴肥，□宫祥瑞围。□传心印谨相依，□灵神自飞。
　　迎仙客
　　日中乌，月中兔，走飞子午何曾住。虎随龙，龙随虎，东西来往，自是明琼路。姹娘歌，婴子舞，玉堂裹面金为主。云为朋，霞为侣，逍遥自在，开阐全真户。
　　系云腰（系裙腰）
　　昆嵛山上丹阳子，真得得，遇风仙。今生相应前生约，访秦川，居地肺，结良缘。离清坎静水生火，婴姹睡，虎龙眠。神凝气聚灵光现，驾云轩，透祥烟，去朝元。
　　登仙门二首
　　师也师也，重阳师也。处玄机，静中清也。起金莲玉花社，有谁知也。化人人，渐归道也。这扶风，非开悟，亦非愚也。辨假真，稍能明也。细寻思，心豁畅，略无疑也。想师范，没人过也。
　　又
　　难也难也，舍家难也。绝爱憎，屏尘难也。处无为清静有，始终难也。譬如死，又何难也。论玄元，谈微妙，要人听也。但小童，肯来询也。便须当，开言路，与其进也。我不能，保其往也。
　　渐悟集卷下竟
　　#1此词牌应为『捣练子』。
　　#2此词牌应为『海棠春』。
　　#3此词牌应为『阮郎归』。
　　
