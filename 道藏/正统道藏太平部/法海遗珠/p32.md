<!-- { "loadSidebar": true } -->
　　交立春节九十日用
　　森角储云，九魂炼精。枳默窥玦，浮枚臼。鹿几扬房，碧提酇回。池滇党负，蚾这谒携。澡章变瑜，兰浮壁瑰。亢滂野生，极中昆清。曜展洞涸，寂无渺凝。素倚虚罗，皇达元灵。
　　交立夏节九十日用
　　炎镀绰堂，太霄瑶隅。历遐荐漪，周扃加图。披峣蹊臄，觚亶浑都。戟芒茶炫，井欺持蒲。掌维连仪，奕洸琅璀。扁缕益但，幽微毕雷。涓湟寔东，赤曜丛稽。玉玄演侯，□渠至规。
　　交立秋节九十日用
　　镐正左适，婆泥煞灵。悲招均疆，洎南躔魁。静夷损光，混元觉绿。道守岑遥，绵征知宣。太灵湮漠，炳和卢随。哲京常华，墟咸坚沙。栗铎黜株，会衍球裴。卓云青府，业睹般基。
　　交立冬节九十日用
　　洼孩蒙甘，翠宇九阑。萧钩连兴，龙汾神关。沟沦沈魔，豁蛮祈通。玄寥亢息，无知肆明。蟒修吉夕，馥坛时畎。汤长敷昌，匪庸谨济。朝康圣宽，秘法侈宜。广帝理生，卫肇宏人。
　　焚香念中篇一遍，存太上老君在上，念金阙化身圣号书符，符方五寸准尺，依春夏秋冬四咒，墨书信符背，朱书符面，朱批符后用咒敕。信符叉须书在符后，不可太大。书某年某月某日某时，就某处起发，卜取某月某日某时，如何报应，伏候师旨，某稽首。如捉祟伐庙，用黑纸朱书。祈雨，用青纸朱书，或黄纸朱书、黑书亦可。祈晴，红纸朱书。符法候二时报应，如辰时则约午时。
　　拜家书存运
　　左手掐南斗诀，子至午存心中红光上出。次弹诀，直望北方天门，存红光自坛直至天门，万里无极。四直使者居兆前引，一使者捧家书在手中，法箓中官将随从兆后，乘红光而去。良久，见一长桥，毫光闪烁。过此桥了，乘红光前去。须臾见金楼十二层，登此楼讫，又乘红光去，见一绛桥过了，见中天玉阙，皆云霞履鹰。自入阙下，法箓官将并驻阙下守待，止与四直使者入阙门，望右边横过去佑圣院，见门卫森严，官将雷神罗列。入门，见四直使者捧家书，度与典奏真官。真官接家书了，喜颜敬奉，引兆直至殿下，九拜起，自殿左龙尾升殿。於御案前敷奏，如意祈求。毕，复左龙尾下殿，九拜谢恩，径出至门外，见四直使者，依旧前引试魔大将，依旧部领吏兵，随后至中天玉阙，见法箓官将，并欣跃，天将从元路引兆归至坛所。次存红光归心中，如一团火，叩齿三通，咽液三过，而退。
　　家书中回避字样
　　乞，仲，瞎，贼，陈，方，告，进明。不可双用
　　发家书遣将
　　本职恭承
　　帝命，掌握印符，总雷霆号令之权，判鬼神功过之事。令下急如风火，法布疾若雷霆，不可顷刻稽迟，立伺分明，呈进急疾。
　　天灵地灵，天地交并。功曹将吏，承受指挥。疾速前去，不得稽停。吾奉上帝律令。
　　天雷隐隐，龙虎交横。日月罗列，昭一我分明。雷公电母，黑暗前奔。秽雷护送，雨沸风腾。敢有拒逆，碎作微尘。急急如
　　昊天玉皇上帝敕。
　　一炁混成，先天地生。身佩罡剑，禁敕精灵。有犯吾令，诛斩无停。急急如律令。风奔火急，受命须臾。明回报应，言功玉虚。吾在坛前，卓剑相待。立伺报应，不得停车。疾疾。
　　差引内符
　　先书令字，次书玉讳，迭书亥出，念玄天号涂，仍差别法应手天将同护送，尤好。添一关文，或引内书写，皆可行用。
　　摄捉秘诀
　　吾帝天人神，吾今召汝先。上至三清境，下至五岳心，中传幽狱意，吾道悉开明。举目观千里，何鬼敢藏形。急急如律令。
　　内书唵字
　　唵吽吽□咤摄。唵啼呢摄唵呮呢娑诃。不拘遍数涂之
　　阴阳斗剔幡上，以小纸阔一寸写了，卷成小筒，自随幡起。
　　四圣真君煞鬼符
　　北极紫微大帝敕 天蓬都元帅煞 天猷副元帅煞 □圣保德真君煞 佑圣真武真君煞 天关大神煞 地轴大神煞 天煞地煞年煞月煞日煞.时煞 一笔天清 二笔地宁 三笔人长生 四笔鬼灭形 一条铁柱压煞逆天无道之鬼神 一转六神藏二转四煞没三转动魁罡四转雷火腾五转霹雳发六转山鬼灭七转收捉一切逆天无道下邪鬼贼赴吾三五魁罡之下无动无作
　　符成，再加念天蓬咒敕。次念敕咒曰：
　　黑煞威灵，天猷统兵。天蓬元帅，佑圣加临。北帝煞鬼。化作微尘。天符到处。万鬼速擒。急急如律令。
　　遣符咒
　　四圣游奕，七煞后随。五帝大魔，八洞皈依。天关地轴。上下交飞。天兵地兵，上下四围。威猛叱喝，拖拽枪旗。在吾左右，不得抛离。受吾符命，不得有违。冲天入地，鬼神见悲。顺法者昌，逆法者斩。急急如律令。
　　风雷暗捉符
　　昊天玉皇上帝敕北极紫微大帝敕北阴酆都大帝敕 台星到处大赐威灵潜消灾难往致佳祥万神守职百怪消亡 乾元亨利贞风刀雷馘鬼魂 酆都大将帝震撼动风雷 酆都律令敕急急摄捉天下不正无道鬼神付吾符下灭 韦刘王孟车夏劣桑八大将军暗捉邪精 天煞地煞年煞月煞日煞时煞一切邪精逢符自煞
　　敕咒
　　酆都护魂，黑天长存。酆都猛将，疾速通灵。奉太上敕，不敢不来。风雷暗捉，急缚附身，急缚附身。急奉北极紫微大帝敕。
　　酆都令咒
　　酆都大帝，罡步真灵。酆都猛将，疾速降临。恭禀符命。火急前行。急摄急捉。立要通名。疾疾。
　　存八大将军去捉，北炁，煞文，双手发去。
　　三炁流光符
　　唵吽咤哩书四字在涂内
　　咒曰
　　元始上帝，虚皇天尊。无极大道，太上老君。玄元始炁，九天真文。郁仪孕珠，结璘含辉。三光朗耀，七元流珠。恩覃泉曲，泽流血湖。惠光接引，上升天衢。
　　丁甲灵符
　　阴日先用北斗，阳日先用南斗。
　　□□□□□□□ □□□□□□ 玉皇上帝敕清上帝敕太清上帝敕昊天 唵嚩□啰□啰娑婆萨诃 唵嚩□啰喗□哩娑诃　 六甲上君太微之真摄伏邪鬼镇安土灵前祛魔魅后杀妖精六丁大将同协魁罡 六丁有将下捉土皇青龙白虎同协真皇朱雀玄武共灭凶殃伏连鬼祟摄赴魁罡 六甲六丁上帝敕行前摄九曜后驱山精飞龙土怪镇伏魁罡邪神伏尸急急自刑 丁甲大将总管鬼神上通紫极下合乾元九真有欶令摄邪精 清上六甲准命上清行符随命摄伏不祥上清元命位号甲丁名御尊圣位亚天蓬九州土地尽属元君摄邪皈正逆者摧倾急急如律令
　　炼咒
　　丁甲将军，天蓬尊神。三台仰助，六甲六丁。前驱九曜，后灭山精。泉灵通济，上帝敕行。九州土地，山泽河源。二十八宿，六神平安。童子行令，八卦尊乾。朱雀佐助，玄武当迁。青龙正主，白虎伏连。上通金阙，下合乾元。总管鬼兵，衮同上天。符到魁罡，万妖速奔。急急如上清大帝敕，丁甲将军律令敕。
　　敕符咒
　　太微之祖，名列上清。真炁守护，传往游行。诛灭凶恶，摄伏邪精。摧山荡洞，破梦除魂。周行六合，布炁神灵。威力奋勇，洞合乾坤。天匪地仰，收缚鬼神。天仗用戟，震动五星。用之逐恶，犯之绝形。神布五岳，鬼祛八门。三十二天，追风疾奔。万象森列，正体为尊。八马卫禁，万象皆宁。当之者死，逆者亡倾。福长神惠，洞达安行。神号六甲，将名六丁。运用助顺，功盖九真。真符举处，万鬼皆惊。急急如上清大帝敕，丁甲将军律令敕。
　　遣咒
　　六甲大将军，六丁上阳神。太清高上道，敕赐魁罡君。收擒山泽鬼，下捉土皇神。若有不正者，乾元亨利贞。急急如上清大帝敕，丁甲将军律令救。
　　右法存将自日宫出，朱衣，蓬头，仗剑，摇光中。入符。加天蓬咒，右手子文，左手天丁诀。师曰：丁甲符乃太微六甲之祖，亦可治小儿夜啼，及夜梦不祥，黄纸朱书，治人间造作犯太岁、土府神只、葬地山神、风水不顺，宜用此符安镇，即得善神护门，凶星恶煞不敢近也。
　　煞鬼就平符
　　太上太清道德天尊 上元捉鬼唐将军中元缚鬼葛将军下元斩鬼周将军 上台一黄祛却不祥中台二白护身镇宅下台三青灭祸除精 左青龙右白虎上朱雀下玄武 小吉传送从魁河魁登明神后 大吉功曹天罡太冲太乙胜光 天煞地煞年煞月煞日煞时煞天下一切邪鬼至此逢符自煞 二十八宿星君 东方青炁君南方赤炁君西方白炁君北方黑炁君中央黄炁君入 一转六神藏二转四煞没三转动魁罡四转雷火腾五转霹雳发六转山鬼灭七转收捉一切逆天无道下邪鬼祟赴吾魁罡之下无动无作
　　法海遗珠卷之二十七竟
　　法海遗珠卷之二十八
　　总召万灵符秘
　　将班
　　元始殿前招真召灵大夫武卿崔子文，
　　发放三界功曹所金阙上佐史珪璋，
　　二神朱衣大袖，如龙虎君状，乘紫
　　云，一执节，一持上帝真符。
　　总召二大元帅罗辉、景耀，
　　二帅朱衣大袖，持幢节，乘紫云。
　　召咒
　　虚混溟湋，子海沃泩湖。子焕辉炳耀，午炜煌烗。午青帝会神，卯白帝侍魄。辰至百赤帝养炁，午黑帝通血。子黄帝中主，申万神无越。玉诀一五三变，左三匝散之万有。右三匝回风合灵，丑寅卯辰寂默感通。巳午未申惟真惟应，百戌恶逆敢萌。亥靖治而治，子丑以法召神。中文直上离火以神召炁，离下中文再上离凝之自然。中指中掐大指下周流天地，轮十二宫天心有令。万神敬听，结斗诀一罗喉煞。中上二贪狼敕，中中三计都摄。煞文
　　总召符
　　四方拱极 叨利尊天 玉清临御 日月光全 皇天降命玉玺急宣 太上治职诏召诸天 玉帝有敕韶召万神持符察令疾速奉行唵咮咈啰俱哩咤娑诃存五方炁入 万神万鬼符到擎拳 唵咭咤啼呢呬唏微呾哆耶唵咭吟呢婆咤□降咤娑诃
　　总役二神咒
　　唵弹龛□吟□□丑利帝希□□哩嘿啼哧咭叨吽吽娑诃。
　　右符奏告上帝三光二斗星宿祖师，宣白事意，凝神定志，念大神灭秽咒，次念变神咒，存己身如天师状，一切周备。然后书符，符成於星字内书玉讳，涂治字，下书崔史二名，涂鬼字，下迭书灵霎霭三字，念唵吽咤哩敕。
　　敕符咒
　　玉清宝玺，敕付仙卿。秉符执节，召集众灵。符到速追，符到速行。女青诏书，如帝亲行。上元天官，中元地宫，下元水宫，千真齐到，万圣齐临。天皇上帝，梵炁流晶。金光四集，曷敢不临。违符逆命，上有宪刑。往召某神，速行万程。急急准女青韶书律令。
　　右咒毕，取上方炁，玉清诀，存五色云中二仙女下降入符中。次见崔子文执节，降於前左，史珪璋持符降於前右。
　　遣符咒
