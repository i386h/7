<!-- { "loadSidebar": true } -->
法海遗珠
　　经名：法海遗珠。撰人不详。约成书於元末明初。四十六卷。底本出处：《正统道藏》太平部。
　　法海遗珠#1卷之一
　　神霄十字天经#2
　　混炼玄隐
　　凡欲受持十字天经，下工混炼者，每於子午卯酉四时，面巽跌坐，叩齿集神，称睿号九声，望神霄引青炁一口，舌拄上腭，书天经。存碧英满口。咽下心中，绕心不散。良久，冲开泥丸，而出青炁，化为炁球。口诵睿号不已，忽霹雳一声，自球中出见欻火，合青炁光中。即时心礼祝事，欻火忽化天火青光，从泥丸直下重楼至丹田，坐於丹元之中，三部八景之神，皆来朝谒，齐诵天经。倏忽之间，寂无遗响。朝夕行之，九年则尸毒消亡，形神俱妙，与道合真矣。
　　书经秘用
　　天经符文，焚香静坐，心诵十字天经，不计遍数。书此十字为符，或排书，或迭书。书毕，仍召九天应元捷令灵飞神元符使张束，存符使天丁冠，青面，金甲，玄衣，绿靴，风带，手执玉斧，自巽户降，以祖炁合之。存至密祷，所求事意，或析祷，或驱治，或吞或需，或佩或镇，如意行用，无不感应。
　　十字天经
　　召符使符
　　臣某上召
　　已上符诵天经，存金光入符，需服召役，无所不通。
　　玉枢经#3一十五符
　　凡书一十五符，须澄心默坐，握固，凝神，念天尊睿号，不计遍数。存天尊自巽户下降，心礼祝事，存降金光入符中，即诵所求本章祝之。
　　九天应元黑，钦火是真形。雷声开祖劫，闪电烛幽冥。神通示变化，圣德冠群灵。妙哉一十字一，胜诵万函经。
　　第一章，
　　学道希仙。
　　第二章
　　召九灵三精。
　　第三章
　　解五行九曜克战刑冲。
　　第四章
　　治沈痾痼疾释睨诅冤愆。
　　第五章
　　消口舌唇吻。
　　第六章
　　禳土皇神煞禁忌。
　　第七章
　　求嗣息卫产难保婴孩。
　　第八章
　　灭乌鼠妖蛇虫孽。
　　第九章
　　除妖遣祟治邪巫魇梼。
　　第十章
　　消除虫瘵超度祖玄。
　　第十一章
　　保水陆行藏。
　　第十二章
　　祷雨祈晴止禳水火。
　　第十三章
　　瞻星礼斗。
　　第十四章
　　闻经灭罪。
　　第十五章
　　佩经获福人钦鬼畏。
　　洞玄秘旨#1
　　将班
　　洞玄主帅苍牙铁面九阳上将天君刘矩。
　　黑面，少颜，怒容，绊袍，红发，执金鞭，擎火轮，披金甲，足蹑水车。
　　副帅闾斩。
　　水色面，皂袍，金甲，靴履，戴火冠，
　　擎水轮。
　　副帅张浩。
　　青面，绯袍，金甲，靴履，戴火冠，擎
　　火轮。
　　副帅刘炬。
　　青面，黑色老颜，狼牙，朱发，冲天冠，诽袍，金甲，朱履，执戟，驾火车。
　　亚帅阳光胜威轰火大神育烈。
　　青红色面，狼牙，火冠。朱发，诽袍，金甲，执雷斧钻。
　　副帅玄精火铃黑律大神任忠。
　　青鬼面，朱发，绯袍，执火剑。又相水色面，狼牙，火冠，皂袍，金甲，朱履，执雷斧钻。
　　洞玄造化诗
　　空洞中间一个玄，玄玄玄处是先天。
　　黑龟夜半朝金阙，丹凤中天丽玉渊。
　　踏转乾坤成一片，冲开混沌未分前。
　　若人会得诗中意，掌握风雷见世仙。
　　流派
　　洞玄教主妙行真人神霄玉枢青灵雷霆
　　天君辛忠义。
　　太微侍宸洞玄高明君白玉蟾。
　　紫霞扶风洞玄元明君马士清。
　　洞玄通明中侍卿翁法建。
　　洞玄元明崇侍卿薛师淳。
　　邵阳主帅符窍
　　内人主帅刘矩，加后九字帝令
　　霟胡呴澄复泓圾炼明。
　　右各入圆象内玉文，一炁书成。先书雷字，次书内隐二字盖之，再左转涂之。祝意随事，开破离坎。如祈晴，莫圈尽离少许。祈雨，莫圈尽坎少许。如亢旱，则加辖字。寻常不可用之。
　　少阳符
　　玉文符印，有四十五画。
　　霐霯霞欶召三天神 急急至 三炁合天真
　　玄皇敕煞摄 玉帝捉妖精 神霄复元将
　　真炁运雷霆六左八右 地雷复 日月明 元阳动
　　真炁升 六神降 捉邪精
　　符成，又念：
　　唵嘟瀶，一炁三十六遍。勑之。存符中如日出状，万神普会於中。神应浩大，发用任意。如紧，用白纸朱书。
　　九阳符
　　印文有三十六画
　　霐敕召九天神 急急至 三炁合天真
　　元帝敕煞摄 太乙灭邪精　 苍牙铁面将
　　九九飞雷霆迭书九个九字
　　天火雷神，三五之精。一阳二阴，元炁飞升。三阳四阴，天雷发声。五阳六阴，地雷震霆。七阳八阴，剿灭邪精。九阳老将，速运雷霆。雷神速降，速现真形。急急如玉帝律令敕。
　　符成，想万神聚会於符中，如日出状。再念帝□□，一炁八十一遍。敕之。二符神应浩大，任意发用。
　　洞音三十二字召咒
　　吽□哆□哆□□哆□□哆鸠□哆□嗏哆咖□□唏咦啼哒□哩哆□□□喼咥。一如元始洞玄雷霆帝君律令敕。
　　右咒一炁三遍，元帅立降，三炁九遍，万神普临。
　　治病火铃熏魔符
　　呎壳德 火铃摄 斗囗将军 煊□□□□炽
　　如上符乃邓帅亲传，凡病用此於熨斗中，加香熏之，必大应感。贴治捉皆可用，都天大雷公咒勑之。
　　吞服元阳真炁符
　　霐 三天元炁坎宫升 金凊离木因五帝保安宁
　　九天元阳将大渊降火铃　　迭书九个九字 加
　　中书刘矩魍□魉蚪魒
　　符成了，念：
　　嗔呤摄，不拘遍数，涂之。上元病笔上出，催生通炁笔下出，治眼目上治炁上出。再念。唵吽晖哒哩娑诃。
　　元始玉枢混合雷章
　　内炼
　　平定，人我两忘，想元始於金阙中说雷章，字皆金光。然后存每一字遍满太空，皆成金书，光华闪烁。次念雷章，辛帅立现矣。
　　合炁炼神
　　凝神静坐，天地洞然皆空。即以舌拄上腭，待华池水满咽下心中，如此三度。次想西北方上黑云之中有神，如波斯之状。吾以鼻炁吸入心中，由心下入肾，由肾入心，如此三度，足。想此炁入於丹田之内，乃脐之中也。混合成形，十分显现在吾丹田。次吹呵出坛，任意行用。如平时坐炼，则静定片时，物我两忘，一炁规中矣。
　　誓章
　　天合吾真，地合吾真，日月合吾真，二十八宿合吾真，吾神入师神，师神入我神，周行三界内，代师救万灵，功成附玉历，待师归紫庭。一如元降律令。
　　咒毕，随意祝事。祝毕，与辛君一揖，合为一体，正坐泥九不动，吾身即辛君，辛君即吾身，号召雷神。如存炼，则入中官，内外二功，各下八十一日。存养三九，以后行持大获感应。
　　九阳内炼雷章
　　静扫尘虑，坐定，良久，攒簇五行，五行和合，精神魂魄，皆聚中官。金光灿然，中有辛君，再静定心神，下入黄房，刘君见矣。次心念：九木余玉四字，九遍。运上泥丸，兆顶天立地。
　　合誓，念誓雷章：
　　天地未分，阴阳未判，我於此时，无头无面。我既有我，五行俱备。尔於此时，是我之神。吾附於汝，汝生於我。吾今咒汝，类我类我。却默念后咒忖帝部临。此四字念八十一遍与我同升，上朝玉清。汝乃天之精，吾乃地之灵。将汝之精，助吾之灵。吾扣天鼓，呜法鼓三十六通海个河倾。吾今与汝，永为弟兄。遣汝上天，朝奏帝君。遣汝入地，直至泉扃。遣汝入水，摄遍溟冷。遣汝救大旱，真炁运雷霆。遣汝捉精怪，束缚来现形。普救世间苦，同共立功勋。功成行满日，与汝同飞升。急急如
　　元始三炁天君，昊天玉皇大天尊，玄穹高上帝元降律令勑摄
　　次静坐定，存金光一团中有字母，永镇黄庭，十二时行住坐卧，默默护持，俗事繁务，亦须点检，遇有行持，俯仰太虚，神随意出。
　　法海遗珠卷之一竟
　　#1《法海遗珠》：此书为宋元道教符箓振中的神霄振、太乙振、北帝派、正一振、混沌派、西河派及金丹派南宗等符咒，雷法之总集。凡收符咒雷法共五十余种，包括符箓、云箓、显咒、秘咒、雷法、存炼、内运、上章、奏传、文书等，用以召神役鬼、祈禳梼告，兴云起雷，催风役电，止雨祈晴，呼风唤雨，移度妖星，灭殃镇魔，炼度亡魂，治病除疾，斩鬼捉祟等，皆一一详备法诀仪轨。虽沿承汉唐以来符箓振之传统，但其道法内容非常丰富，面目焕然一新，且多以内功丹法为基础，以役使雷法为外功，并采取佛教之密咒与修法，充分显示了宋元道教新符法的概貌及盛况。书中有叔道法渊源者多处，对于研究宋元道教流派的历史及考辩宋元全真振与正一派相互吸收交流的状况，颇具参考价值。
　　#2《神霄十字天经》：此书为宋元神霄振着作。
　　#3《玉枢经》：全称为《九天应元雷声普化天尊玉枢宝经》。《道藏》中收录。有题名『海琼白真人注』之《集注》本二卷，卷末有至顺癸酉上元日嗣三十九代天师太玄子书序，可知《集注》刊于元末。内亦收有十五章符，符形大同小异，当为书写之误。
　　#4《洞玄秘旨》：为宋元神霄派及金丹振南宗秘传。据《道法会元》卷一四七元人薛师淳所言，此属洞玄玉枢雷霆大法，为白玉蟾得自陈泥丸，陈楠得自辛天君，至元年间盛行社会，仅薛氏坛下嗣法弟子就有五百余人，遂使『洞玄教之昭着四方』。
　　法海遗珠卷之二
　　洞玄秘旨
　　策役雷章
　　吾以清静为本，正直为威。使鬼神擎拳随侍，使风云聚散为期。一呼一吸，体天地之枢机。举措奉行，禀元皇之节制。以至三天之中，九地之下，咸听指挥。刘矩天君，汝乃上天之精，惟汝最灵。遣汝上天，朝奏帝庭。遣汝入地，直至泉扃。遣汝入水，直至龙庭。遣汝捉妖祟，束缚来现形。遣汝救疾苦，病者即安宁。遣汝伐妖庙，碎灭诸鬼营。遣汝布雷电，真炁运雷霆。吾今在坛立，伺汝早回程。请勿违小节，不可负真盟。急急如元始三炁上帝洞玄雷霆君告召律令。
　　元阳火凤章#1
　　右符章黄素朱书，入诰中。策役万神。或患难，告急於斗庭。或愆过，告赦于天地。或蝗旱召雷，急告於神府。神应浩大，任意发用。或贴于家庭，治伐大邪，辟驱时气，甚妙。
　　青灵合信章
　　右符章黄素朱书，贴申奏状首。盟告雷霆，策役万神，诸事皆可。亦可作令牌，一边用罗喉章。
　　元阳请进章加入主帅名
　　右符章黄素朱书，贴方函上，贴黄下。验此直上三天，不以天下章表为例，入诰中开天，立达帝庭，任意发用。
　　青灵玉笈章
　　右符章黄素朱书，贴奏状首，告盟八天雷君。祈雨进入三司，以为天信，入诰中召役雷霆，十分报应，自宜发用。
　　元阳锦笈章
