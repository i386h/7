<!-- { "loadSidebar": true } -->
　　天地日月生，光明速现形。急急如老
　　祖通光摄。
　　次用后咒，催将涌现。咒曰：
　　□□□□□□□摄。
　　右咒毕，如童子附身，剔布本将炁，吹童子顶门风户。
　　三天风火独雷大法#2
　　主法
　　祖师广东敕赐紫阳通妙真人洪天祥。
　　主将
　　五方急捉风火令赵公明。
　　紫黑色面，胡须，圆大眼，铁幞头，红抹额，红□袍，金甲，绿靴，左手提金索，右手执铁鞭，黑虎随侧。
　　乌风咒
　　即召咒，掐煞文，取巽炁。
　　唵。哮吼哮吼，乌风震动。霹雳轰震，
　　地户裂开。从上降下，地户轰天。吾令一召，振动威灵。上帝敕下，飞炁速摄。急急如律令。
　　右手剑诀於东南方地上，虚书巽卦 ，以剑诀劈开巽卦，地户裂开，霹雳一声，风火大作，电光闪烁，见赵帅雷声电火，於天门魁罡星侧，乘黑云降巽方听命。
　　叠字咒
　　考缚绘奉通用，掐雷局取东南炁，仍用煞文。
　　唵。撼撼帝帝，□□□□，敕敕煞煞，执执威威。乌阳大神，魁罡帝令，霹雳元帅，急转手，将索缚。急急如高上神霄真王律令。
　　本身符
　　日宫太阳帝君赵公明火急奉行 一撼二捉三缚四执五摄疾 奉上帝敕捉山魈五通精怪 开天门闭地户留人门塞鬼路穿鬼心破鬼肚 右足发雷电左脚起风火 斧玉魁罡神圣摄子午斗霹雳轰轰敕煞摄寅午斗存赵帅乘黑云上来头上一座北斗歪星光芒下注笔赵帅乘光炁入符中 火帝灵神水澶灵神天火灵神地撼灵神赵公明将军急急奉神霄真王律令
　　敕符咒
　　唵。哮吼哮吼乌风震动。霹雳轰震，地户裂开。从上降下，地户轰天。吾令一召，振动威灵。上帝敕下，飞炁速摄。急急如律令。
　　唵。撼撼帝帝。□□□□。敕敕煞煞，执执威威。摩摩。乌阳大神，魁罡帝令，霹雳元帅，手将索缚。急急如律令。
　　右前符内加敕令魁罡赵公明，号令五岳威灵速摄。掐煞文，取西北炁，存帅手提金索，随笔成索，符毕，然后再加。
　　一转捉山魈二转捉五通三转捉六神四转捉家亲五转捉不正妖魔鬼怪闻吾炁者煞闻吾炁者灭掐煞文
　　遣咒
　　雷令大神，雷使真人，城隍社令，白元君，玉府仙卿周友真何神急速日月光，六天小鬼惊奔云。如有百关不通利，摄赴都雷火下焚。火输火车常焰焰，毒龙铁虎徧周巡。急急奉高上神霄真王律令。
　　雷电地只秘法#3
　　主将
　　雷电地祇司统兵温琼。
　　青面青须发，金箍，青长结巾，金环绿掉袍，背负铁笠，铁甲，白绢裈，青白间道行，缠麻鞋，手执铁鞭，或骨朵，在雷火电光中，上有雷鼓，有一黄包巾力士，半身，在云中把黄旗，上雷电地祇司。
　　召咒
　　唵。呼嚤呼呢吽哩哒啰飞符速摄。
　　东寅岳玉行离令，未玉子帝玉灵离神。巳敕辰召坤温兑琼，卯速太现王真上形。午出急急如律令。
　　此名交加斗，或水中，或符中，或童子，皆可用，掐卯文。
　　本身符
　　右眼震於月左眼撼於日 温琼奉上帝勑 口吐玉牙高万丈 身披金甲朗灵摄 右手执铜槌如雷鸣 左手执天下不正下邪 右脚踏雷电左脚踏泰山 左右电光闪烁鬼无逃形 五岳圣帝如令奉行念敕符咒
　　北帝当权，威神猛烈。黑马奔到，震立乾坤。雷公霹雳，闪电分明。左右吏兵，剑仗如云。收捉鬼神，当吾者亡。急急奉上帝律令敕。
　　凡炼将，烈火焚香，用剑诀於香姻上虚书雷电二字，存香姻中雷呜电火闪烁，金光一条，上见温帅，从电光而起，在香姻上。兆以两目视之，念北帝当权咒一遍，下令，存空中霹雳大震，存温帅从香姻上下坛前，身长一丈左右，青云蓊郁，迷意书符，策役遣发，以两手雷局於两肾，运雷从耳发出，噀水一口，存雷声赶逐，元帅从空而去。
　　缚咒
　　乌龊乌龊。乌东软煞龊缚束。敕温琼速缚奉行。急急如律令。
　　地轴罡
　　地轴罡咒诀
　　风火巨灵神，急转手，将石压。疾。掐煞文取北炁。
　　敕令魁罡威灵速摄。一炁两徧
　　冥蒙冥蒙昏遁隐童摄。子午斗
　　冥迷冥迷昏遁隐灵摄。寅午斗
　　一撼元神，二摄鹰神，三摄幽精，四摄爽灵，五撼五岳。急急如律令。
　　坐功
　　万里无片云，秋空一轮月。影浸碧潭寒，上下两澄澈。泉涌玉龙宫，火炎丹凤穴。五炁混自然，一珠从此结。祥光彻底明，金虹向中截。推动阿香车，隐隐雷声发。送我上昆仑，中天光皎洁。有能心印知，何必飞符诀。
　　内炼诀
　　凡行内炼，先大定中，存自身内外绝无一尘所染。次存两眼，右为月，左为日，光明皎洁，存日月二光，随心对射，至肾上下，一般清澈，升肾中黑茫茫之水渐上，心中炎炎之火渐下，水火交接，运五藏五色炁，交媾於先天穴，脐也混成一珠，状如琥珀，色光明灿斓，捺下丹田守之。
　　摄附诀
　　凡运用，先双手雷局，摩肾堂，运雷震激炁，自脐两边起，如雷声。丹田内珠升脐上，运转如金线一条，穿过后天。肾中一窍即是此珠变为金光，三三之物在内，踊曜欲拟飞出之状，自夹春入，直上风府穴，从两目如金光迸出香烟上，似蝴蝶飞舞之状。兆用两目光左拨右转，视定分明。次以铜钱，或扇或纸钱，握入手内，取此炁盖之，度与童子手内，见三三之物，自童子耳目口鼻中入。次念前各咒，仍以雷局剔去童子面门，却用北炁一口吹之，问童子两手麻痹，即便取了手中物件，再於童子手心提过一边，就念黑风咒，存入水中。左手煞文，右手剑诀，再虚书九字，急急逆转，速念哮吼咒、迭字咒，取北炁俱吹入水，顺下出笔，存黑水涌滚，黑炁腾腾。次将童子拽起双手，袒开胸前衣服，兆取北炁吹童子脚下，存黑炁叆叇而上至腰，右手剑诀，分开童子面门。噀水一口，就下一令，喝将吏缚如黑雾，一小婴儿在丹田中顶门。再合，存童子变为鬼形，如童子附上，喝将吏十拷，撒开交叉缚着，须用喝咄分明，任意拷问。醒魂，念邮斗魂入，七褊，噀水一口，存鬼形变为童子，兆左手雷局，於童子丹田上运七匝，右手剑诀，从童子丹田上倒裂上，存童子心中雷吼一声，赶一金球出，兆吸丹田，童子顶门令即醒。
　　法海遗珠卷之三十六竟
　　#1《神霄都督金轮执法赵元帅符法》：正一振所传。据《道法会元》卷二三二《正一玄坛赵元帅秘法》曰：元帅姓赵名朗，字公明。终南山人。秦时避世山中，精修至道，功行圆满，被玉帝旨召为神霄副帅，为直殿大将军、北极侍御史，上奉帝令，策役三界，巡察五方，提点九州。后汉祖天师修炼大丹，元帅上奉玉旨，充正一玄坛，为之守护。『驱雷役电，致雨呼风，除殟剪祟，保病禳灾，元帅之功莫大焉。同书卷一三三圣二四○所收《玄坛赵元帅秘法》、《正一龙虎玄坛金输执法如意秘法》、《正一玄坛飞虎都督赵元帅秘法》、《正一龙虎玄坛大法》、《玄坛如意大法》、《清微西灵崇明丹华大法》、《上清冲和妙道昭元五雷玄坛大法》、《正一玄坛元帅六阴草野舞袖雷法》，皆与上法同一法统，可资参证。
　　#2《三天风火独雷大法》：正一派所传。亦属赵公明一系法脉。
　　#3《雷电地祇秘法》：正一振所传。据《道法会元》卷二五三《地祇绪余论》曰：『地祇一司之法，实起教於虚靖天师，次显化於天宝洞主王宗敬真官、青城昊道显真官、青州柳伯奇仙官、果州威惠钟明真人，相继而为守师。其后如江浙闽蜀湖广嗣法者，何限姓名昭揭宁几人。』『后则有苏道济派、温州正派、李蓬头振、过曜卿振、玄灵续派，如此等类，数之不尽，千蹊万径，源析支分。』从而盛行於宋元时期。同书卷二五四至二五六所收《东岳温太保考召秘法》、《地祇温元帅大法》，均与此法属一法统，可资参证。
　　法海遗珠卷之三十七
　　紫霄护法五雷黑虎刘大神法#1
　　主将
　　紫霄护法五雷黑虎大神刘元帅，名文显。
　　重枣色面，大凤眼，稀胡，铁鱼尾冠，皂帻，皂宽袖服，结袖黄套袖，黄勒腰带，白绢连袜袴，皂履鞋握腕，携铁短柄槌，引黑虎在侧，有逆火自腰绕身而下，乘金光火云。
　　麾下六丁六甲五雷八煞天兵。
　　内炼
　　凡法师行持，先酒净，焚香变神为上直，左手煞文，右手剑诀，丁立，先念太阴化生咒，或北方玄天咒。存自己泥丸官，有一金聻字在内，洞照灿烂分明。次以雷局紧紧按心，存心火逆下两肾中间，鼓动元炁，冲上彷佛，存心中有一上真在内。次存元炁化赤火炁，真上泥丸官，与前金字迸出，直接北方天中，见元帅乘此火光，降于空中。法师即时以目略射肘后艮方，地裂开，见黑虎自黑雾中奔出。法师就掐寅文，大喝咄字一声，其虎伏右坛前，大帅一见虎伏，自空中降下，与虎相逐听令。
　　召咒
　　武当山黑虎大神，雷声震动捉妖精，部领天兵三十万，玄天上帝黑雾冲，威雄操恶现神通。六丁六甲八煞将，刘文显火急到坛庭。大神大神急速来，吾奉教王玄天上帝律令敕。
　　凡书符、涂符、敕符、遣符、并用前咒，仍存文兑煞三字，次取天门炁行事。
　　本身符
　　内书救黑虎刘文显元吉喜用天遂咒涂
　　雷音咒
　　唵。□哆啰□□□□啼敕煞摄。
　　右符用前各咒，一笔书成，迭加元亥吉兑喜煞三字，於玄字上。口念手剔，目存三金字。次书将姓名，迷意入符。次存聻字在空玄中坠下，吸于符中，再以雷音咒十二字蒙附。用此鬼神闻之，如大雷震动。诵时宜用喉音，微声诵之，符上再加敕字盖之，仍以点牙合用八卦，师默一，存符上尽是金光发现。
　　青玄地雷主令温元帅变用秘法
　　主将
　　主帅青玄地雷主令温元帅讳琼。
　　青鬼面，金睛，四利牙，头戴三尖帽，红抹额，皂长袍，红锦缘，小金束带，黄勒昌，袒胸前露，金甲掩心，绿靴，手提狼牙杖，骑白马，诸将侍从。召役，存变，师以左手卯文上书一唵字，剔去东方，变成青金字吸入，兆以肝宫嘘出，变兆为温帅服色，如常念咒剔罡。咒曰：唵。北帝钦输普灵神摄。丑子兑坤未午巳辰卯
　　摄神灵普输钦帝北唵。卯辰巳午未坤兑子丑
　　唵。酰偯帝兰陀耶。丑玉离午辰巳卯
　　右咒毕，於卯文上书一□字，剔去东方，存此字如车轮，金光运转於地上。再念秘咒：
　　北帝紫金轮，真炁随王母。九窍开通道，上登大华府。急急如律令。
　　右咒毕，师以左足踏为雷声，急以剑诀分开秘字，见温师现形，兆吸入肝宫，过尾闾，合两肾，金光自夹脊双关至顶门，现一婴儿，吸入肝宫，再嘘香炉上，长大化为元帅。
　　本身符
