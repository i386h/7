<!-- { "loadSidebar": true } -->
　　如书符，入诸将名讳了，却念现威神咒：
　　霹雳金光速现形。
　　一转六神藏，二转四煞没，三转动魁罡，四转雷火腾，祈晴雷公呜，祈雨五转霹雳发，入号巽上晅。晴用朒。雨用炓。伐祟六转山鬼死，七转收摄，祈雨天下旱魃之鬼，祈晴天下阴魅妖龙作孽之鬼，治病一切邪炁鬼炁瘟疫恶毒不正之炁，诛伐一切凶神，赴吾都雷符下灭。
　　随方出笔符
　　右七转，发雷局并雷炁，运自己雷打入，存符为神府。次运二炁交感。舌拄上腭，呵炁为虹桥，直接巽户，雷神从上降下，次存斗一座，随方出笔。起风向巳，起云向艮兑，起电向坤，符中作斗，左手剔。
　　祈雨
　　役使雷霆敕煞摄。次念月生水轮神咒。
　　祈晴
　　天皇伽耶霹雳摄。次念日生火轮神咒。
　　治病
　　雷威才震便惊人。次念都叉咒，病在南方，子午斗入。病在西#1方，辰戌斗入。病在北方，午子斗入。病在东方，戌辰斗入。
　　伐祟
　　亨轰滑辣救敬敕。次念天蓬咒，自艮出，再涂咒了，指鬼门不得出笔外，作煞字盖於鬼户上。
　　发奏
　　奇咢天丁飞云芳。坎念火晶神咒。
　　火晶咒
　　火晶飞乌，凤喙龙鳞。飞符前路，剪除妖氛。敢有拒逆，碎如微尘。急急如律令。
　　咒曰
　　吾奉五雷勑令，雷霆威声。纳则济身保命，吐则缚鬼驱邪。神炁万道，灌我胃华。太上律令，猛吏银牙。保守真炁，荡涤凶邪。急急如律令。风云雷电，雨露雪雹，霜雾霹雳，与吾急摄。准神霄帝君敕。
　　东方乾元亨，辰正炁速流行。卯吾受长生命，午天地掌中横。中文陈仗随吾咒，用则雷雨腾。五雷速降炁，子入吾雷轮行。子午斗助吾行大道，局不得辄违盟。巽上天丁立，巳斩汝七祖形。剔巳文急降急急降，急速现真形。急急奉神霄大帝律令。吸巽炁吹
　　雷霆猛吏，丑雷公寅电母，申风伯巳雨师，乾东卯风雷使者南午西酉北子中煞直符张亥帅。邓煞
　　心存自巽官降下，吸炁入手掌中。
　　天雷隐隐，辰神雷轰轰，卯龙雷作水，寅水雷波翻，丑社令雷公，霹雳纵横。子神机一发，馘减邪精。十一大将，速运雷霆。上帝敕下，火急奉行。
　　次右手掌诀
　　一发雷车，子二发闪电，未三发喧轰，午四发震动，卯五发飞砂走石，辰六发狂风大霹雳。巳敕天雷呜，亥地雷呜，巳龙雷呜，辰神雷呜，卯社令雷呜，寅水雷呜。丑兆以左手结成雷局，次两手雷局运雷，念咒曰：
　　天为雷，地为雷，霹雳发，雷火飞。急急如律令。天火雷，地火雷，阳火雷，阴火雷，都天火雷，疾召疾驰。急急如雷火律令。
　　三司将吏，今日直符，随吾驱使，捧领天符。追捉鬼贼，治病消除。敢有妖魅，雷斧速诛。上帝令下，立降方隅。急急如律令。
　　天地徘徊，要动风雷。风云助力，后合前开。仰惟大神，火急相催。风伯雨师，直造龙台。玉皇有敕，不得稽违。叱咄风伯，辰巽之宫，阴阳之宅，移时不停，鼓舞万物，火急兴风，飞沙走石。吽吽阏伯，赴吾坛席。敕敕急急疾疾。
　　剪符咒
　　百鬼诸邪，冷冷丧精。太上合同，真人亲付。急急如律令。
　　信符行用三日前奏，用符左片粘在奏状后倚黄处，留右片，登坛指挥誓毕焚之，取报应。如只行牒，用左片粘大神牒内，右片后焚。
　　总召五雷使者咒
　　雷火使者，百万苍龙。轰天霹雳，速出巽门。闻吾阏召，随声见形。急急准上帝律令。
　　雷电风雨大神姓讳服色
　　雷公江赫冲，
　　朱发蓝身，青衣，手执雷槌。
　　电母秀文瑛，
　　黑发朱衣，两手电光。
　　风伯方道彰，
　　青发，黑积，绿衣，两手风轮。
　　雨师阿华夫，
　　黑发，黑积，两手水轮。
　　合信符
　　凡书符运雷请炁，运局逐一作用，密咒曰：
　　天雷降，地雷降，北斗移，雷公电母，随吾正炁摄。
　　右取罡炁吸了，左手点天火雷神诀，亥文七转成炁，中央雷神煞文吹入雷局中。次藏於袖，吸巽炁一口吞，存心肾二炁交合，方书符。
　　天火雷神亥文 地火雷神申文 五雷降灵寅文 锁鬼关精煞文
　　枢机二台辰戌文 猛将速行巳文 把截鬼路寅文 斩邪保生煞文
　　天雷震天地地雷震天地 水雷震天地社雷震天地 天雷霹雳震天地三郎
　　霹雳震天地天雷威雄摄 欻火横天霸立至 天雷呜地雷呜
　　水雷呜 社令雷呜 妖雷呜东魔明西烈煞南赫猛北混电中恶轰各方念本身身咒又念
　　霹雳金光速现形。涂之
　　离，南岳元帅王杞，威雄三郎速至。疾，皇天乾神，皇地坤神，赵浩、王杞急至。坎，北岳元帅张巡、望江君速至。疾，北帝普灵神圣摄。唵。呕吁嘻□咁哔哩叱。
　　震，东岳元帅许远、石壁君速至。疾锡劫盘陀叱哩摄。
　　兑，西岳元帅赵浩、玉泉君速至。疾。
　　霹雳金光速现形。
　　坤，西岳太傅关羽、竹林君速至。疾。
　　魁神魁神，斗中之精。北斗有敕，佑圣
　　叮咛，关羽速至。
　　艮，东岳太保温琼、康应速至。疾。丁壬癸巽，收兵如箭，温琼康应速至。疾。
　　一转六神藏，卯二转四煞没，辰三转动魁罡，离四转雷火发，煞五转霹雳声，坤六转山鬼死，兑七转收摄雷公雷母，风伯雨师，付五雷之下，明彰报应。
　　雷威才震动惊人。阳日
　　亨勋滑辣救敬劫。阴日
　　符成，用金光咒涂之。存心肾，猛闭炁一口，吹入符，却令枢机转笔，至念激令敕，念天蓬咒，至辟尸千里，转笔。
　　遣将咒
　　雷声震十方，妖恶自消亡。万祟随符灭、千妖逐咒亡。将吏千千万，凶妖不敢当。三阳雷火将，摄祟付魁歪。急急如律令。
　　现威神咒
　　敕汝无是名，敕汝无是形。汝今到此，大逞威灵。急急如律令。
　　治痨
　　乾宫天雷煞天虫，坎宫水雷煞水虫，艮宫山雷煞妖虫，震宫神雷煞炁虫，巽宫风雷煞尸虫，离宫火雷煞九虫，坤宫土雷煞命虫，兑宫黑雷煞瘵虫，法请天罡大圣、破军尊星，急急如律令。
　　谢掌籍符
　　报事功曹二员阳日谢仙真、阴日谢仙火。
　　。
　　右符黑纸朱书，长一尺二寸，闰月添一寸，馘灭报应之速。
　　遣符咒
　　天开地转，雷令交横。吾召功曹，持牒急行。火急告报，五方直季雷神，大彰报应，符到奉行。
　　法海遗珠卷之二十二竟
　　#1『西』原作『南』，疑误，据上下文义改。
　　法海遗珠卷之二十三
　　邓帅大神九变欻火符法#1
　　召咒
　　律令大神，风火之尊，双膊巨翅，飞游乾坤。斩妖吞孽。缚鬼收瘟。致雨倏忽，作晴顷分。持上令勑，主火雷君，闻吾一召，速出巽门。急急如雷霆大帝律令。
　　第一起雷馘祟伐庙真符
　　黑云妖恶 大火天丁 风承真符 雷令鬼誊 上天摄伏 霹雳千斤 何神不惧 何令不行 上天摄律 雷火立奔 周行魁斗 火铃雷光 急起巽廷 万神齐行
　　第二召灵乌散阴云祈晴真符
　　奎辉日月 威奋万灵 收真辅炁 把握火轮 前掷猛火 万里奔腾 五车八马 斩灭邪神 千龙卫佐 万兵合形 　五天雷火 鸟散九天 火急奉行
　　第三召五岳四渍江海正神起雨符
　　欻火律令 上通天界 中摄岳灵 威摄百毒 驱逐邪神 周行内外 力通河源 八威雷扇 风雨腾倾 口喷雷火 力士天丁 雷飞雨腾 雷奔电掣火急
　　第四洽病除妖剪瘟去疫真符
　　玉帝敕命 敕命镇元 九丑中伏 五藏炎奔 勑毒为马 九风成真 运动天地 五岳山川 为精速灭 为魔剪形 勑火车万丈下入地奔 天火地火雷火摄
　　第五起五方蛮雷使者伐恶真符
　　用青纸朱会，伐恶财望其方焚之。
　　上通天界 迸火焚光 有风火山 勑号火玄 明魔主恶 守水阳山 鬼门关山 不常一山 右摄毒矾山 背风火山 中大火山 明日出山 镇火雷山 逆令则死 水化阳泉 雷火急发霹雳震天急急
　　第六大神亲统雷部伐恶破庙真符
　　法师重午日服之，能坐役雷电，身有光明。
　　雷霆律令 雷火迸彻 霹雳随身 天德月德 威猛真灵 七十二部 水帝龙精 统领雷神 天火炎神 为吾拏心 风雨下聚 不得迟停 雷令神轮
　　第七大神装神真符
　　法师朱书竹膜上，乳香汤吞下，亦可戴於顶上，存为律令。
　　四明开朗 耀炎十方 五炁混合 雷电卫傍 七宸八铃 道合天关 烈火雷符 通炽乾坤 正一洞炁 天火带雷 地火带雷
　　第八大神撼山起龙蜃真符
　　火光雷神 洞耀大灵 告守六毒 元亨贞利 大罗百千 酆都吞泉 震动乾坤 上列雷霆 上帝命摄 撼动山川 南炎大火 霹雳灭形
　　第九策役社令召风令雨师救旱符
　　雷光雷光 遍召十方 太上藏伏 严君守水 皓翁剪栽 金马驿程 掷火收精 火伯风令 雨令何闭 风令何平 水火周流 韩伯负舟 魔鬼斩头 邪神灭迹 三明开官 五帝信幽
　　右九变真符，并是星真妙法，用之神功不可尽迷。凡召役先步甲乙驱龙罡，次念大神咒敕之立应。
　　五雷立应符
　　欻火真形符
　　左眼为日右眼如月 天圆地方雷居雷堂 巽离坤兑乾坎艮震 欻火威光万邪粉碎吞魔食鬼吞□山魈 东方马日休南方郭元京西方方仲高北方邓拱辰中央田元宗五诀 拖天拽地手擎火轮 胸襟浩荡包罗万象 左脚为风吹鬼神 右脚为火烧鬼神 左扇五岳妖星坠落 右扇昆丘四海停流 飞索六合鬼神自缚 上帝有敕扫荡九州应有不顺吾道者缚下送五岳 雷火灭鬼鬼灭人安谨请天雷行神雷动龙雷兴水雷运社令雷速发东方蛮雷南方蛮雷西方蛮雷北方蛮雷中央蛮雷喷云行雨 二十八宿 东方雷神南方雷神西方雷神北方雷神中央雷神喷云行雨 唵吽吽六甲神啼符北方水神灭凶邪一条水索缚鬼神雷霆蒸电成霹雳炎火摄 火车万丈禁鬼灭灾丙丁荧惑顷示驾来谨请天雷行神雷行龙雷行水雷行社令雷速发 左天一眼开火光万丈 右地一跟开照耀天地
　　大神咒
　　律令大神，风火之尊。双膊巨翅，飞游乾坤。斩妖吞孽，缚鬼收瘟。致雨倏忽，作晴顷分。持上帝勑，主火雷君，闻吾一召，速出巽门。疾。
　　又咒
　　南宫震灵，雷电火尊。馘除妖孽，殄灭邪炁。欻火伯温，邓帅将军。威光哮吼，声震乾坤。元帅大将，破魔伏神。闻吾召请，火急来临。急急如律令。
　　敕咒
