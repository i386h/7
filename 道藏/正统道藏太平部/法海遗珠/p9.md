<!-- { "loadSidebar": true } -->
　　日月星光雷居电堂 真王有勑诛锄汝殃 天帝号令立召行藏呼云吐雾雷雨四阡 飞沙走石鼓舞雷霆
　　蒸雨流通四海四溟 四瞑承命浩荡无边急急如律令
　　右用鸡子清，磨墨书，沈水墨中，先遣吹，以波斯伽磨墨，诵雷经八十一遍，浓洗墨水八池咒曰：
　　天黑地黑黄河黑，亥子丑万里山川黑墨黑。寅卯辰风云雷雨电疾滋，巳午未乌龙皂缁墨黑漆。申酉云雷风雨遍长空，大黑天神急急。戌申
　　咒毕，想肾黑，金炁吹出，频用立应。
　　遏南风掩日星太乙黑符
　　太乙连环书符咒
　　连环主学道，兼备阿叉行五雷。速猛叱尼律益随，六丁六甲速降临。吾奉昊天玉皇上帝敕令。敕召雷部神刘圣光，掩日兴云，疾疾。
　　右用新砖一片切，莫令人见，埋於坤上，即日无光，遏住南风。
　　遏南风咒
　　魁令列岳，风息艮角。敢有不伏，当遣天豁。谨召刘字，为吾掩日光，遏南风，疾速兴云。疾。
　　右用剑诀，焚合炁符於水盂中，望太阳噀水，一咒一噀，七遍噀之。
　　五雷合炁符
　　五雷雷公，四圣风伯，三光星斗，二龙动格。一真元皇，刘圣光刘孛。急急速速速至。阳晶阴灵，六甲六丁。水火二炁，连结胎形。阳晶火光，真炁速灵。入吾掌握，不得稽停。急急如律令。
　　掩日光咒
　　锁天门，闭地户，留人门，塞鬼路。日无光，月自黑，雷电至，布风伯，鬼神愁，形自灭。崆峒令，六丁摄。召丁至，急急急。
　　雷晶符
　　符毕，展目光，蹙局入符，急书真王讳。桓字入符腹盖，吹祖炁入，与神合，存符即使者，方於足下雷字中迭书九字：雰零。默念九天号，九运，坎上出笔，咽下津。再於雷字上书 ，入朒字，运心火下降，肾水上升，想海中黑炁包红炁，结为朒字，黑云拥起，吹出与号合。自兹云气郁蒸，雨势满天地。仍念九号，九运，坎上出笔，念波咤咒，如法遣。或未报应，召运书符，入将入号，一依前法。毕於符前手书 卦，入胸号。又於符足雷字中书 卦，入烜号，就於符下运笔，拖至手上，极力一扫火一路，笔顺下如风之疾，踢开一雨路，就提祖炁吹於内。此乃颠倒妙用。如前咒遣，如起雷书符，咬牙闭炁，默念：唵啮□□□。不计遍数。
　　炼神
　　每夜端坐，平息，凝神，叩齿，闭目，使神光自内注神台，二炁自然交姤，有□字於中，金色，觉心腹如火，金光罩定，如丹。於杳杳之中，见使　者，一意注定，寂无一念。如行持时，只心目一顾使者，提起发霆户出，同天门使者合一。如意用之，不可轻泄，秘之秘之。
　　祖炁入符
　　存心炁下降，肾水上升，二炁交合，以□字提起，自夹脊双关直上，衮出口来， 此字入符中。
　　催风云雷雨
　　如云未上，雨未至，存心火下肾水中，紫金色，从眉间出此矿字，闭炁，喷水向所方，仍存矿字在水中，更以八字催。
　　天河取水
　　存南斗第六星上□字边，有小星放金光，下斗口。存兆身白炁混沌，上接天河金光。但见白炁被金光炁冲开，见使者。然后运曹溪之水，自尾闾升上昆仑，逆上天河，一喷入符，即以笔两拂起。
　　秘字
　　□咦□□喝摄六咄□呢□呵五轰一。
　　能符
　　五炁灵龟 一吉二宜收摄无道旱魃逆鬼无道旱魃逆鬼 唵嚩□啰喗□□哩娑诃 唵□□啰□啰娑婆萨诃 唵吽哩娑喗哒诃 五方五雷使者速降五炁 霹雳金光速现形辰戍斗天皇伽耶霹雳摄戌辰斗唵吽吽众神稽首邪魔皈正敢有不顺化作微尘急急如律令
　　能有九尾按九州口吐黑炁聻字凡作用取太阴炁合肾炁入符可兴云致雨蔽日用红纸黑书或黑纸鸡血书
　　咒曰
　　北方壬癸精，南方大火铃。哮吼奔雷电，呼吸云雨生。转风凝水火，掌中霹雳生。撼折昆仑柱，河源翻四溟。阏伯摧山岳，百川雨如绳。氤氲凝水火，霶成方盈。不得违吾令，上奏於四灵。如逆吾令者，如同逆上清。天帝灭汝身，风刀斩汝形。急急如紫微大帝敕。
　　念咒，存五方五雷降五炁入符。次存九州社令雷神，助五雷神将，踏能去水潦方衮水，风云雷电雨一时大作。
　　右法先抬酉文，见西方太阴内有朒字，如十五夜月一般圆明。吸此金炁，并月华入肺经。次咽下肾府，与聻字混合，涌冲心火。又虚书莫□行三字於空中，鼻引口吸，咽下心经，激搏衮出，蔽日降雨，存想入能符中。焚能符时，亦如此作用。
　　又法
　　横天伯温敕 转运汉臣律 真雷元伯令 存符为三足能在离宫鼓浪翻海扬波召雷行雨
　　咒曰
　　雷怒天威，凿破天池。玄户大有，两曜六仪。云行雨施，雷掣风驰。唦咤吽咤，□咤哩咤。一到真位，不许违真。急急如律令。天徒艳芳，碧蟾紫乌。水上火下，混合沾濡。雷电随召，风雨从呼。夜叉击石，九土荣敷。阿香骑骥，起雷行雨。吃吽唦咤哩。急急如律令。
　　玉勑符
　　咒曰
　　上帝玉勑，告下雷霆诸神，火急听行，驱役雷电，大布风云，普施甘雨，扫除阴翳。大济群生。玉敕急速，立便奉行。急急如玉皇上帝玉敕律令。
　　右玉帝诀，朱书铁叶上，投水瓮中。又黄纸朱书，望空烧，召雷神，无不从也。此符乃上帝之勑，与令符同烧，则勑令行矣。
　　法海遗珠卷之七竟
　　#1九天雷晶使者梵炁隐书机法：神霄振传法。据《道法会元》卷八三至八七所载《先天雷晶隐书》言，该派由青华帝君李亚、火师汪守真、侍宸王文卿开祖，继为宗师者有白玉蟾、金志远、陈仲济、赵子寅、闵子文。
　　法海遗珠卷之八
　　九天雷晶使者梵炁隐书机法
　　起雷造化
　　立定五行相克结为号
　　头归于坎宫发自胆宫
　　而却念金光彻电咤
　　五字不计遍数
　　枢机
　　右号在肾中出，过五官，直入海底，大震雷声衮响，方过三十六关，出顶门，五雷大震。
　　金光虚书巽上
　　召雷口诀
　　师以月月常加戌，看天罡何处，面其方，想北斗一座。次用剑诀，向斗口书炓字，存闪闪。想兆丹田有一道金光，自眉心迸出，直射其方，作怒吸此字，以剑引入符。此时天罡在卯有雷，巳有风，午有电，子有雨，辰戌丑未有云。
　　易雷方
　　假如雷在东方响，存北斗一座罩定，用剑诀书炓字於斗口，存兆丹田内有金光，自天心迸出，直射其上，以剑诀引过他处响。
　　天蓬赶雷
　　存九炁合于中，青炁结为青莲子，忽然裂开，见天蓬元帅出在中立，脚下有一虬子，独角，在右立。却三令念咒一遍，虬大哮，帅大怒，兆亦怒，遣之，促使者炁役诸雷。
　　青莲子中含造化
　　役电诀
　　目光虚书□字於右手心，□字书左手心，两手相合摩令极热，存金光一团在手心。次存对面云端中有一炓字，金色。兆剔手心号，化为金火　星。兆以双手心朝射金，电光炜烨，照耀长空。却念：
　　混天海岳，迸电流光，神机摄。金光掣电咤。喝云电光速兴。
　　咒毕，兆存手心金光两道，直射星，引彼电光发兴。秘之毋忽。
　　祈雪法
　　师曰：若祈雪，独掩月，聚五星於东井，则瑞炁溶溶，是谓攒五行，合四象，所谓队和召和，则瑞炁至矣。於符足下加朒字，以五星盖之。存太阴在中天，存我笔即本星也。总四星蕴成瑞炁和炁，遍满山川六合，六华结散，飞扬天地。次运笔，念咒曰：
　　飞天欻火，斡运东灵。上相仙卿，瑞光聚凝。刚风剪水，变化琼林。六合祛厉，百谷受精。威光正纪，天地肃清。真王敷化，神变玉京。急急如太阴月帝律令。
　　右咒毕，以笔出於所属方上。
　　开闭秘旨
　　乾天门坎雨穴艮鬼路云穴震雷穴巽地户风穴离火穴坤人门兑将。风木云土雷木电火雨水雹金霜金雪水。
　　右法皆属五行，从长生运起，各有生克造化。生则为成，克则为破。用生忌克，用克忌生。此乃兴风起雷，造化妙用，不离五行也。
　　起风。踏开风穴，闭雨穴，踏定云穴，方始风兴。
　　止风。踏开雨路，用剑诀诛断风路，闭了风穴，可收风。
　　起雷。斩断风路，闭却雨门，开了云路兴云，踢开雷霆窍则雷响。
　　散雷。开风路，闭却云路，闭了雷窍，散了雷霆，雷收矣。
　　起云。踢雨路，踢风穴，开云穴，云兴矣。
　　散云。开风路，闭云穴，开火穴。
　　祈雨。开云穴，开风穴，开雨穴，开雷穴，如有风云雷，便止风穴，却闭雷穴，大开雨穴，其雨兴矣。
　　止雨。开风穴，开火穴，收散云穴，雨自止矣。
　　奏事。开天门移妖星。开天门灭火殃。开天门
　　炼度。开地户治病。开人门治鬼。开鬼路
　　捉祟附体。闭鬼路断邪。塞鬼路
　　三令罡
　　右罡祈雨申子辰，治病亥卯未，祈晴寅午戌，诛伐巳酉丑。
　　师秘
　　风有穴，云有室。何谓风穴，宜定息炁，随西季方所合得巽户，不可不知。云室者，云藏山岳之中，以兑金克木，芒锋起翳，方成云雾。
　　铁札符
　　符成，再加日光闪烁，午 月运无穷。子
　　勑咒
　　奉上帝命，中敕召雷神。午云冲电扫，午风火交并。卯遵吾符命，丑火急照行。急急如玉清上帝律令敕。
　　右符用铁板，阔三寸六分，长九寸，面东存祖师帅将在空中，然后用朱书符。
　　　　铁札后诰文
　　雷霆都司
　　告下某处龙井十二溪源江河等神，仰遵大上符命，起龙行雨，不得狂风害物。雨要霶，均沾禾稼，救济生灵，有功者奏名书上清。急急如玉清上帝命敕。
　　太岁　年　月　日　时告下。
　　具位　姓某　承诰奉行。
　　玉清元始天尊。
　　封皮正面式黄纸
　　雷霆铁札符命告下某处龙井十二溪源等神　具位　姓　某　谨封
　　封皮背式
　　太岁　年　月　日　时告下
　　流金大煞雷方
　　甲日龙飞已是鸡，乙庚虎啸喜羊肥，丙辛猴狗同群戏，丁壬兔子向申推，戊癸午子君须记，此方煞炁应天机，飞罡握诀焚符命，伫伺雷霆霹雳随。
　　右对此方焚符，取煞炁，存自身为天罡，召雷遣雷，皆向此方去。假如甲日，取反方炁布是也。余仿此。
　　步罡剔斗
　　足步手剔
　　太上急奏灵章
　　此章奏斗府诸帝阙皆可，章式并同，只改圣位。
　　祈雨章式
