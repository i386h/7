<!-- { "loadSidebar": true } -->
　　将班
　　正将朱元帅讳御，
　　头戴天丁冠，身披金甲，红衣，仗剑，乘金龙。
　　副将朱元帅讳旷，
　　头戴天丁冠，身披金甲，皂衣，持戟，　乘黑龙。
　　副将秦元帅讳大椿，
　　身披金甲，红衣，乘獬豸。
　　副将温元帅讳赞，
　　状如鬼形，头有牛角，左擎水输，右　手仗剑。
　　诀曰
　　一点金丸透紫微，满天发用入玄机。
　　擒来掌内轻轻举，六合乾坤自己持。
　　启请日诵咒逢九则诵之
　　太阴光玉纬，精魄育群生。青桂黄华辅，郁罗保素灵。毛头分怪状，彗尾或潜经。舍次流灾福，斋修动杳冥。
　　秘咒
　　□视□大常急。
　　金炉火激诀
　　右法画一井字，次以鼻引炁一口咽下，存肺炁入肾，乃金生水，化为月。肝炁入心，乃木生火，化为日。存日降月升，二仪交会摩荡，归於中土，混成一金丸。良久，直上至顶门，金光迸出，满天旋转。兆用目光，将天地一收，簇成一团，通金赤赫之光，在兆头上分明。
　　玉鼎汤煎诀
　　右法用月，月常加戌斗所指处，存破军如斗大，红光如日，用鼎引急咽下心中，闭定，咽津一口，送至中宫，存火发煎如汤沸，於中化五字，自兆顶后，次第而出於空中行事。
　　三字祈晴拂上祈雨拂下 祈雨子午斗祈晴寅午斗 二字活法 乃天地混合之相出降打箕毕二宿也 乃天地清宁之相 笔拂指魄路乃人鬼分离之象
　　潮生取水青龙滚诀
　　存肝炁入心相合，化为苍龙，咽下沧溟，取水卷起如潮，滚上虚空，遍布雨泽。
　　咒曰
　　水泠汀忒罗冷寒露一齐降摄。北溟黑水魆□下降摄。
　　虎啸离宫烈火生诀
　　存肺炁入心相合，化为火霞，咽下中宫，化为金团，内有天丁一人，手撼火铃，放出火光，烧散阴云。
　　咒曰
　　唵。吽咤吽咤，金火天丁张信摄。金火天丁张信，速烧开黑云疾。
　　太一副帅辖雷秘法
　　将位
　　北帝殿前斩风起云作雨使者公孙泰，头戴蹙金罗帽，红抹额，玉貌，三目，赤发，红袍，玉带，绿靴，左手雷局，右手倒提金枪，从火光中立。
　　召咒
　　唵。吽□啮吽哒吽娑□呢□叱咤娑
　　诃。三遍
　　右咒毕，呵离震二炁向巽方，存帅自艮合巽二炁，吸来入心，少闭发出。
　　本身符
　　欻火律令开天门 仙都豁落闭地户
　　开天霹雳留人门 铁甲飞电塞鬼户
　　五雷猛吏辛汉臣穿鬼心兮破鬼肚
　　默念雷霆豁落秘咒三遍 雷霆霹雳飞步鬼愁雷霆霹雳馘灭天魔
　　内入将讳次念雷电合明九帝太一元君敕煞摄再加阴斗吸斗光罩符涂勑
　　洪奇俱只帝邓燮。
　　达哪咤摩耶辛志。
　　飞漆金咤罗张珏。
　　右符如祈祷，书田字，不可凑合。於田字中，下元帅号作用，入秘咒，斗讳涂之，然后做两脚，却於中间入三帅姓名，存入，以三秘咒涂之。次念敕符咒曰：
　　三天大法主，霹雳第一尊。霄伯灵官将，腾云捉五通。万天称为主，南昌唤仙翁。准奉玉帝敕，运雷猛将军。呼吸山河沸，忿怒日月昏。敢有逆命者，碎斩如微尘。急急如都天太一帝君律令敕。
　　发符咒
　　天帝内秘，役使万灵。帝敕所临，如帝亲征。敢有拒逆，雷斧减形。唵吽吽。众神稽首，万神奉命，符到所司，立要来迎。不得有违，火急应命。急急如都天元始帝君律令敕。
　　动雷加咒作用
　　东方万丈青，东方霹雳震天地。南方万丈赤，南方霹雳震天地。西方万丈白，西方霹雳震天地。北方万丈黑，北方霹雳震天地。中央万丈黄，中央霹雳震天地。急急如律令。
　　右咒毕，大运雷作用，发霹雳入符中，然后再书一雷字。
　　咒曰
　　天雷霹雳震天地，地雷霹雳震天地，龙雷霹雳震天地，神雷霹雳震天地，社雷霹雳震天地。急急如律令。
　　功法
　　大定寂然，兆运肝心青红二炁，交媾会于顶门，此炁化为云，呵出巽方。次见艮方黑云叆叇，忽见巽方一大火殃飞坠艮方，遂见帅转过巽方，诸雷神皆在巽方，拱伏听候，元帅部领众将下临，兆吸吹于坛前。此法辖诸雷，大事可用，小事不可用。
　　飞剑斩虹蜺咒诀
　　天吽□神，唏嗔噻□。哩嗫味咧，咕户呶怒□喑□凑□浄啖淡□，焰囋慈□障□猛□。飞神震伐，斩断虹蜺。神威三界，火急奉行。急急如玉皇上帝元降律令敕。
　　右法左手玉文，右手剑诀，默念前咒，存所役雷神，取北炁吹剑上，於未上剔去，就提先天炁一冲，喝云：天将斩断虹蜺，随应而断矣。
　　法海遗珠卷之三十三竟
　　法海遗珠卷之三十四
　　紫微玉音召雷大法#1
　　主法
　　祖师西河救苦妙道一元元上萨君真人。
　　将班雷霆欻火律令大神邓天君名燮。
　　雷霆猛吏都督大神辛天君名志。
　　副帅南方火铃大将宋元帅名无忌。
　　副帅北帝旷野大神窦元帅名胜。
　　功法
　　金炉烹日月铁孔锁雷霆
　　右法运用身如火热，存将自顶后出，然后方书符命。
　　请降水火二炁诀
　　谨请南方驱雷役电流金火铨大将宋无忌，北帝旷野大神王，散脂收魔火将窦胜。急降真炁，入吾水中。急急如律令。
　　右法吸南炁一山入心，次吸北炁一口入肾，闭定，运用自己水火交媾欲出，吹入水盂中，仍剔子午斗入。兆从巳剔午出火，存如斗大在地上，兆踏其火，焚身，变为元始天尊。次於顶门上迸出婴儿，却於婴兄眉中间迸出火光，兆急忙引入鼻中，自口吐出笔上，念咒召二将在案前作用，存合想巽官二将，降立香上。
　　玉音召咒
　　唵。啊噜叻啼伽哩□啼□□哆咤啼呵檀啼檀□婆啼檀□□啥吲□□婆哆啼□啼。敕召横天霸欻火大神邓燮立至疾。急急如玉皇上帝敕摄。
　　本帅符
　　右符碧纸朱书涂，内入将姓名，次书玉皇上帝勑摄，仍用日辰诀发遣，书五道，按五方焚或投五水缸中，然后按玉音行事。
　　玉音咒
　　敕□□咤呜嘟唵大火明夷□咖□唵寐啼摄。敕召银牙猛吏风火大神辛志立至疾。急急如玉皇上帝敕摄。
　　本帅符
　　右符黄纸朱书，涂内书辛志，存入，再写雷伽急玉帝勑字加符内，沉水中。用日辰诀，书二十五道，每一道用金钱一贴，绯钱亦得，焚之，候云起。只以此符催。此符以火龙甲马书灵书一道，火烧尤妙。
　　敕役雷总咒
　　啊檀啼檀□婆啼檀□□啥隶修隶修啊婆哆哩雷伽婆履□婆。急召雷大雷二雷三雷四雷五速至。惟阴师六女婆反黑七里帝隐帝咄都大帝娑诃。
　　三帅起雷秘咒
　　咤叱妖雷疾疾。急离震电，命我雨师，召我风伯，运我雷车，持我雷斧。一声人惊，二声地拆，三声万神掩耳。急急如玉皇上帝敕摄。
　　再催咒
　　震天霹雳，震地霹雳，小声得得，大声□□，欢声击击，怒声勒勒，来声急急，驱声逼逼，集声黑黑，区声索索，愿力威力，愿降神力，腾飞八隅，来听一拍。急急如
　　玉皇上帝敕紫虚元君令。
　　下令策役咒
　　肃天一震，雷轰霹雳。迅奔电雾，遇魔速吞。汝奉三清命。吾奉玉皇上帝敕摄。
　　下令叱咄诸将行事。
　　吹风巽方。嘘雷震方。吸电离方眼睫。呵雨坎方。
　　取炁神方
　　甲乙辰，丙丁卯，戊己子，庚辛申，壬癸午。
　　右前秘符二道，每遇行持，先将二道入文牒人焚之，又书二道，临时焚催文书二道大神符在坛下，令号召辛君符，入水盂中，喷噀，加天罡炁入水中。
　　心法内秘
　　凡行玉音召雷，当用前功法，运用徧身怒炁如火热，从顶门出二将，合巽方二将二，方书符咒，须一炁急念，如雷霆之音，拍令喝咄，行持水盂中。当先请水火二炁入水中，先火入，次水入，运用火炁，化为水炁，水火混合。次用天罡炁入水中，激发吸水，喷噀雷神所居之方，拍令号召，叱咄行事书符。当按日依方，取炁布符中。
　　右法先於自身两目火光迸出，变为欻火，次变为辛天君於空中，却存自身变为张使者，传玉帝敕旨发令。次右手书一虚字；左手书一张字，存自身怒如火热，以两手掩耳，内外相合，水激火发。先用碧纸二小幅，书虚张二字，各搏成丸，先塞左耳。存黑炁自右耳出为雨，以两手掐雷局，握固。目视怒炁，以手一拍，发其号令，用皂旗一面，内书北斗，念辛志，用金钱七贴，大甲马一疋，马上书后符，及烧，并念咒。兆眼口皆开，朱笔点之。师云：念头动则云雨易合，须当节欲，神炁完全，方可行也。不必起奏，心念稍定，天炁则清，云不能合也。
　　玄都枢雷内功
　　每夜子时，披衣静坐，屏去思念，叩齿，暝目，凝神，内存五藏成金楼玉室，叩齿聚津，满口□下丹田，急提谷道。如此三三九作，至第九作，紧缩谷道，不可放下，觉炁涌地，直上遍身，上至泥丸。存兆为丹元君，乘紫云现帝，奏事得旨。毕，求报应乘云部众将，下沧溟取水，再提谷道，自夹脊而上入昆仑，微放谷道。如见报应毕，然后具奏行事。
　　雨应
　　顶如虫行，至额顶动痒，变窍如痒，云雨至。身上痒汗蒸热，雷雨至。头额森然清凉有汗，望雨至。
　　雷应
　　心惊耳呜霹雳声，顶上隐隐有声雷声，炁急喘雷声。
　　晴应
　　身心清凉，晴明热燥晴，顶上动晴。
　　风应
　　头顶额轻清凉风。
　　雷门左右伐魔使苟毕二元帅法
　　五雷口诀
　　认得先天太极根，便从太极立乾坤。
　　龙呼丹火从空降，虎吸黄河直上奔。
　　耳混雷风开巽户，眼飞闪电破雷门。
　　一声霹雳无寻处，月照寒潭自吐吞。
　　变神咒
　　唵。北方那咤神。唵。咤咭咈。急速藏吾身，立变天真摄。存为上真急急如律令聻。存想金光
　　敕火精将疾。离存天关
　　敕水精将疾。坎存地轴
　　右存前二将合于坛前，次念召咒曰：
　　唵。赤帝尼盘咤火精那速降摄。谨召雷霆左直使者大黑天神苟元帅，乘火云，驾火龙，速归坛左。
　　存本帅乘赤金光炁，自天门而降。
　　唵。乌烟精吉□水精那速降摄。谨召雷霆右直使者黑露大神毕元帅，乘黑云，驾黑龙，速归坛右。
　　存本帅乘白银光炁，自地户而涌。
　　内功
