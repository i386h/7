<!-- { "loadSidebar": true } -->
　　恩命，赦宥某人，在前罪戾众厄，一一解散，勿与留难。除已令投坛人於本家灶司，洁备香信法像布米，然灯俟命外，请回司明彰报应，以凭施行，须至札者。
　　右札付某人家司命府君准此。
　　太岁　年　月　日　时札。
　　具　位　姓　押。
　　贪狼符子生人
　　咒曰
　　北斗斗中，延生神君，身衣黑服，神字子仁。下领将兵，消灭魔精。神符宣告，救护我身。延寿千龄，保命齐真。急急如高上玉皇紫微帝君律令。
　　巨门符　丑亥生人
　　咒曰
　　北斗斗中，度厄尊神。身披黄服，神字子文。下领兵将，消灭魔群。符命宣告，五体长宁。千灾万祸，永离某身。急急如高上玉皇紫微帝君律令。
　　录存符寅戌
　　咒曰
　　北斗斗中，保命神君，身披素服，神字子容。下领兵将，驱除恶凶。神符宣告，鬼魅潜踪。蠲除祸害，福庆无穷。鬼魅潜踪。急急如高上玉皇紫微帝君律令。
　　文曲符卯酉生人
　　咒曰
　　北斗斗中，益等神君。身披白服，神字子寅。下领兵将，断灭邪群。神符宣告，咸得长生。救护旱品，家国咸宁。急急如高上玉皇紫微帝君律令。
　　廉贞符辰申生人
　　咒曰
　　北斗斗中，消灾神君。身披紫衣，神字子真。下领兵将，销烁魔群。神符宣告，五体安宁。收摄凶殃。摧灭邪精。急急如高上玉皇紫微帝君律令。
　　武曲符巳未生人
　　咒曰
　　北斗斗中，散祸神君。身披朱衣，神字子明。下领兵将，斩灭鬼兵。神符告下，举形上清。消灾散祸，永保安宁。急急如高上玉皇紫微帝君律令。
　　破军符午生人
　　咒曰
　　北斗斗中，扶衰神君。身披羽衣，神字子昌。下领兵将，消灭祸殃。神符宣告，我命延长。扶衰度厄，永断凶殃。急急如高上玉皇紫微帝君律令。
　　然灯布米咒#2
　　神尊帝勑。唵唻卢那。北斗中界，领召仙兵。三五四七，九五交并。天命天德，万神奉灵。急急如律令。□星助法，□星斩妖。□星人皇，□星大窍。□星下降，□星列华。□星入帝，斩鬼尘沙。辅元二象，神力助家。三台并光，五斗照临。驱除万病，摄伏邪精。如有不正，上奏玉清。急急如高上玉皇紫微大帝律令。
　　玄报
　　贪狼星。
　　米失：五行告尽，天曹咒诅，财物耗散，东北冷坛。
　　米动：天曹责罚，过恶宜谨，忏除。
　　米添：则大吉醮谢，主招财。
　　巨门星。
　　米失：或犯土木，或因公讼咒诅，是木火二星交并加临。
　　米动：岳府七十二司城隍阴谴。
　　米添：主招外姓田宅。
　　禄存星。
　　米失：主罗网之厄，宅内暗昧，血光女鬼为祸。
　　米动：福神无力，奴婢外鬼为祸，宜安奉遣送。
　　米添：有财人口添进。
　　文曲星。
　　米失：主西方冷坛，宅炁不明，符告太阳则吉也。
　　米动：被人魇禁，主家宅不宁，夫妻不睦。
　　米添：祈恩生贵子。
　　廉贞星。
　　米失：命官火星临照，家宅人口有灾兼火厄，方隅有犯太岁神煞，合作男女病。
　　米动：动土犯官符，主有官灾，男女病重。
　　米添：主进横财，或异术语。
　　武曲星。
　　米失：主产死鬼，南方玲坛，连亲伤亡，木客为祸。
　　米动：乃行年星辰运限不利。
　　米添：主招财进产业古器物。
　　破军星。
　　米失：星辰不顺，自缢为刑官司口舌，南方冷坛，鬼作小口有灾。
　　米动：小吉。
　　米添：主加官进禄，常人主招财喜事。
　　左辅星。
　　米失：天曹北阴愿。
　　米动：主祖墓风水不利，冢讼征呼。
　　米添：人口安吉。
　　右弼星。
　　米失：刀伤火焚鬼凶。
　　米动：主木客山妖为怪作害。
　　米添：人口遂官事散。
　　本命星。
　　米失：主星辰不顺，黑去不救，减截兆凶。米动：告斗禳谢。米添：家宅兴，添财吉。
　　七星。
　　米总失：主眷频灾伏连，小口不测，诸事不宜，病者必甚。
　　右法用灯一盏，分作九枝，上用千眼灯，盖灶司前，甩香灯浄茶酒果二十四分位，白净米布斗一座，安置所在，法师默咒，不得出声。或只此烧亦持，可用金钱纸马灶仪一副，烧於灶中。
　　断曰
　　诸星米黑主人亡，诸星团聚主瘟。诸星不见寿数尽，诸星不动病者康。
　　米添财寿万事吉，米臧必定有凶殃。世人不信孙君法，后学如何定吉凶。
　　法海遗珠卷之十三竟
　　#l《玄灵默告秘文》：《道法会元》卷二一六《九天玄女灶告秘法》所言内容，与此文大致相同,文句各有塔省，可相
　　互参订。
　　#2然灯布米咒：《九天玄女灶告秘法》所载此咒分为二，一曰『然灯咒』，一曰『布斗咒』。
　　法海遗珠卷之十四
　　告斗求长生法#1
　　振系
　　祖师王屋山太极真人王行真。
　　祖师正阳开悟传道真君锺离权　云房。
　　祖师太极内辅真人郑思远。
　　祖师纯阳灵宝真君吕岩　洞宾。
　　宗师通玄真人果老张果。
　　宗师琼管先生紫清定慧真人白玉蟾。
　　识三台法
　　三台六星，在斗柄之上，两两相连。男子识之，免牢狱之迍。女人识之，免产难之厄。学仙修真之士，尤宜识之。每见三台六星，即便拱手，存拜，密念咒曰：
　　上台虚精，中台六淳，下台曲生。除臣死籍，注臣长生。居位高迁，列居天廷。心意开朗，耳目聪明。三魂永久，延寿千龄。上朝金阙，瞻谒玉清。乘龙驾云，位登仙卿。急急如律令。三台生我来，三台养我来，三台护我来。急急如律令。
　　咒毕，瞻望星躔，求见道恩，随意祷祝，心拜三过，叩齿三通，而退。
　　求帝座法
　　斗口二星，尊星在左，帝星在右，如日月照临有道之士，不照不善之人。有见尊星，寿三百岁。见帝星，寿六百岁。每月初三、二十七夜，候见之。须在夜间人静后，勿令人知。侯二星出现，至心求道，勿与人言。若不专久精诚，轻泄漏慢，中道懈怠，无戒行之士，乃不得见。修真之士常密祝之，切勿以二星名闻於非人。可常注念在心，如有事立可称名密告之。不可向北便涕，解衣散发，裸露星光之下，此为至戒也。每侯二星，先步斗，烧香，再拜，想斗口见二星，如日月。次念咒曰：尊帝二星，北极之灵。愿臣早见，见即长生。注臣飞仙，勾臣死名。福庆无穷，与天齐年。速超仙都，飞行上清。急急如律令。又二拜，思二星降紫云炁，从自己泥丸官，入灌两眼。又念咒曰：
　　尊帝二星，北极之灵。忽显忽现，即得长生。注臣飞仙，落臣死名。福庆无穷，与天齐年。早度三界，游行上清。急急如律令。
　　咒毕，再拜，少立，凝神，注目斗口，默念咒七遍，了少时退。如见，即又拜求，乞长生，愿心祷祝。仍夜夜朝礼，毋令间断。若问断则前功俱废矣。有戒行修真之士，身能超凡入圣，上侍玉宸。上达之士行之，乃得长生，功满上升。世人行之，延寿长年。勿示非人，宜宝秘之。昔王屋山太极真人传与张果老先生，密而行之，后得飞升，为古圣仙也。
　　追鹤秘法#2
　　鹤有数种，东城有筠鹤，罽宾有芦鹤，淮山有扬鹤，青城山有羽鹤，此乃古今之通传。如汉天师登九云之鹤，许真君驭凌风之鹤，葛稚川飞玉霞之鹤，锺离正阳君升太霄之鹤，信果有之。谚云：鹳生三子，其一乃　鹤，特胎生之鹤耳，非蓬莱之羽翎，非紫微唳天之丹霞顶也。非瑶台缟衣舞凤比也，非天枢啸烟之素裳也。洞宾纯阳君之鹤，岂徒现也。鹤之来者，则清秋而翔云，夜深而啸月。仙有乘鹤而来去者，诚有得道修真将出尘之士，获遇斯文，可以飞符召至，翩跹而来，翱翔於空中，不特呜於九皋耳。上清大洞法师神霄校籍节制雷霆军马海琼真人白玉蟾述。
　　师振
　　都仙教主华阳慈济道君长生度世仙王青华帝君真玄灵应天尊李喆。祖师灵真教主九天金阙选仙都使正阳上灵妙感开悟传道真君保生司命护国仙王高上元皇应化天尊锺离权云房。祖师九天上真高元紫虚清真元君魏华存。祖师正真教主纯阳灵宝妙通演正警化真君吕岩洞宾。祖师明真教主海蟾明悟弘道真君刘玄英。祖师玄真教主天台紫阳悟真妙有圆通真君张用成。祖师翠玄演道杏林真人石泰得之。祖师紫贤复命毗陵真人薛道光。祖师翠虚普济泥丸真人陈楠。宗师紫清定慧海琼真人白玉蟾。
　　召直符
　　焚香召请年直须那何，日直勃日监直宿真君，二十八宿直符吏兵，闻今召请，疾速降临。
　　发申状符黄纸朱书
　　随时掐十二宫诀焚之
　　关引符粘於关牒前
　　播地擒山直符威兵急急如律令
　　右差直日某、宿下直符同中界功曹。可寻广济上每日直何、宿下直符同中界甲子日鼠头素衣之类功曹，腰佩双刀，烧符时存召。
　　召鹤合同符
　　用黄纸朱书二道，粘申状前及牒上。
　　玉清始青，玉符告盟。径往南岳，速追鹤禽。闻召即至，不得迟停。合符所到，万神咸听。急急如玉清上帝律令敕。
　　催鹤符
　　用黄纸朱书，就香炉内焚之，可作用二三十道，烧之为妙。
　　无上太玄，三十六天。授我真符，役使鬼神。神符即到，万神遵承。六根爽悟，道入玄玄。吉凶预知，达道长生。今召鸾鹤，疾速降临。灵官同至，不得慢违。□□□□□□□星，六丁六甲，六甲六丁。急急如律令。鸾鹤鸾鹤，速至速至。午朝事毕，各还本位。急急如律令。
　　归鹤咒
　　在山还山，在岳还岳。闻召即至，不得违时。急急如玉清上帝律令敕。
　　申南岳圣帝状
　　具位姓某。
　　　右某今据。入意切绿世俗愚迷，不信道法。今欲阐扬教风，庶得人民敬仰，大道兴行。敢就贵岳，请借鸾鹤几只，於某日午时分，赴醮坛上下之问，左右回旋飞舞，献顶露身。午朝事毕，即遣回司，不敢久留。仍乞差委蓬莱司掌鹤灵官，同至醮坛，证盟斋事，须至申闻者。右某谨谨具状，上申南岳司天昭圣帝圣前。伏望圣慈，允兹虔恳。特降指挥下掌鸾鹤案主者，立便照依所申事理，疾速放发，前来庶几，摄化人天，周圆斋事。某干冒圣威，下情无任战栗之至，谨状。
　　太岁　年　月　日　具　位　姓
　　某状申。
　　申蓬莱山鸾鹤案主使真君同
　　右法次日再用帖，差直日某宿真官下直符，同中界直使功曹，只今前去，催借鸾鹤十二只，或二十四只，或三十六只，及请灵官一员，同赴齐坛，再发催符。
　　蓬莱山掌鹤灵官七员名号
