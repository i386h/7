<!-- { "loadSidebar": true } -->
　　第一灵官名辉霞，第二灵官名玉光，第三灵官名金融，第四灵官名卞文，第五灵官名宝光，第六灵官名岐阳，第七灵官名秀实。
　　右掌鹤灵官七员，每月初一日为始，轮流用之，惟晦望二日灵官名朱湖，不隶所治，则召之不应。须作九幽黄箓罗天大醮，召之立至。平昔漫浪戏谑，召之则不验也。此法乃祖师铁拐都仙教主东华帝君，在青城山之巅，会集众仙，就南岳，关鹤乘空而至，事毕复还之。其教后传锺离正阳君，及南岳紫虚魏元君。次传之吕公洞宾纯阳君，次授与刘仙海蟾翁，翁授之於天台紫阳张真君。历代自此相承，至第九代嗣教仙师琼管仙翁，以是流传于世，绵绵不绝。愚於甲辰岁末，忽庆会于宝盖武阳之洞，奉事一心。乙巳天腊日，具状投香，礼拜求师收录，点化金丹火候造化，自是心印默契，俱符证验。因是念师之恩高於须弥，深於大海，虽粉骨碎身，莫能报德也。师不云乎：勤而不遇，必遇至人。遇而不勤，终为下鬼。心常昼夜二六时中，不忘此戒，决志勉进，转加坚固，愿成清净解脱无上正真大道，以度玄祖父母、三师法友、亿劫种亲，普及法界众生，同往仙家之乐，岂敢此生容易蹉过耶！动静忽觉数年，复又所获仙师召鹤之书，岂偶然哉！二於是三伏于地，礼谢祖师仙师，得蒙付授，可以行持，钦崇仙化，证果登真。凡召鹤之士，要是修真佩箓，道德及人，累有功积在天，德泽万民，祈祷雨旸，济度幽显，玄功广博，名列仙阶，官极一品二品，乃可行之。甚验。然要是祖师鹤会斋大善缘中，方可於三日前行持。限定日时，方有准验。若非高品职任道德之士，则不可召之。得此法者，慎勿轻泄也。若轻泄者，立遭天谴。可不慎乎！秘之秘之。
　　法海遗珠卷之十四竟
　　#1《告斗求长生法》：宋元金丹派南宗所传。
　　#2《追鹤秘法》：宋元金丹派南宗所传。
　　法海遗珠卷之十五
　　奏传混炼法式
　　入坛念浄口咒
　　丹朱口神，吐秽除氛，舌神正伦，通命养神。罗千齿神，却邪卫真。喉神虎贲，炁神引津。心神丹元，令我通真。思神炼液，正气长存。急急如律令。
　　浄身咒
　　灵宝天尊，安慰身形。弟子魂魄，五藏玄冥。青龙吉庆，白虎卫形。朱雀顾护，玄武摄精。血尸臭秽，凶恶潜宁。七液得注，五藏化生。我持神咒，元亨利贞。急急如律令。
　　净天地咒
　　洞中虚玄，晃朗太元。八方威神，使我自然。灵宝符命，普告九天。乾罗答那，洞罡太玄。斩妖缚邪，杀鬼万千。中山神咒，元始玉文。持诵一遍，却鬼延年。按行五岳，八海知闻。魔王束首，侍卫我轩。凶秽消荡，道黑长存。急急如律令。
　　上香启祝
　　玉华散景，九炁凝烟。香云密罗，径冲九天。侍香金童，传言玉女。接侍香烟，上闻帝前。令臣所启，咸赐如言。具位臣姓某，谨谨焚香，再拜，上启三清上圣，十极高真，神霄九宸上帝，十方灵宝天尊，三十二天帝君，日宫太阳帝君，月府太阴皇君，天罡大圣，节度星君，上清九跃星君，南斗六司延寿星君，北斗七元解厄星君，三台华盖星君，十二宫辰星君，二十八宿星君，三元三品三官大帝，北极法主四圣真君，玄中教主五师真君，祖师正一静应显佑真君，太极左宫仙翁真君，雷霆三省真君，雷霆九司真君，紫府门下列位高真，雷霆圣众，五岳五山圣帝，地府酆都大帝，冥府十宫真君，水府扶桑大帝，承差雷神官将吏兵，三界十方一切真宰。恭望圣慈，洞回灵鉴。述意昔投度师某门下，奏授太上北极玉府玄灵太极三光五雷诸阶符法，皈身佩奉。誓以代天宣化，助国救民，一切行持，济人利物。凡伸恳祷，仰冀通灵。伏望大道垂慈，诸天保举，怜臣钦崇之志，赦臣故误之愆。黑簿削非，仙阶进职，先亲得度，动止咸安，所冀道炁资扶，灵光下烛。俾身心之清净，万邪不干。庶靖治之肃严，百神森卫。仰赖生成之德，式符方寸之诚。臣稽首顿首，再拜谨言。
　　次向东，叩齿，上曰：
　　臣谨上启日宫太阳帝君，伏望圣慈，允臣奏告。特降太阳真炁，灌注臣身，驱逐一切邪炁，断除一百四病，觑山山崩，睹海海竭，视病病愈，看人人生，人皈依，鬼摈伏，邪不干其正。
　　以左手卯文，存左头上有一日，日中有蓬头将，九芒之炁，如九丝下灌注，自左六合官入，照映身心。六合宫乃眉头一寸，是日归左六合。秘咒白：
　　郁仪之神，离宫真灵。灌报九芒，元亨利贞。三遍
　　咒毕，侧目看左边头上，去一尺五寸，有九丝光芒之炁，即以口吸入心。再咒曰：
　　唵。嚩□啰晖咤哩娑诃。九遍
　　次向西叩齿，上白：
　　臣谨上启月宫太阴皇君，伏望睿慈，允臣奏告，特降太阴瑶光生黑，灌注臣身，驱逐邪炁，断除一百四病，觑山山崩，睹海海竭，视病病愈，看人人生，人皈依，鬼摈伏，邪不干其正。
　　以右手酉文，存右边头上有一月，月中有玉女，执圭，十芒之炁，如十丝灌注，自右六合官入，照映身心。次秘咒曰：
　　结璘夫人，坎位真精。圆耀十芒，吉利元亨。三遍
　　咒毕，侧目看右边头上，去一尺五寸，有十丝光芒之炁，即以口吸入心。又咒曰：
　　唵。嚩□啰□啰娑婆萨诃。十遍
　　次向南叩齿，上白：
　　臣谨上启天罡大圣星君，伏望圣慈，允臣奏告，特降金光正炁。灌注臣身，驱逐邪炁，断除一百四病，觑山山崩，睹海海竭，视病病愈，看人人生，人皈依，鬼摈伏，邪不干其正。
　　以左手辰文，右手剑诀。次秘咒曰：
　　天帝释章，佩带天罡。五方凶恶之鬼。何不消亡。飞仙一吸，万鬼伏藏。急急如律令。
　　右咒毕，存天罡在头上黄云中立，身着素罗抱，披发跣足，状如真武，三眼，仗火令剑，中目出金光炁，即吸入口，觉金光满口，吹缠自身上。又咒曰：
　　唵勑之神，斗极真灵，流辉七芒，吽咤□□。
　　咒毕，即合口定熙镇目。秘咒曰：
　　天罡大圣，北斗前星，金光正炁，灌我身形，魔皆净尽，身得长生。急急如律令。
　　咒毕，吸天门炁吹艮上，掐寅文。秘咒曰：
　　唵。吽吽呾哩娑诃勑摄。七遍
　　咒毕，自寅轮上至辰文，剔出，想天罡中目出金光，灌下流注身心。次　退步，叩齿三通，两手握变神诀，左辰文右酉文又腰。先存身为枯木，以两手掐午文，吸南炁一口，与心炁合为真火，两手剔午，发火下木根，一时烧上。次掐巳文，发巽风吹，散灰尘，别无纤翳。存丹田内一婴儿渐大，披发跣足，皂袍金甲，如真武相，足下有苍龟吐炁，掐子，龟头动。与肾炁合，有赤蛇吐炁，与心炁合。掐午，蛇头动。北斗罩身，三台面前，左边一日，右边一月，天罡在头上，左一大力士，执七星黑旗，立于左，右一大力士，执剑匣，立于右，项生圆像，光映天地，四边将吏森严，左手北帝诀，中指掐大指中文右手剑诀。秘咒曰：
　　天法灵灵，玄武大神。脚踏螣蛇，头戴七星。手持神剑，目视天门。威镇天地，位居北辰。山魈邪鬼，万里潜形。掌拥天牢，天甲大神。速临坛下，囚诘无名。天录到处，永断邪精。救民疾苦，大赐威灵。急急如律令摄。
　　存神行用
　　三魂归肝，肝居左，掐卯文
　　存左边头上有三道士，衣青衣，被东方青炁吹，从左六合入，自上腭下，用舌接下，过十二重楼，归藏肝中三叶，如青瑠璃殿中。
　　七魄归肺。肺居中，掐酉文。
　　存右边头上有七星，星中各有七素衣道士，被西方素炁一吹，自脑后下椎骨，下旋身，入肩井中，透过十二重楼，下归肺中，入玉殿中立。
　　智归吾脾，掐中指中文。
　　存一猿一马之状，被金光炁一熙，自脑门当中下，亦过十二重楼，过胃口，胃口有一童子，如金色喷水，猿马被水一喷，浑如金狮子，跨住押下脾中，猿为猊所食，马化为驳，猊在驳头上立，俱入脾，脾存金室。
　　精归吾肾。掐子文
　　存两腰脊有两肾，如生毛朦胧日月相似，左炁九丝，右炁十芒，直透顶门，上父母官。即泥丸宫是也见父母官紫炁，从左边垂九丝流下，叩齿。曰：太乙君，三声。一直下肾，呼桃康君三声。见一人如自身状，入肾左官，黑云散开，四边皆如青天皎日。又存父母官紫炁，从右边垂十芒流下，叩齿。曰：司命君，三声。一直下肾，呼合延君三声。见一人如妇人状，入右肾官，一时黑云退散，如青天皎日。又存见丹田内一泓水，结成冰玉，凝而不流，两肾日月光芒照映。掐子文
　　神归吾心，掐午文
　　存丹田有真武形状，又如自己形一般，呼召一身之神。秘咒曰：
　　万神来合吾之心。七遍
　　须臾见万神皆星辰样，无数，引上金楼玉室，存心如大火珠样，天火炎炎，火珠口含一露珠，滴落真人身上，从此引诸神并从口入珠内珠楼中说经。秘咒曰：
　　丹元丹宫，混合百神。三遍，掐午文。
　　出四灵　
　　左青龙孟章，掐寅甲寅
　　存肝中青炁，从左眼中出为青龙，侍于左。青龙君一手执龙旗，一手仗　剑，立青龙边。
　　右白虎监兵。掐申文甲申
　　存肺中白炁，从鼻中出为白虎，侍于右。白虎君一手仗剑，一手执虎旗，立白虎边。
　　上朱雀灵光，掐午文甲午。
　　存心中赤炁，口中出为朱雀，口中吐火，在头上振翼。
　　下玄武执明。掐子文甲子。
　　存肾中黑炁，从左耳中出为玄武，于后。存狮子从脐下出，在前哮吼。两白鹤从六合官出，交飞于肩上。手从戌至辰。密念：
　　□□□□□□□。
　　天灵节荣，愿保长生。太玄之一，守护真形。五藏神君，各保安宁。急急如律令。三台生我来巳文，三台养我来午文，三台护我来未文。次掐斗，念：魁罡辰戌入中宫摄。辰戌魁罡入中宫摄。甲辰甲戌入中宫。次念：天明明，地灵灵。吾为考召使，先天地所生。行为天地使，立为天地丁。祸害逢自灭，福禄见自生。非但禁虎狼，兼能摧五兵。神龙不敢神，灵鬼不敢灵。指山山摧崩，指海海枯竭，指石石拆裂，指日月同明。吾行坐卧处，常有万兵随。吾手所指处，风火电光生。急急如律令。
　　咒毕；两手交互，掐阴阳斗，剔上，存坛中金光灿斓，映照十方。
　　咒曰
　　北斗昂昂，斗柄威光。冲山山裂，冲海海竭。凶邪恶鬼，谁敢前当。顺罡者生，逆罡者亡。吾身到处，永断不祥。急急如律令。
　　平立，叩齿三通。次掐本师诀，寅文，秘念：
