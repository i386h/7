<!-- { "loadSidebar": true } -->
　　雷霆都司。牒上斗中传奏功曹朱书唵伽耶陀罗吽哩咤嚤大神使者。
　　今据述意既据来词，不敢抑遏。谨具北斗灵章一通，上达
　　斗真，须仗传达者。
　　牒请疾驰风驭持捧灵章，径趋璇极之阶，述情代奏，仰启斗皇之圣，倾光下临，赐其恩力。丐为某人身中，赦宥罪愆，顺禳星煞保安，平善病患克遂感通。
　　伫俟昭彰，幸垂捷报。谨牒。
　　年　月　日　时牒。
　　唵唵唵勑。吽吽摩南神。
　　咤吽吽哩。急急奉行。朱书作四行
　　具　位　姓　某押。
　　祖师三天扶教正一静应显佑真君。
　　召将行用
　　谨召斗口传奏功曹。唵伽耶陀罗吽哩
　　咤摩。大神使者速至。伽耶吽。唵勑
　　火□咤。唵哒咤吽吽娑诃。
　　右法存使者自斗口乘金光至前，朝天幞头，皂衣，捧文字匣，存至祝事毕，以斗诀擎章於手中，存章中之字皆成金色。次宣牒，以章於香炉中烈火丰香焚之。次祝使者，述意勑遣。次以双手阴阳斗剔去，噀水，存使者乘金光上达斗府。次念北斗救苦神咒曰：
　　吽唵勑咤娑诃吽哒勑咤娑诃嚤哩勑咤娑诃吽□哩勑咤娑诃吽哪摩达哩勑咤婆诃吽勑哒哩勑咤娑诃吽咤勑神利娑诃。
　　右咒毕，师存香烟直透斗口，上达斗真。次剔寅午斗一座，斗口覆头，斗魒直指斗口，存兆神乘金光至魒星，度仙桥，直至斗府，默告，念真言：
　　俱底帝赊苏咤阿若密咤呜都咤俱耆咤波赖帝咤耶微若咤呜都咤俱啰帝咤耆摩咤娑诃。
　　正念秘旨
　　坐功合神
　　兆凝神，曲两脚心，两手雷局，叉腰，闭炁令满。存涌泉穴炁冲上心宫，赤炁旋转。次以两目视兆印堂，忽开一穴，存心火炎炎如烟筒，直冲印堂穴而出，上接斗口，有一玉女，自炎焰中旋旋，生其形如明英之状，遂与兆面对之。默念大绩咒七徧，再想玉女回我说话，则己之连。三日午时，如此合炼，以后任便行持，寅午戌皆可作用。凡行持此法，报应有三，批报、附梦报、灰坛报。如批报，先须净身，心诵密咒，次当启请中宫黄帝司命灶君，然后召殿下玉仙明英童子，仍默诵灵阳速报大绩咒，手掐离文，取中央黄炁，吹於所行之方灶上，遂以纸一幅书事意，法官押字了卷就，安笔一管于内，同卷一处，少时自有报应。初行持须用五戌日，以米食祭之，就祷祈某年月日，传授某人正念秘典一宗，几有祷祈，悉希报应。如有负予，专奏斗府翊圣保德真君、中宫黄帝司命灶君、突上玉仙、明英童子、姹女尊神，明彰遣呵，非余故意。吾若不虔，君其赐责，亦非敢怨。自今明牒，雨所共知，禀露在前，各当遵守。
　　净身心咒
　　青阳青阳，属于左方。上有真精，下结灵光。道自固真，水妙金光。灌注身心，法想充当。吾今敷诵，与道悠扬。急急如中宫黄帝律令。
　　灵阳速报六绩咒
　　唵吽咤莎羯罗縻罗縻罗。速报速报。急急如翊圣真君律令敕。
　　右咒掐离文，取中黄炁，存真君自斗府出现，在于云端，手执如意轮，指挥明英，拱手听命。后想自身脾经黄炁一道直上，接着东南方云炁，又有自身化一童子，跨虎随炁而上，与云中童子合而为一，复吸入口中。后吹于符上，然后烧符，方安纸笔於灶上，须是灶上洁净，亦忌妇人不洁，及窥觑谊哗等事。侯两时间，方取纸看。如未写，再烧符，念催咒曰：
　　天上人间，去住不齐。凡有启请，速降丹梯。笔墨纸素，早赐灵批。随愿随感，毋悖毋违。帝勑灵童，速降临来。
　　急急如翊圣真君律令。
　　秘咒
　　啼哺轮□摄。
　　右咒一炁三徧，每行批报罢，用金钱三百，云马一疋，焚送。后有恳请，一如故事。
　　秘符
　　帝炎帝炎火光之先
　　飞行九天红光所缠
　　掷火万里广布乾坤谨遵南方火帝律令次念前秘咒一炁三徧
　　右法附梦，用黄纸剪一童子，背后书符，内更书请明英急降，谨遵南方火帝律令。
　　附梦秘法
　　几欲附梦，及来日见人，或自己有事，欲祈报应於梦寐中，铃须预先及早，行持咒诀存想，一如前法，次第行之。但更增上正念秘咒，然后焚烧默祷心章，用黄纸一片，约阔七寸许，长七寸许，上朱书细细字，所祷事意，后面仍说约於此月某日夜分某时，乞於梦中明赐报应。
　　正念秘咒又名天童咒
　　天童天童，位正中宫。姹女神君，明受帝勑。化身跨虎，勑降火龙。手执宝扇，步武雍容。人有恳请，无愿不从。事有紧切，悉告梦中。急急如黄帝律令。
　　灰坛现迹报应秘法
　　每用细灰或石灰，於人定时分，洒扫灶前洁净，先用灰排北斗一座，如斗样覆安於灶所，次用灰一两升许，置斗下作一圈坛，仍以鸡毛扫平，然后往露天望北斗，逐位启请，仍请翊圣，方闭目存北斗真君下降，斗府翊圣降临，逐同其回灶前，逐位请安坐于适间所排斗位上，心礼七拜，召明英，念大绩咒，如前仍想明英降临，一如故事。欲现灰迹，以阐秘典，随意恳祷，以俟报应。
　　灰迹文
　　此文主先亡未超升者，欲求追荐。
　　此文主官事未得称意，更欲破财。。
　　此文主女子有聘定之喜，或成亲，或入赘之喜。
　　此文主外客干求，或女亲眷属不安。
　　此文主文书上有掣肘，未能就绪。
　　此文主远行，或为客旅淹留在外方。即速得回之喜。
　　此文主添进人口，官职升迁之喜
　　此文主冤家不宁，阴小有疮痍之疾。
　　此文主妻妾有孕，及有远信佳意之兆。
　　此文主有一举被召趋朝之喜。
　　此文主有人相送缣帛，及器物之类。
　　此文主死亡不吉，及有亲朋讣音之事
　　此文主有交易，及奴婢逃走之事。
　　此文主有得产业之喜，及投献财宝卖物获利之兆。
　　此文主有营运称意，及得外人家财物货之喜。
　　全身虎文，主升擢权柄。将佐得之，有制□之除，文官得之，有宪帅之职，庶人主有贵喜之兆。
　　此文主有送物，及作事顺溜之喜
　　此文主僧道干求相荐，及有送酒之喜。
　　此文主坟墓风水有斫伐，掘凿相妨之害，以致祖先不安。
　　此文主有亲戚馈送之事，及有女客相过之兆。
　　翊圣真君在云端中手执如意轮指挥童子仙女手执日月扇跨虎在黄云内
　　牒式
　　雷霆都司。
　　本司今据述意於某月某日，邀请
　　中宫黄帝司命掌鐥灶君殿下，玉仙明英童子姹女尊神，伏请遵依太上符命，闻召速临坛所，阐扬道旨，早赐灵批，随愿应感，须至专牒者。
　　右牒上
　　中宫黄帝司命掌鐥灶君殿下，玉仙明英童子姹女尊神，牒到仰详牒内事理，速降丹梯，立赐灵批。谨牒。
　　年　月　日　时牒。
　　具位　姓某押。
　　斗府翊圣保德真君掌教太玄仙圣。
　　又牒
　　雷霆都司。
　　昨於某年某月，传受正念秘典一宗，归身崇奉，誓愿代天宣化，利物济人。凡有恳请，悉乞报应。如有负予，专奏翊圣，明彰遣诃，非余故意。吾若不虔。君其赐责，亦非敢怨。自今明牒，两所共知，禀露在兹，各当遵守。今来合行叩问，谨涓某月某日戌亥二时，备信香信符，邀请中宫黄帝司命掌膳灶君殿下，玉仙明英童子姹女尊神，伏请遵依太上符命，闻召速临坛所，阐扬道法，早赐灵批，随愿随感，须至专牒者。
　　右牒上
　　中宫黄帝司命掌膳灶君殿下，玉仙明英童子姹女尊神，牒到仰详牒内事理，速降丹梯，立赐批降。谨牒。
　　年　月　日　时牒。
　　具位　姓某押。
　　斗府翊圣保德真君掌教太玄仙圣。
　　司命祈禳大法
　　告斗灵文
　　此法出自西蜀，非世得闻。后因成都丈人观九华仙人，往江西少室山显真观，流传在世。师师口传，肘后急告斗法，世俗莫能晓。
　　师曰：世人罪福，皆达天司。在天则为北斗七星，主掌人命。在世则灶君职焉。况司命六神之主，乃斗中七元使者应化。斯神在人间抄录世人举措，运为昧心，凡诸罪咎，遇月晦日上天誊奏靡阙遗，大过则丧身绝嗣，小犯则横逆临身，岂得免欤。近时富室贵官，偶遇年乖，遭此厄难，命道士师巫祈禳，或献星，或设醮，无过施财买物，役人措办，不劳於力，但只出身证盟。其间不茹素灭裂嬉笑者有之，欲祈昭报，其可得乎。但古之师资，乃达人高士，质朴淳素，不能圆转，致使其太上开度厄济生之恩，不能推广济惠，不能平等充足，普及生灵，若如此则利於富不利於贫。以世法论之，家贪力乏，偶逢灾难，无浩大之资，则不能举行，束手待死而已，亦可怜哉。太上好生育物，安分贵贱高下。如此则玄灵中云：贫穷下贱，无力修崇，可以酌水献花一段，却成虚妄。皆因世上庸师俗士，不肯屈己，参师访道，所以不知枢要。只以服色声音、器具华饰，以为美观，无非坐参拐窃，妄意编撰，以诳后学。近世见行玄灵默告河图密祭，依本书得几道符命，念得畿句秘咒，不知深浅，一味欺瞒主家，欺罔天真，无非点灯化纸，回向便了。师曰：司命能奏人间罪福，则吾今秘法祝委司命，赍此情愫，上以通达星天，代为奏告，祈免灾咎，捷如星火。予巡历师门，际遇高人，授肘后告斗一法，及得口传秘众，归身奉行，累沐玄应，所费甚省简，而当应人间。不问男女，有此危厄。须当预先斋戒三日，依法存念行持，无不昭格。切在志诚，毋生轻慢之心，卤莽妄用。苟若有犯玉律，非轻，天必知之，祸不旋踵，无所祷也。今谨遵师授开列，凡有学士虔恪一心，恭敬崇奉，代天行化，摧诚救物，其功广大，言之不尽，慎之毋忽。
　　行持次第
　　凡行持，必预先斋戒沐浴，清净身心，绝去妄念，每於清晨，焚香面北，默坐少时，至诚诵经，然后书符。
　　变坛符
　　右符用黄纸朱书，长七寸，阔三寸，左手掐煞文，取北炁涂，内写陈仁用入符，存斗口五灵官降，以金勑字盖之。
　　书符咒
　　北斗七星，天中大神。上朝金阙，下覆昆仑。调理纲纪，统制乾坤。大魁贪狼，巨门禄存。文曲廉贞，武曲破军。大周天界，细入微尘。何灾不灭，何福不臻。元皇正炁，来合我身。天罡所指，昼夜常轮。俗居小人，好道求灵。常见尊仪，愿保长生。高上玉皇，紫微帝君。急急如律令。
　　解秽符
　　右符黄纸朱书，次念净天地咒，取北炁入符。
　　北斗大神咒
　　北斗七元，神炁统天。天罡大圣，威光万千。上天下地，断绝邪源。乘云而升，来降坛前。降临真炁，穿水入烟。传之三界，万魔擎拳。斩妖灭踪，回死登仙。急急如律令。
　　书斗
