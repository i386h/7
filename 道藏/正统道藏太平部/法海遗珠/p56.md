<!-- { "loadSidebar": true } -->
　　都统加主副，后加煞玄煞羊煞陀，想三炁在符，冷逼不散。北方咒书二摄，外涂入内，内出外，再自外入内，拂笔直下，以雷局逐押热炁，自下而出。用第三道，不出笔，想煞炁冷逼，凝结符中，徧满一室，师运自己工夫，消息到处，驻笔於中，却加令可服贴。
　　退潮热
　　右用天蓬咒，倒书都统于上，两手剔阴阳斗四座。咒曰：
　　太阴之精，金水成形。闻吾呼召，速入符中。
　　师呬金光一道，为桥在空中。存斗中擎羊、陀罗二使者，如美妇人相，徧身黑炁蒙蒙，自金桥下，师吸二使炁吹入，再取炁三口入符，以齿冷为度。二摄后批云：
　　请天将急退患身潮热。
　　如五心烦，以朱砂冷水吞下，用嗅沉香烟，对北吞下。
　　煎鬼
　　凡煎鬼，先召都统领煎鬼五将临坛，却书都统毕，倒转脚在上，於内书五雷总摄煞尸鬼龙旭，依五火符结果，作纸捻，以一炁符脚点起。初点于患人床下，次加土地堂，复加司命家先，令人听其响报。若烧骨炁，祖先发嗅女鬼，血腥产死鬼，炙肉传尸诸香，外邪，酒醋炁，连亲硫黄雌黄炁，冤尤火焰炁，古精莲花香，佛道铜铁腥，刀兵兽腥，姑舅连亲草炁，诸魈粪炁，邻里劳瘵。或於病人梦寐间供说，亦必须令人听其报应，任意行持。
　　七鬼四明破骸
　　凡书此符，追伐启师，召将白意，布三炁入笔墨，存用乃书。
　　右用天蓬咒书符，九煞书煞，左丁右甲。
　　师存丹田火球一个，想笔为火剑，一劈火球剔开，帅现。师闭固，运自泥九中迸入，两目一开，雷电绕动，符中火发於前，存星光分明。祝云：谨请
　　北斗七元星君，七千神将，降临符中，煞灭尸鬼。急摄现形。
　　想见斗真披发仗剑，入点局，运动五雷入聻，取中天炁入玄关，吹於西北极高之处，想紫微帝星大如车轮，光芒烛地。两手剔北帝号令勑煞摄、魁罡轰动勑煞摄二斗，打开紫微垣，忽见北帝在上，乘朱鬃白马，四圣簇御，取星炁入。祝云：臣
　　谨上请北极紫微大帝，御驾入符，亲征煞伐。
　　师凝神，以目光引帝入符。
　　玄虚咒谨请天蓬元帅天猷元帅翊圣元帅佑圣元帅领兵入符想四圣四方兵马入符却点斗于四圣中破军指艮射鬼户
　　紫微大帝勑召三元三官大帝领兵入符煞伐尸鬼存三官入
　　紫微大帝勑召酆都大帝领兵入符煞伐存自北入
　　六洞魁王追痨之神奉帝勑命领兵煞伐手执狼牙棒自艮方来入
　　三官大帝勑煞摄
　　酆都大帝勑煞摄
　　六洞魁王馘灭摄诵北方咒起身作用内炁三口次顺逆蓬入左右摄怒涂出笔
　　三皇押发
　　凡书此符，当作大怒，以彰天威，方能煞伐。切勿轻用，不可渎帝。盖有起死回生之功，非真诚真怒，岂感耶。
　　法海遗珠卷之四十五竟
　　法海遗珠卷之四十六
　　紫宸玄书
　　将班
　　追痨大将军熊珪。
　　三头，六臂，红面，威猛相，紫袍，金甲，绿靴，手执戈剑弓矢矛戟。
　　断疰大将军刘锜。
　　青鬼面，獠牙，紫袍，金甲，绿靴，手执大双刀。
　　聋兵周大将军极。
　　青脸，獠牙，红发，执戟，项带双骷髅。
　　哑将李大将军威。
　　枣色面，三须，一个凤眼，一个杏眼，兜鉴金甲，手执大刀，跣足。
　　崩额赵大将军岌。
　　赤圆面，长须，头戴山，绿袍，皂靴。
　　渔师网师猎师。
　　血盆大将军火铃大帅。
　　楚山无遗大圣者。
　　收魔食魔吏收鬼食鬼吏。
　　诛邪破庙吏收疰食症吏。
　　部下引斗料斗战伐神王。
　　行符收鬼灭迹吏兵。
　　玉女部下洹妙兵众。
　　五方鹰犬使者。
　　内院合干官将。
　　断后行持次序
　　凡人家劳瘵不起者，符用梓木，长六寸，闰年加半寸，大一寸半。宜申师牒，将祭犒给付亡人，男左女右持之，却於各房烧牒。作用毕，至停棺之处，静定存神，却於棺中划井，存为枯井，却祝将收捉飞尸尸虫鬼物疰毒、疰炁摄入井内。用七转咒，雷局打入，雷火咒诀祛入，却令掩棺。然后择日，依法断后。
　　祖师有誓，轻易用法，反自招咎。须要投坛虔切，方可举行。惟在至诚，则能感格。切宜遵守，毋视常文。
　　召合
　　师取中天气，入中□动，吹出西北极高之地，想紫微帝星大如车轮，光烛于地，双手剔。
　　北帝号令勑煞摄。魁罡轰动勑煞摄。子午斗
　　二斗冲开星垣，意见大帝在内，师请炁布身，我即北极，即召。
　　炎帝烈血，四明破骸，天猷灭类，神刀一下，万鬼自溃。谨召炎帝烈血使者，火速到坛，有事指挥。
　　召毕帅见南方，师运肾水上冲，心火触动，使者自夹脊双关，历十二重楼，至神室出，合南方混而为一，立现于离，师以元炁同，目运一三七字於左手玉印上，金光也道。
　　烈血大将，既已到坛。仰赍帝令，径诣紫微垣关召追痨大将熊元帅，断疰大将刘元帅，聋兵大将周元帅，哑将大将李元帅，崱额大将赵元帅，合司官将，火急到坛，有事指挥。
　　召毕，师以右手剑诀削，与大帅呬炁给号，直上紫微垣关召，师握紫微垣印，诵北方黑帝咒曰：
　　北方黑帝，万圣中尊。大微六甲，五炁灵君。光华日月，威备乾坤。飞符摄箓，断绝鬼门。行神布炁，辟除五瘟。左右吏兵，三五将军。雷公霹雳，电激云奔。刀剑如雨，队仗如云。手把帝锺，头戴昆仑。行绕天下，搜捉魔精。九州社令，血食之宾，不许拒逆。敢有张鳞，镇星缚手，北帝收魂，三台七星，持剑斩身。罪不轻拷，殃及汝身。邪精魍魉，耳不得闻。闻吾咒者，头破脑裂，碎如微尘。
　　谨召追痨大将熊元帅，断疰大将刘元帅，聋兵大将周元帅，哑将大将李元帅，崱额大将赵元帅，天蓬内院合司官将，火急到坛，有事指挥。
　　左手紫微印向前，师提金光，目引诸将，自紫微垣中，分明在坛，任意行遣。
　　此断后玉符，书时念天蓬咒。书毕，入都统於煞尸鬼上，未入三七主副於邪精上，用北方黑咒，书五将名於都统上，入玄炁三七押之。如常用
　　总摄，伏尸邪精速灭。次运雷，
　　谨请天雷天帝释，乾地雷地震彻天堂。坤左有毒雷常照耀，右有毒雷闪电光。春雷常打飞天鬼，夏雷打得地邪亡。秋雷闪烁奔云走，冬雷打得万邪亡。停雷大树无遮障，常保万民降吉祥。唵都留，大都留，飞都留，勑煞摄。左局左胁下一转天地动，震二转日月昏，巽三转动魁罡，离四转雷火发，中五转霹雳震，坤六转摧凶恶，见士转收摄逆天无道，传尸伏连，一切精邪。轧从吾五雷魁罡之下，受死无动无作。右局有腰下存二手为直雷大使，二肾为登雷州，小腹为蓬莱都水司，心为雷霆都司，二十四脊为停雷大树，用二局筑定，起小腹运至心，复至腹，从两胁直运至耳为雷洞，一打入符，存天翻地覆，就双局引炁入中。次念五火咒曰：天火地火，阳火阴火，吾心真火，太阳真火，四季五雷，游荡真火。急急如律令。
　　咒毕，师两手小指相勾，勒寅至午发，存见烈火炎炎，烧天入地，鬼精消灭，见者入地万丈，用左足三顿，存见鬼神摄入万犬之下。
　　谨召元应太皇府一炁都统大将军，部领追痨大将熊元帅，断疰大将刘元帅，聋兵大将周元帅，哑将大将李元帅，崱额大将赵元帅，合司官将，随符驻札，专一剪灭传尸飞尸，尸虫鬼物，收摄疰毒疰炁，保全人眷，永绝祸源。伏请大帅，领兵入符，於此驻札。
　　次请天皇辖雷
　　天皇勑命，诸将速临。敢不从命，斩首灭根。急急如律令。
　　静定，存见天皇大帝见于南宫，兆舌拄上腭，书，以笔同目光作一 一点，目光迎大帝入符。
　　次书聻，押断后诸将，却加右额过左。
　　一上断飞尸一中断人传一，下断走疰左足过艮止。次念金光咒一徧，诸将皆在金光中，金光炁布于上，金光灿然。
　　次存天昏地黑，闭息看报应，变神为紫微大帝，取大天北炁布身，却书□字于内。次入玄虚咒，召天蓬、天猷、翊圣、佑圣，领兵入符饹蚀，却存四圣自四方来入符。次念天蓬咒，谨召
　　元应太皇府天蓬上帝，三十万兵，自东方而入符中。次诵天猷咒，谨召
　　元景丹天府天猷上帝，三十万兵，自南方而入符中。次诵翊圣咒，谨召
　　元照紫虚府翊圣真君，三十万兵，自西方而入符中。次诵佑圣咒，谨召
　　元和迁校府佑圣真君，三十万兵，自北方而入符中。
　　次想诸将皆在符中煞炁之内，服雷后不用火，只画请
　　天皇押诸雷金光咒，存将在内，却书
　　四圣号召入，取大天煞炁作用，却书□押之。
　　断后入夜行持次序
　　启圣召将，祭犒发将，重行搜捉，作盖，召集升座，遣亡，毕。登坛用置黑水，于内天地五锁。
　　告师凝神默祷
　　霞光照金彩，仰瞻师相之巍巍。煞炁肃冰霜。遥望帅威之恭恭。门下嗣教
　　某，焚香重伸。拜请祖师人天教主孚佑显灵超应护国真君，祖师妙道教主正佑妙灵冲应太虚真君，祖师克诚教主显佑感灵诚应妙远真君。恭望。师尊洞回昭鉴，以今弟子某，俓为某人，建立太上断冤黑狱。仰望圣师坐镇坛场，主持教法，照应符章，迎引其家不遵开化宗亲冤尤鬼类，送入金楼玉室之中，俾令得遂禁除。力望圣师，愿垂显答。
　　召集诸将
　　师取金光炁，呬入狱中，想为金楼玉室，异宝奇花，珍羞美馔，罗列分明圣师在前迎，却召崱额。
　　北方号令，风火无停。崱额大将，速见真形。
　　下令召大将，自西北下坛守狱，听候再召。
　　天皇勑下，北帝御临。上召雷部，下召岳隍里社，祀典之神。速遵诏勑，列阵排兵。急急如律令。
　　下令默想雷神祀典，恚在四外侍卫，命亲信人即持看守法禁，不可移动。却入各房，告梓木符，宣关牒焚之，发火轮诀，想烈火烧天煞地，足顿三下，见邪精瘵鬼摄入地万丈。次用天雷天帝释，作局运雷，打翻天地，收炁。次念：
　　天道断，亥地道断。巽人道昌，坤鬼道断。艮一切传尸瘵鬼永断，千年不相见，万载不相逢。吾符今一断，万鬼永除根。
　　再运雷，打翻天地，闭炁，左手太山塞面，右手袖覆之，闭九窍毋令炁出，黄河逆流，看炁如何报应。次谨请
　　元应太皇府一炁都统大将军，追痨大将熊元帅，断疰大将刘元帅，聋兵大将周元帅，哑将大将李元帅，崱额大将赵元帅，合司官将。即日领兵随符，於此驻札，专一剪灭传尸飞尸，尸虫鬼物，收摄疰毒疰炁，保全人眷，杜绝祸源。仰赖威神持加呵禁。
