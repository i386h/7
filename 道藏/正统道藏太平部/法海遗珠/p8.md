<!-- { "loadSidebar": true } -->
　　风生巽户，内肺外应鼻，肺中白炁，从鼻出为山，雷在左右，巳文巽炁。雷震九天。云飞碧落，外目内肝，肝中青炁，从左目出化为风，雷在左右，子文坎炁。雨降云轩。外口喷内应肾，肾中黑炁，从左耳出化为水，雷在后，子文西北炁。电光赫赫，助我通仙。奉事急急，如雷霆都司律令。
　　存猛吏在绛官，脾中黄炁从顶门出，化为土雷在前。次天门上金光飞，阴阳斗打开地户，双目右旋转罡，念咒：
　　青华大帝，判府天尊。威光下照，摆动乾坤。不得违令，有逆雷文。雷司主吏，速出巽城。急急如雷霆律令。
　　右咒一遍，闭炁，两手摩肾堂，转地轴，默念咒曰：
　　唵唵憾憾，部临部临，齿临齿临。疾疾疾。
　　存雷神自巽官出，度乾官而下坛，祭之，如意行事。
　　五雷治万病气字符
　　太上律令 猛吏银牙 保守正炁荡涤妖邪 开天门闭地户留人门塞鬼路穿鬼心破鬼肚 金木水火土煞炁吏兵诛斩鬼贼换变□□□□□□巽炁周催生各降生炁贪至破阳顺　魁至魒阴逆　五雷使者速速起涂再
　　咒曰：吾受五雷正炁，雷霆威光。入则护身保命，出则治病驱邪。神光万道，灌我胃华。保守正炁，荡涤妖邪。太上律令，猛吏银牙。如治呕恶，则添横截在涂内。咒曰：六丁止恶，万病退却。如治泄泻，则加山字在涂内。咒曰：六甲六丁，驱山速压下。山字诀。如饭食不进，於二划下加功德金色光咒曰：功德金色光，微微开暗幽。华池流真香，莲盖随云浮。千灵重元和，常居十二楼。急宣灵宝旨，自在人间游。
　　上膈病则剔笔向上
　　五雷铁笔符
　　一笔勾起五雷吏 三部猛兵疾速行 将军不容情 横行天下捉鬼贼 中入辛汉臣
　　右符念誓章涂入，秘讳在内。
　　呼风哑□嘎。子至巳想巽方火炁，吹入符。念
　　勑咒曰：
　　雷霆猛吏辛汉臣，青面耀目牙如银。
　　山川海岳藏妖精，霹雳一声化为尘。
　　急急如律令。
　　法海遗珠春之六竟
　　#1《三官内旨》：为神霄派着作。
　　#2火师：即神霄派宗祖汪子华。《道法会元》卷七六收有《火师汪真君雷霆奥旨》，其白玉蟾序、朱执中注，详细记述汪真看的生平事迹，道法秘要，可资研究。
　　法海遗珠卷之七
　　九天雷晶使者梵炁隐书机法#1
　　黑猪渡河
　　凡祈祷，想南斗天机傍一星雨则水云生，暗则火云生。分明，其星非红非白，如碧琉璃色。召使者到，读牒，再三叮咛，想使者引万余雷神，承号○入星光中，寂无遗响。次日克何期报应，依前作用。使者执大斧，领雷神，承号入星中行事。便念本身咒，总召雷神等咒，召役。见使者引雷神，乘云驾龙到坛，黑云昏暗，雷声电光，一时俱作。
　　师曰：踏翻斗柄天昏黑者，内功也。此以外用符合，须是初夜有云炁报应，则内外工夫，至次日次有应矣。
　　符法冲激
　　凡激法，用燕子血燕窠泥磨墨，书使者符。朱书四宿於四角。冲动使者，祈雨火宿，祈晴水宿。阴阳激搏之义也。
　　用后四斗涂四宿口七转剔入使者符中
　　斧劈魁罡敕煞摄。子午斗
　　天皇迦耶霹雳摄。午子斗
　　天轰地裂墨黑摄。戌辰斗
　　太上开天霹雳摄。辰戌斗
　　沃东井
　　师曰：定中之定，可以讲东井。静中之静，可以论黄河。今夫人之一身，自泥九之下，十二经脉之会，即十二河源。脐下三寸，即下丹田。其神上升泥丸，而下润者，即是黄河之水，会于东井之胆官，至於心肝脾肺肾，嘘呵呬吹呼为五行，相生真炁。心中运真火，肾中运真水，俱不出吾身内造化。灵台虚廓，涵容天地，所致俨然在前，俱吾心之变化也。大心火下降，肾水上升，自然其液流通，满口甘津香美，所谓甘露也，黄华也，上池水也，即华池流真　香造化也。
　　翻四溟
　　四溟符随其本法。夫登坛时，立四溟缸於坛之四角，以存四溟。设四像，备供义之仪，投符於缸，以存造化。用鞭龙以鼓其威，想四缸为江湖淮海之阔，鱼龙聚集，渺无涯际。师以鞭龙法投之，顷刻自然水涌，天地昏黑，雷雨霈然。外象内象，亦皆如此，不出吾之一心也。学者不可泥此，当随机法施为之。       
　　煮海牒龙符
　　存用口诀天雷咒 入五号 五雷 四溟 入三帅只使者亦得 心火书存火炁煮令水涌三帅搅动 月光水涌火炽 存天地黑暗入鞭龙五号后见
　　右木郎咒，涂成圈尖，作用口授。存水涌火炽，五雷三师，各骑龙上天入海行雨。
　　鞭龙法
　　□□□□□。
　　凡投潭借水，当用铁牌，以燕血和雄黄朱书使者符，用此五号，加於符上，投潭洞，雷雨立应。
　　敕令雷霆咒击雷碗
　　书翼轸二字，艮巽二炁布之。
　　敕令雷霆，霹雳交腾。欻火元帅，五大雷神，阴阳雷首，依应奉行。神笔欻火，雷锤速兴。疾速霹雳，火急奉行。
　　罡内三转步步踢起
　　念前咒，先击碗，起左翼，仰右轸。覆将盆覆地上，面东方卓遥步罡，回顾西，念咒，用斧击破，左脚踢起，雷声立至。斧重十六斤，甲子刻青龙咒，长一尺二寸。丙子日造。念咒曰：
　　九天勑命，严驾张鳞。六龙九丑，雷令无亲。歃血代盟，誓盟献神。馘毒伐庙，显道明真。持戈执戟，截水断鲸。轻时轻似空中尘，重时重似千斤铁，白时白如天上雪，红时红似猩猩血。雷大，雷二，雷三，雷四，雷五。一如玉清真王律令。
　　啒□速降电光摄。一拍一遍
　　右符念一遍，书一字。成符，勑令雷霆咒书念五遍，出笔，极力向上。用五雷诀，亥至巳剔，艮巽炁入。师曰：雷霆欻火主之故，用欻火役雷五神助力，又使者督之，大抵三帅一也。
　　机法论
　　凡祈祷香於坛之五方，火猛则发怒召役雷神使者。或怒炁，或笑声，或烹炼。至於沃东井，翻四溟，击鼓召雷，走马起龙，爆竹发符，翻香破令，立坛近水，借炁团云，煮海牒龙，骈风驭雨者，皆使神随於机转也。师曰：夫击鼓召雷，爆竹发符之类者，皆鼓其勇也。立坛近水，借炁团云之类，皆假其势也。
　　相有说
　　使者不可无太乙，太乙不可无使者。彼为使者，子即太乙。彼为余所使，余为彼主者，是余与使者不可相无也。余之左为雷，右为霆，开为召，闭为收，使者未尝相离也。由其不可相离，故相有焉。
　　摄风云雷雨诀
　　以目光虚书字於左手心，两手合摩极令热，想一团金光在兆手心，削於面前，去虚书空中。想号金色在光中，双手八卦，归子文作局，仍作怒，念八字：落现耶利咤波吽速。两手相摩不住局，摄五事至坛，念十六字摩之。
　　起风诀
　　存巽上黑云中有鬼，面青巾绿袍，大将一员，执虎皮风袋，跨苍龙。次想祖炁入肝中三匝，化为□□二字，金色。嘘呬出於巽户，与大将合青红二炁。存号中以双目注定，念唵叱咤啼当最摄。不住。口念嘘呬二炁合，存红青晨二号，想兆双袖为风袋，以袖招摇而引不绝。亦念十六字咒，并喝云：霞牙商冯夷速兴。咒毕，仍云：风雷大将速降。
　　团云掩日
　　师曰：外事俱了，用舌拄上腭，先书炓字，吞下心宫，存心斗踢翻肾水。次用心火书日号在华池，仍书月号，如日光明。存肾水如潮涌，水满华池，浸了日号，以赤龙搅水盈溢，浸了月号。吸前作用水盂中水，收口中之作用，噀之立昏。此造化口口相授，不形纸笔。恐久失讹，今序於此。或缸中瓮中俱可，然后赶起风云五事。
　　起云斡运
　　师默坐，运巽方黑云叆叇，始开目，自然云起。仍运两肾极黑，化为大海，风浪衮起，用肺炁一呬，两肾波浪发生，至下大海底，转见三脚能，口吐黑云，从脊背上接天门而出涌黑，却用团摩法。
　　掩日诀
　　师念玉皇诰，用神光书 号，合风云之造化。玉皇诰毕，又以自己造化，舌拄上腭，书此号呵入水盂中。念后咒，吸天罡炁，喷日月，立暗。仍用煞炁，念掩三光咒：
　　太微童子敕。掣利娑诃。
　　唵。罗喉计都土宿摄。
　　唵。聻聻吽吽。黑暗天昏摄。
　　念此咒不计遍数，用目光虚书前号，掩蔽日月，加之噀法，待日光微昏，可用团云法。如不然则阴炁不能近阳也。
　　团云诀
　　火霄火
　　水鑀水
　　先将水盂於火上烘极热，用黑笔书一日君号，念
　　唵。嚩□啰喗拏利娑诃。郁贞离
　　咒毕，取日光炁在内，存日朗。次书月君讳於日号上。念：
　　唵。嚩□啰□啰娑婆萨诃。结亨坎
　　咒毕，取月光炁入化为月。次加前二号，谓之甲乙号，盖之。又加大团云符於上，念团云咒涂之。然后摩掌。
　　摩掌诀
　　师用剑诀，以右手书毕字在左手心，运肾水炁吹之。次以左手书角字於右手心，取心火炁呵之。却用双手相摩。如火之热，削入水盂中，吸水噀日，叱咤行事。如未报应，再用握风雷咒。
　　摩掌咒
　　聻聻吽吽，黑暗大神。天旋地转，日月失昏。罗喉土宿，煞炁飞腾。天地昏暗，东西不分。三界混沌，霭炁立升。霹雳震地，风火疾行。唵。呜轮咤乌突咤黑暗咤。漫天黑暗咤，急急如律令。
　　握风雷咒
　　风伯来，雨师来，急急如火令摄。一炁七遍
　　雷罡
　　右歪自艮步起，震巽巳午申酉戌亥住，自乾过巽，存目射电光，口吐黑云，叱喝风雷。
　　大团云符
　　寅申巳亥金井万丈 奉勑开天奉令破地统领雷兵风雷立至疾
　　水火交并急急如上帝。 上帝勑运金光祖炁人 东方雷神速起南方雷神
　　速起西方雷神速起北方雷神速起中央雷神速起
　　念后咒涂
　　勑咒
　　上帝赐法勑，命我役雷电。笔开云炁生，笔合云炁合。五岳撼动，翻倒四凕。龙升沧海，万里阴云。云不得散，风不得停。云满八极，四天浓云。郁结浓雨，化作甘霖。急急捷捷摄。
　　散云诀
　　以目光射元官，仿髴红金光中有□字，如大橘大。微挺脊梁。用□提起，自夹脊运上顶门，於天目金光化出，冲开黑云。
　　斩虹诀
　　左手玉诀，右手剑诀，运造化，结□字，自夹脊而至天目，出冲虹上。默念：
　　天吽真神，希真塞英。利聂末烈，户怒咏音。奏争炎啖，障猛飞伦。神威震伐，敕斩妖蜕。神威三界，火急奉行。急急如律令。
　　咒毕，取罡炁吹剑诀上，於未上剔，喝天将斩断妖虹，以先天无合罡炁吹之。
　　又法
　　凡螮蝀隔雨，法师备五色线，长一尺五寸，左雷局，步杀伐罡，想虹蜕吸於五色线上，用童子牵线，师召将，步雷火罡，仗剑挥断。如不应，可用草一根，两手捉定两头，以口咬断，应之无差。
　　四凕黑水符
