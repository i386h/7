<!-- { "loadSidebar": true } -->
　　右符馘祟，止於黑篆中改七转，一切为祸邪妖鬼贼社令，一兴皆灭迹。其他一同。正符傍改云：黑风霹雳雷火馘焚疾疾。
　　日生火轮咒
　　金晶玉回，天云散开。紫微降瑞，淫雨当收。太阳一舒，电光阴摧。海伯风师，祛云震雷。黄华童子，阳精赫辉。丙火寅回，玉清紫微。太上火输。流金火铃。天帝敕命，收云开光。流金火令，捧敕令行。急急如太上火输风火律令。
　　月生水轮咒
　　雷光电光，太一伏藏。火伯风令，皓翁四溟。严黑守水，掷火阳晶。雨令何闭，风令何平。神威月华，金星发程。水火洞流，韩伯负舟。三官开明，五帝信幽。太上敕令，龙飞雨倾。急急如上帝律令敕。
　　秘咒二十三字书井字上
　　□□□□□□□□□□□□□□□□□□□□□□□。急急如律令。
　　右法黄纸朱书，贴牒前符下，书某州某县城隍，限某日某时，火急报应，毋致故违，急急奉行。
　　凡烧符命，法师於坛前，先召张许二使，然后登坛，步罡入斗口，大声诵木郎咒激起。
　　罡式
　　罡睨
　　吾奉上帝，敕召五雷。敢有后至，寸斩灭形。呼风哑□霞。
　　祈雨焚符，步三罡，督社令大神飞伏出三方，兆望大神三方步斗，见斗光射师，帅即出面前，听令督社令行雨。
　　魁罡至圣复至灵，我今飞步登阳明。
　　天回地转伏六丁，太微命我驱雷霆。
　　火师一振流金铃，霹雳震发响太清，
　　敢有违逆天灭形。
　　太一咒
　　社令激发斩妖凶，离阳早魃皆灭踪。
　　水涌火炽风雨从，流铃掷火飞太空。
　　桃宾阳光役丰隆，九州社令屯云浓。
　　上帝敕下命汝躬，雷霆火铃毋迟容。
　　急急如火令敕。
　　再檄咒
　　桃宾阳光，柳星之精。赫奕万变，天辅丙丁。日月合华，玉泉散辉。赤天大魔，示我神威。太上皓伯，关吾龙圭。太一任使，九魔消摧。急急洞照，火光律令。摄毒摄。
　　九州社令罡
　　吾从中宫出，雍州号曰乾。移过梁兑立，兖州居艮门。南阳真火位，冀州居坎村。坤位荆州上，震位青龙根。徐州居巽户，豫州中宫存。吾行大洞法，摄鬼入吾权。
　　玉枢大帅符
　　左眼为日，右眼为月 天圆地方雷居雷堂八卦诀 欻火威 光百邪碎槌 五方蛮雷使者速起五方诀 拖天拽地擎天吐云 襟胸浩荡包含万象 左脚行离烧杀邪鬼 右脚行巽吹灭鬼神 上帝有敕扫荡九州 天雷速起神雷速起龙雷速起水雷速起社令雷速起 雷斧一下霹雳纷纷 敢有犯者粉碎其形 南方火云助霹雳 北方水神发雷霆 左眼开光照八极右眼雷光火电生 左肋起风右肋起火 雷火烧鬼鬼灭神愁 煞天地煞年煞月煞日煞时煞一切无道鬼神逢符自煞
　　右符念太一魁罡霹雳，不计遍数，涂身齐整。如传奏，手持斧向下。镇贴，手持斧向上。击邪祟，书急至捧章护奏。捉鬼卫坛，治病保安，镇贴治祟，写煞字在下。如祈晴祷雨，书雷字。
　　策役秘旨
　　存丹元真人，上朝昊天金阙奏事毕，昊天降金光，下入符中，师随光书 此两笔，又书勑差欻火横天霸急至。书存符中背立，诵章咒毕，方合为一翼下两笔，存两肾黑赤黑色入符，存为二使者，即肋下二笔，召则书急至。
　　内运秘要
　　兆变神为雷使，想五脏之炁攒聚黄庭，欻生一丹元真人。念：
　　天雷隐隐，神雷轰轰。龙雷作水，水雷波翻。社令雷火，霹雳交轰。神机一发，斩灭妖精。上帝敕下，火急奉行。黑火蓬勃，火电辉耀，灵降雹兴，雷威大作。风雨众魔摧，万神拱手山岳崩。敕差龙部药叉赤天叱。敕龙乾炎火横天霸，立至吾前，急随符奉行。
　　兆运雷局，想肾水自尾闾上夹脊，透泥九，灌心宫，沃心火，水火相激，轰然有声，冲向巽方成一声，霹雳大神即现。次念：
　　欻火当心立，五雷为独尊。云生烟焰起，次第照乾坤。五岳山摧崩，黄河彻底昏。
　　玉皇亲有诏，剿灭恶众生。急急如
　　上清五雷律令。
　　兆一吸，大神从众妙门入，存与真人背立，念召存大神至，如猛河雨势，吸入黄庭，与丹元真人合一。
　　勾底哆那叨哩剎那合苏徒那昙伽青那微卢合那风云俱那晴莫俱□俱呵耶。敕役雷电火急。九天离明神，心光救捉摄。三褊
　　存帅尚在中官，再念律令大神太一含真咒，见大帅从兆顶出面前听令。咒毕，混合为一次，运雷局发出面前，任意用之。或入符如纳灵，兆呵炁一口冲之，元帅亦化炁。后不见元帅，只见火光一团，吸入心中。
　　遣将
　　双手握雷局，挺身，引肾水自夹脊而上泥丸，心火愈觉炎炎，局引水灌沃绛官心火，水火激剥，轰然作声，以局於两耳外虚转运助其势，眼转为电，局击为雷，霹雳遍空，与元帅混合一体。
　　咒曰
　　律令大神，太一含真。五车八马，雷电摧倾。上帝有命，辅吾之身。金光迸电，速现真形。如敢违慢，殃流汝身。急急奉
　　昊天玉皇上帝敕摄。
　　元帅勘同符秘咒
　　敕差欻火横天霸立至。一生一，一生二，二生三，元始天尊都总摄。一生一，一生二，二生三，欻火大神邓燮都总摄。
　　右咒默诵三遍，其神必降。
　　大神心咒
　　天皇迦耶霹雳摄。
　　玉帝勘同密咒
　　勑前音唐音贺□音土垮音姑耸音恻职音照□音□　音丁音如音孝缒音坠辉音辉□音岂□音丘扣音口颉音缬吹音志□音禁□音争□音荡摄。
　　右符布斗，书六字，以玉帝勘同咒书，涂雷字，以元帅密语。此乃玉帝召欻火本身符。
　　雷晶秘隐
　　祈雨召时作用，以舌尖於蓬莱山，运天河水，然后念净坛咒：
　　中山神咒，元始玉文。持诵一褊，却鬼
　　延年。按行五岳，八海知闻。魔王束首，侍卫我轩。凶秽消荡，道炁长存。
　　法师左手雷局，右手剑诀叉腰，静定，再念金光咒。毕，存金光亘彻天地，此身内外洞然。次诵：
　　玉皇口敕，演法群真。乾九天之上，五色祥云。坎金光交结，照耀乾坤。艮邪妖灭爽，制御万灵。震巽户速破，飞斗，存金光冲开雷城。轰灭邪精。三界听令，九府知闻。离元亨真帝，速现真形。
　　中成局，局成存如咒言。
　　唵吽吽。波咤波伽马晟吉利顺帝唵菩提耶伽末伽火支火钵火轮盘盘伽律台台审审诛诛白灵和护帝咤咤婆推诃金头宾那郭吉雕真如帝微沙三昧乌晶火尼帝孽帝诃勾尼勾尼婆苏咤诃。
　　一起雷车，子二起闪电，未三发喧轰，午四发震动，寅五发飞沙走石，辰六发狂风大霹雳，巳急急发火急奉行。敕天雷呜，辰神雷呜，卯龙雷呜，寅水雷呜，丑社令雷呜。子
　　左雷局，右剑诀，存见六星，运先天炁自目光出，画乾卦，以剑诀挥破，
　　见金光自地迸出，以剑斥上金光，冲开巽户，不见六星，只见使者在第六星处，即第六星傍一小星也。运天河水一时入符，我运祖炁□在舌尖，舌拄上腭，二炁於此合了，以字运出面前，略存此字，瞪目作威，念十六字咒，见使者变现真形，充塞虚空之中。
　　十六字咒
　　唵哩吽唵，哩吽哩吽。唵唵哩唵，唵哩吽吽。
　　书符运金光，成八卦局，纸即天地，中有使者，形如符，金色照耀天地，即以笔一炁书成符了，再加九字雷章。
　　祈雨先日讳，后月讳，下书钻字。祈晴先月讳，后日讳，下书璜字。治鬼日月加罡讳，罡炁下书磺字。
　　雨檄作用
　　先变神，步□□□□□□斗，存脚步此星火光爆出四方八面，去遍满法界，六星皆然。步毕退立第五星上，卓剑於第六星上，焚檄号令使者，运水行雨，存见天河滔滔水流，使者推动天车，车天河水为雨。
　　使者符
　　右符面天罡方运造化，变将入笔，秘诵十六字咒，运先天炁，作字在纸上结形了，便书符入号。毕，下一黄字，存金光满符，存见南斗第六星外有一小星放金光下，兆以混沌白玉光相接，二光相合，忽然冲开。便见使者，再运祖炁，吸入符中
　　书符口诀
　　先以十六字咒成符，画坎离二卦於火上，次书日月号於卦上，如祈晴用天罡咒涂离卦，拽下坎上点住，同祖炁直冲离出。次下晴号，以咒涂之，下一黄字辖了。祈雨则倒用，治祟则平用。仍存使者入符，金光满符。次以罡炁封之，如一黑分三。先书本身号在头上，焚符时运化，存一敕字在天上催之。祈雨用木郎咒涂之，祈晴用大威德咒涂之。
　　□□祈雨。□□祈晴。□治祟。□罩身。□□□□治瘟。□□□□□鞭龙，用鸡血雄黄生朱书铁极牌上。
　　掩阳光作用
　　念玉皇号用造化，以舌於上腭书之，呵入水孟，念后咒，吸天罡绛炁，喷日光立暗，仍以目光画之。
　　罗咒
　　太微童子敕唵掣哩娑诃。
　　唵罗计都土宿摄。
　　法海遗珠卷之二十六
　　#1《策役社令玄秘》：神霄派所传。《道法会元》卷一二五至一二八所收《九州社令蛮雷大法》、《九州社令阳雷大法》、《九州社令阳雷祈祷文检》，与此同一法统，可资参证。
　　法海遗珠卷之二十七
　　金阙先生家书秘文
　　召合役遣
　　焚香，变神，步斗罡，左手玉诀，右手剑诀，击令三下，次召将。
　　宝香一炷，十方肃清。法鼓三通，万神咸听。以今焚香，关召玄天四直功曹陈刘孙张四大功曹，法靖雷司诸大帅将。闻今召命，火急降临。
　　玄天之精，四直威灵。降临坛所，听令奉行。急急如上帝律令。
　　谨召玄天四直功曹陈安、刘吉、孙德、张京四大使者，火急降临。吾奉
　　玄天上帝敕。
　　右掐子文，北炁吹香烟上，次默念天蓬咒一遍，再召。
　　敕召玄天四直功曹陈安、刘吉、孙德、张京四大使者，准令急至。急急如玄天上帝律令。唵□吽呼吽咤哩摄。
　　存四直使者等神到坛，师祝事意，遣家书。
　　四直功曹符
　　念中篇一遍，存金光炁下覆，却书符。
　　吾奉
　　玄天上帝敕。
　　次念百字圣号敕三遍。
　　开天门，亥乾，舌拄上腭。闭地户，辰巽，舌抵华地。留人门，申坤，暝目三匝。塞鬼路。寅艮，闭口剔诀。
　　玄天功曹符
　　吾奉玉皇上帝敕，中玄天上帝敕。子
　　次念玉皇诰敕遣。
　　家书内信符
　　右念玄天圣号书，用家书印印于符上，符纸方方五寸准尺，平常尺用六寸，粘於家书内太岁后。
　　敕符咒
　　神云焕层虚，梵罗屯碧霄。元始九龙驾，皇人按青轺。灵光集万真，珠景开阳寥。出示灵宝篇，福德由是招。洞玄隐高岩，玉音泛云璈。元量匪得思，道海生波涛。法义同涓流，滋植成嘉苗。用以赈饥穷，教兴卫中朝。帝尊寿亿年，太平灭兵刀。稽首望玉宸，灵光散金毫。
