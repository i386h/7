<!-- { "loadSidebar": true } -->
　　紫微有敕，命魔摄凶。翻天撼地，震动虚空。琼魁元帅，申文天威天蓬。威灵炁焰，万神祖宗。明元副帅，巳文天猷天雄。自号赫奕，诸天齐功。翊圣大神，天灵太冲。内讳招摇，亥文斩邪灭踪。真武大圣，天武天童。内名玄武，寅文严摄北邓。北极四圣，显灵威雄。下游尘世，上登玉隆。坐南斗内，立北斗中。铁轮飞西，火车驾东。驱雷摄电，奔云走风。天地黑暗，日月昏蒙。天兵队队，天马憧憧。皂纛赫赫，天鼓冬冬。青龙甲乙，卯文四目老翁。流星喷火，震响帝钟。朱雀丙丁，午文朱陵火宫。掷火万里，流铃八冲。白虎庚辛，酉文皓灵秉戎。前驱乌鸦，后放毒蜂。玄武壬癸，子文水火交攻。天关地轴，毒列凌锋。勾陈胜蛇，煞文戊己土封。天皇上帝，坐镇圆穹。玉枢化形，都天雷公。总摄雷将，雷水火风。金精猛兽，白青骏。掌握天令，诛星斩虹。森罗万象，布化高穹。风火律令，变化无穷。黑腾黑毒，紫勾紫溶。普天遍黑，法界通红。红光闪烁，黑炁昏蒙。阴炁冰冰，阳炁烘烘。雷仙靊窿，风仙水□。雨仙房英，电仙娄容。霹雳震黑，飞戈走献。移山拔树，云雾阴浓。飞砂走石，驱鞭火龙。欻火大神，正直公忠。朱发巨翅，双目耀彤。雷钻雷锤，雷斧雷凿。破山山崩，覆海海淙。受命北极，四圣飞躬。古精恶怪，靡不灭踪。横天火罩，万里通熔。化为飞灰，飘以□□。东南日火，其神祝融。西方金火，其神楚澧。东北雷火，其神宋恭。西北烈火，其神马娀。天上地下，火仙火童。火龙火马，火犀火猔。八卦火虎，五方火龙。飞火掷火，收捕妖丛。符命告下，火急催跫。敢有中□，吾有玄琮。急急奉北极紫微大帝律令敕。
　　行符式
　　当用表黄纸一张，但取方，余者截去，取角折。先以黑笔批司额两头行移，一切完备，吹召帅将作用於当中，先下一印为定位，然后於上书符，又用一印盖之，司额下，一印，批语上一印，如品字。然后熏燥，以钱马焚之，专以飞符，定其吉凶。如遇飞天走地大魔神祟，凶神恶鬼，妖怪精灵，魑魅山魈之类，伤害生民，罪至可灭者。先须醮奏。上帝，大犒诸将，毕用黄罗一丈二尺，取方，书符。更以铁砖一片，长七寸，阔一尺，厚半寸，面书奉敕施行，及书邪祟过犯法官，具位姓名押字年月日时告行，背书玉帝名，两边书四圣名，下四丁四神名，於符上加三台阴阳斗，连砖沈於作孽处。如在陆者，不须铁砖，但书黄罗符上，亦得以钱马焚之。如是中等顽逆之祟，只以檄书行聚坛符，於称臣承诰奉行后列北帝位。如行雨则用铁牌书符，投於潭中，如常行持，则用常式。
　　行持式
　　凡行持，依式发符，毕回身念咒，下罩。
　　咒曰
　　北地敕召，罗土宿。丑未文煞炁飞空，卯文天地沈暗。辰文日月失光，玉文邪逢裂碎。子文无路迷蒙，子文急急锁定，寅文山河海风，离文急急奉北帝敕四圣令。
　　右咒毕，双手大煞文，取北炁，再用双手斗印交加，，左手阳斗，右手阴斗，撒去，念罩咒，掐诀。
　　咒曰
　　北帝敕召，东震卯文西兑，酉文南离午文北坎。子文开天门，亥文闭地户，巽文留人门，坤文塞鬼路。艮文上不通风过，卯文下不容水流。煞文大魔神祟，风刀斩头。人来无踪，鬼来迷路。谨请东方甲乙木十万天丁锁地轴，小指勾南方丙丁火十万天丁齐降赴，四指勾西方庚辛金十万天丁尽降临，三指勾北方壬癸水十万天丁食恶鬼，二指勾中央戊己土十万天丁齐卫护。大指勾急急奉北帝敕四圣令。
　　塞鬼洞咒
　　太灵九官，太乙守房。百神森卫，魂魄和同。长生久视，塞灭邪凶。与天同祖，变化无穷。急急奉北帝敕四圣令。
　　祝将
　　当院准
　　北帝敕，召伏魔元帅四圣真君。入某将位遵奉敕命，上张天罗，下布地网，四方八面，密布天兵，卫护坛禁，肃镇方隅。根捕某人家中见今为祸不法邪祟，尽党收捉，缚赴坛下。附童通吐，依条处断，以正典刑。保佑患人日下痊安，阐扬道法。急急奉北帝敕四圣令。
　　次给罩，以双手勾小四三指，直二大指。次默念咒曰：
　　天网时张，密布四方。鬼无逃形，神速下罩。急急奉北帝敕四圣令。
　　右咒毕，掐辰文，撒下，急剔阴阳斗，存四面黑雾障一塞一天地，遮罩息家内
　　外。次念剑令咒曰：
　　吾行一令，刀剑如林。八方罩定，上下排兵。敢有张漏，玄律有刑。急急奉北帝敕四圣令。
　　催捉咒
　　北帝神恶，立坛追捉。缚邪如电，捉怪应诺。敢有违令，透腹神戈。神真立降，速缚邪魔。急急奉北帝敕四圣令。
　　右咒毕，再默念咒曰：
　　天兵地兵，河魁神兵。吾吞太阴，吞食太精。四龙腾雾，九帝飞云。天雷大将，冰雹大神。风伯雨师，北方神人。澶捉邪鬼，速降附身。急急奉北帝敕四圣令。
　　蒙咒
　　迷台光，昏幽精，蒙爽灵，闻吾敕咒，速离人身。不得远去，闻召还形。急急奉北帝敕四圣令。
　　黑风符
　　贪巨禄文廉武破 左青龙崔雷卯文 右白虎卢电酉文
　　前午雀邓霄午文 后玄武云子文 红杏墨黑磨真袜臈灵宝掐五方诀
　　贪巨禄文廉武破 □□□□□□□ 差某将火急袂祟附
　　身大彰报应迭书 四天闭塞浊炁混凝常持斧钺手把天丁威南一吸胆碎
　　心倾灵君寻检听察寻声九州社令一一呼名诛鉏凶恶获罪不轻凶恶者死慈善
　　者生斩头截足杵碎其形鬼妖荡尽人道安宁治病驱邪符到奉行急急奉北帝律令敕
　　右符黄纸墨书，掐煞文，取北炁，存天地昏暗，电光中闻霹雳一声，吸入符中，次焚於水盂内，存变。
　　黑风水咒
　　黑乾陀艮盘巽曲坤大震黑兑摄。煞文午出
　　右咒毕，取北炁，煞文剔入水盂中，存有黑雾雷火电光涌起，吸噀地上，存地裂黑雾罩定，童子不见，水噀童子。
　　澶水咒
　　北帝敕命，天阳地阴。冰清九炁，四海龙君。蟾蜂虾，铁面将军。江敌九江，水祇子□。丑文子溟坤文子漘，卯文子漍辰文子渊煞文子濿子文子淁兑文子瀇寅文子汶。离文云雾腾腾，雷光霹雳。馘灭邪精，风伯雨师，冰雹大神，北方神将，澶捉在身。急急奉北帝敕四圣令。
　　右咒毕，子文，北炁，存江将军骑玄龙，自北方而下，见四野皆是冰霜大寒之地，龙甲中寒冰万片，久见凛然可畏。兆自牙缝中吸其寒冰，吹入水中，自觉寒炁逼人，以剑诀击碎，噀童子身，喝将吏澶缚，念咒曰：
　　北帝敕召飞龙骑，飞火云飞虎骑，飞水云龙虎骑，哮吼奔冰澶捉勿久停。急急奉北帝敕四圣令。煞文北炁
　　金索吊鬼符
　　掐大煞文取北炁三次吹
　　右虚书童子脑后，澶令澶缚，存将吊起，加用酆都考勘法附之。
　　入狱考勘符
　　天圆亥文 地方巳文 雷火发光离文 飞天
　　使者哀将军立至
　　次掐煞文，取北炁，次念诸将秘咒，存变考勘，依式行持。
　　咒曰
　　天圆地方，雷火发光。捉过鬼贼，押入牢床。急急奉北帝敕四圣令。
　　锁狱法
　　飞天大圣七王上圣九天使者 牢头将军骑吏急急锁定狱门
　　次将煞文丁步天门取北炁吹之
　　铜头铁脚火眼金睛三官使者铁甲将军太上有敕锁下邪精
　　次以阴阳斗於狱上盖之
　　火炮豆
　　凡行持，用赤豆铁屑，不以多少，左煞文，右执豆，念咒曰：
　　玄天五炁，天关地轴。水火既济，阴阳反覆。雷电霄云，掷火急速。元帅黑煞，玄武北极。忆万将军，腾天倒地。呼圣召兵，化真万亿。讨捕妖孽，三界肃清。敢有叛逆，斩首来呈。急急奉北帝救四圣令。
　　右咒讫，取天门火炁布豆上，存为火炮，皆掷去矣。
　　火轮砂诀
　　凡行持，用铁砂七包，用七家者赤豆四十九粒，草四十九寸，辰砂少许，和匀，左手午文取南炁，微用火於铁跳内炒之。次默念咒曰：
　　上方真火降，下方真水升。炎炎真火入。煞鬼化为汁。急急奉北帝敕四圣令。
　　右咒毕，次再念咒曰：
　　北帝敕召东方森角神，降真精甲乙炁，
　　卯文东炁还元灵入砂内煞邪精。
　　北帝敕召西方白神，降真精庚辛炁，
　　酉文西炁还元灵入砂内煞邪精。
　　北帝敕召南方灵光神，降真精丙丁炁，
　　午文南炁还元灵入砂内煞邪精。
　　北帝敕召北方阴帝神，降真精壬癸炁，子文北炁还元灵入砂内煞邪精。北帝敕召中央黄元神，降真精戊己炁，煞文还元灵入砂内煞邪精。
　　右咒毕，存雷火入同四圣符灰，左手北帝诀，右手撒之，仍念天蓬咒、大威德咒加助，灭除古木恶庙顽祟，立有报应。
　　青藤绊诀
　　雷威才震便惊人。
　　右手剑诀，左手斗印，念金光咒，以诀画之，如强邪一到画上，大喝一声，其邪就倒，用法缚之。
　　截河法诀
　　北溟黑水魆□，速降缚下邪祟。
　　左手子文，右手大煞诀，以黑水面前泼带，退步一画成河，邪欲渡，即时缚下。
　　斩邪诀
　　步罡咒
　　登阳明，召雷神。驱雷电，布风云。轰霹雳，斩魔群。五雷将，馘妖精。□□二圣，□□后明。□□左右，□星见形。急急奉北帝敕四圣令。
　　三台咒
　　上台虚精，中台六淳，下台曲生，台星到处，罩我身形。身既光明摄，急万灵急急疾。
　　敕剑咒
　　玄剑出施，天丁卫随。天斗煞神，五斗助成。指天天昏，指地地裂。指山山崩，指鬼鬼灭。神剑一下，万鬼减绝。急急如律令。
　　右咒毕，掐煞文，取煞炁，吹剑上。
　　斩首咒
　　天帝黑纛，玄帝准令。喝云酆都侩吏，依法施行。
　　醒魂咒
　　清清之水，日月华开。中有北斗，内有三台。神水喷噀，鬼出魂来。急急如律令。
　　化如意馆咒
　　唵□嗔吽咤嚤哩敕摄。不拘遍数
　　右法如有家亲入於邪党者，当奏太上，乞赦死魂一切罪愆，特赐仙衣美食，令其安养，听候受度。行持则念咒，化馆一座，百物衣食俱备，金光布罩，令将送魂入馆，布金光封之，差将守护。
　　急追魂咒
　　黑煞墨笔迭书 黑煞，方知道微，臣又来催。煞文北炁。
　　右法运笔，念咒七遍成符，作纸捻烧烟搐鼻，立醒。
　　入门念咒行持至患家用
　　天煞地煞，年煞月煞，日煞时煞，门丞户尉，当界土地，一切邪神，自然急煞摄。双煞文北炁
　　锁门咒
　　天锁地锁，一切邪神，与吾锁住，莫令走透。急急如律令。双巳文北炁。
　　泰山塞门诀
　　泰山塞门邪鬼灭，一切冤魂尽收摄。
　　右法默召将帅，仍用泰山塞了门户。
　　飞符报应方诀
　　符到东方人便安，狂至西方命不然。
　　大忌南方骤飞起，平过疾病主缠绵。
