<!-- { "loadSidebar": true } -->
　　勑遣咒
　　勑召五雷公，风火急相通。划开巽户裂，阴炁上腾空。太乙飞光耀，光映火雷冲。九天降真炁，雷发巽震宫。吾今行符咒，蹑罡乘九龙。六波天有勑，致雨顷刻中。雷公火急起，雷令辄不容。邪妖碎沈泥，霹雳伐恶踪。稍违太乙令，摄汝送北酆，急急如律令。
　　右咒毕，取巽炁，左手格雷局发去。
　　登坛掩曰法
　　凡行持，用水一盂，先取太阳炁，呵布左手心，成毕宿字。次取太阳炁，呵布右手心，成张宿字。次仰望太阳，两手摩擦，次默念秘咒曰：
　　唵。聻聻吽吽，里一暗天神。罗喉土宿，煞炁飞腾。天地昏暗，东西不分。三界混沌，海炁立升。急急行吾令。
　　右咒毕，以手中字削入水，随手呵炁掩定，再取日炁呵入水中。再念咒曰：
　　唵。呜□咤黑突咤黑暗咤大黑暗咤漫天黑暗咤。急急行吾令。
　　次存肾中黑炁，吹曰中，喝令速蔽。
　　或未蔽，即步后罡，只步，两手雷局，念：
　　风伯来，雨师来，急急如火令摄。
　　咒毕，如更未应，再呼：
　　五方蛮雷，驱云速闭。急急。
　　如此作用，则阳光蔽矣。
　　断虹法
　　以草叶量面上两眉长，对虹，取天罡炁一口，吹草上，折断，口念：
　　业畜急消急消，急灭急灭。
　　霹雳断虹符#2
　　天雷使者王霸 地雷使者赵福 伐恶力士 霹雳大仙
　　五雷急伐剪灭妖精　 东方蛮雷李乾佑南方蛮雷炎火锡西方蛮雷
　　刘海金北方蛮雷温大同中央蛮雷烟仲影 捉缚枷栲四尤天丁
　　□□□□□□□
　　勑咒
　　三司将吏，今日直符。随吾驱使，捧领天符。急煞邪鬼，退病消虞。敢违吾命，雷斧速诛。奉上帝勑，急急驱除。急急如上帝律令。
　　右符伐恶，书欻火符左手上，依法用之，则诛祟矣。如断虹霓，则独书之，步北斗一座，望巽念太玄玉清升玉龙咒，两脚踏斗柄，烈火焚之。再左雷局当心，右剑诀叉腰，召雷神。念咒曰：
　　太玄玉清升玉龙，欻火赤面生金风。
　　雷声掣电走碧空，雨雹降水骑黄龙。
　　紫云叆叇西北东，四溟返照是从容。
　　地神涌出九色红，天斧飞斩蜃妖龙。
　　霹雳震电放光镕，雷公侍从玉女从。
　　风伯吼啖雷震冬，雨师降泽遍虚空。
　　雷霆猛吏辛汉臣，律令伯温一时东。
　　吸炁腾空晶剑锋，耳闻玉敕下临东。
　　有星号曰翼轸宿，有神号曰火铃红。
　　才闻白马跨金龙，玉帝此时见御容。
　　敢有干试前来奔，仗神火剑斩不容。
　　吾今一变为雷使，役使诸神唱诺恭。
　　随符随令疾速去，为吾斩断旱妖虹。
　　急急如玉帝律令事敕。
　　咒毕，化身为欻火主帅真形。念
　　断虹咒
　　天灵天灵，天地交并。神光一起，万鬼灭形。虹霓旱魃，速断其形。急急如律令。
　　咒毕，再取罡炁吹之。喝云：
　　天断地断，妖断虹霓断。吾奉玉帝勑，勑斩妖精。虹霓速断，化作微尘。急急如玉帝律令。
　　咒毕，再念：
　　雷音唵吽咤咭摄。
　　三遍，用剑诀一挥，其虹即断矣。
　　法海遗珠卷之八竟
　　#1《太极玄隐雷法》：神霄振所传。《道法会元》卷一一四至一二○所载《太极都急雷书》与此同一法统，然内容更为系统、完整、丰富。此法之符咒秘诀即多出自《太极都隐雷书》，唯文句、符诀互有增省、差异。
　　#2霹雳断虹符：《道法会元》卷八十《欻火律令邓天君大法》亦收，其符式、文句基本相同，并注明系杨耕常传授。
　　法海遗珠卷之九
　　太极雷隐秘法
　　剑尖符#1
　　勑咒
　　五方雷神，蠢明其神。炎辉奋厉，少阳洞真。黄利昌申，从吾洞真。急行运用，急速通灵。急灭急灭，急寻讨申。阏伯从官，同兴火云。三千六百，六十万兵。风雷速至，部从同升。收捉拒逆，酆都收魂。急急如雷祖大帝敕。
　　剑尖符背告文朱书
　　天敕天奭，晶精湿赫。中皇御政，万神捷疾。谨请蛮雷，急准剑尖符命。驱龙行雨捉鬼现形疾。
　　右用符於剑尖上烧之，须看亲机，雷方取炁。次流金大煞火雷方取炁，仍於此方焚遣，即云雷立至。
　　起风符#2
　　巳上焚。如云起不必用。
　　右符成，迭书唵郁神圣啰勒叉摄八字，於下墨圈内。
　　勑咒
　　六波天主，液首呼风。太虚鼓荡，惟威变中。摧山倒岳，飞石腾空。雷王告命，速出巽宫。急急如青帝律令。
　　右符子文至辰，书甲乙郭君亮使者急急。
　　起云符#3
　　酉上焚。
　　右符成，迭书唵紫虚育象空由可明摄十字，於下圈内。
　　勑咒
　　混沌玄黄，景驾云龙。海神拱手，万灵敢从。雨师风伯，来往其中。如违帝令，碎身火镕。急急如黄老帝君敕。
　　起电符#4
　　午上焚之。
　　右符成，迭书混天海岳流光神机摄九字，於下圈内。
　　勑咒
　　火帝雷令，关伯流星。奔飞火电，照败魔形。灵光四起，玉抚回明。灵机协佑，天地通明。急急如火车律令。
　　起雷符#5
　　卯上焚之。
　　右符成，迭书骞霐运度阴阳舞轮升云摄十一字，於下圈内。
　　勑咒
　　雷律布令，宸极威雷。上遍太极，周流四维。翻山倒岳，海沸山摧。六龙鼓震，令下速随。急急如雷祖大帝律令。
　　运雷风火咒
　　勑遗用之。
　　有风火山，名号太玄。明魔守正，正烈太玄。摧山扫地，摄毒焚虹。山中大风，山上大火。山明曰天，山守太阳。山鬼关闭，山不常一。山皆火风，山仗真正。洞炁含元，名鬼山门。道合天关，何灾不退，何鬼敢当。上帝赐我，主守高贞。护卫我身，中山火主。通藏乾坤，火为神充。动耀火令，元佑助者。元亨利贞，中山冥主。火骡百千，巨目猛兽。列之太玄，告守六毒。酆城为船。杀鬼一万千。急急如律令。
　　集云赶雨符#6
　　黑纸朱书，步罡召雷时，以黑纸钱焚。
　　坎官水帝雨伯真家 兴云致雨运转水轮 叹龙散布雨势倾奔 大施遍满丰盈 湘河倒泻天汉翻波 卷水龙君木郎大神蒸山起雾致雨兴云阴云密布黑雾昏冥大施甘雨溥济乾坤
　　中入五将名字君亮子真思全天公元皇金光炁入亥文
　　勑咒
　　湘江太湖，众水之都。川连北海，通及五湖。飞霜青女，冯夷同居。鳖吼翻浪，龙升太虚。蒸山赴雾，风雨如珠。兴云密布，雷电交扶。城隍社令，速起八隅。急来救旱，万物咸苏。有违雷敕，摄赴酆都。急急如律令。
　　封山召龙符#7
　　玉清圣境元始天尊上清真境灵宝天尊太清仙境道德天尊南极天皇大帝君北君极紫微大帝君 三清上帝二命极帝君各赐符命 上元唐将军中元葛将军下元周将军急降 各授敕命急急　
　　上元一品赐福天官
　　中元二品赦罪地官
　　下元三品解厄水官
　　天蓬都元帅真君天猷副元帅
　　真君翊圣保德真君佑圣真武真君特敕
　　龙王行布雨泽急急敕敕急急特敕 奉命敕四海龙王各遵符命急敕摄 降敕龙王时雨立降不得稽停奉法火令 龙王龙王大有威光上敕一下敕赐通光 奉敕一召速驾云軿来诣所属降雨通天 太上法令敕下龙王速降布散雨泽急速摄 日阴 日阳 金木水火土五星尊神
　　五方炁人
　　勑咒
　　三清之尊，二帝元君。特降敕命，急敕龙王。行布雨泽，救民饥馑，使得安宁。召龙急至，速布云轿，奉法火令，不得稽停。急急如律令敕摄。
　　右符用铁牌，高九寸，阔三寸六分，厚一分，朱书，符背书语文，外用青纸封，令人赍香及符，投龙潭中。
　　诰文
　　右奉三清大帝二极帝君敕命，召某处龙王，急驾云軿。立降雨泽。准敕依命，急速奉行。稍有停延，恐贻天责。立待报应。
　　具位　姓某承　诰奉行。
　　天皇御座符#8
　　青素朱书
　　右眼为月左眼为日 天圆地方雷居雷堂 五方蛮雷使者速起 乾坎艮震巽离坤兑雷公霹雳轰震八方欻火大神银牙猛吏身驾火龙威震天地霹雳一声雨泽万里若违此令永沉下鬼 天皇伽耶霹雳摄
　　勑咒
　　天皇大帝，南极至真。炎火之祖，句陈之精。蓬头黑面，人首蛇身。口吐黑炁，盘绕昆仑。总持万化，节制雷霆。九天所至，三十六部。上制九天，日月星辰。中御五岳，城隍威灵。天神地祇，不得隐形。江河淮济，十二泉扃。北斗水垒，水陆阳冥。神拒者灭，鬼拒者倾。令命到处，无敢不遵。敕符所到，御座尊临。有不顺者，霹雳一声。急急准天皇伽耶霹雳摄。
　　右符存兆身为五雷大使，项生圆像，存符为天皇大帝，蓬头蛇身，盘绕坛上，口吐黑云。闭息，却召将行事。用符书，一道烧，一道戴於头上，一道书於旗上，一道贴於坛上。
　　搅潭
　　凡搅潭，用铁符，长五寸，阔三寸，朱书能符，於上书请雨咒，於下用黄绢袋盛之，用牒一道，牒本处龙王於某日行雨，令人投於潭中。
　　符式
　　断虹
　　凡断虹，先左雷局，右仗剑，望虹一斩，或以衫袖一拂，即剔。
　　斧劈魁罡天煞敕。敕煞天罡魁劈斧。
　　左右子午
　　再咒
　　神卷龙首，天魔自干，设位大罗，笑咏同歌。急急如太上律令。
　　又以茅一茎，仰面取天罡炁，吹茅上，念天蓬咒三遍，将茅格断，又念三遍，以斗诀打，即没。
　　大黑霹雳符
　　又名九火九水符
　　离夷帝敕洞炯咤摄 震司霹雳掣电兴 霹雳破石泉源通三界邪魔皆灭踪 大黑北水飞四溟一切妖精皆灭形 雷公左充右令窿 绿罗四轧雷火之图 九三五炁命帅鞭风飞火掣电剿灭妖踪　七九飞化汪洋四征巡检鬼营 　阳日用大黑飞火暗曜乾坤先搜恶鬼后斩祸源 黑雾飞步助龙行雨飞星流电流光四空摄啼帝拽天雷天雷急发疾声
　　五方使者雷电青光变现成形来入吾心急急疾
　　午文震炁入
　　勑咒
　　都天大雷公，霹雳震虚空。刀兵三十万，严驾此符中。若有不顺者，严令央不容。摄赴魁罡下，化为清静风。急急如雷霆都司律令。
　　又勑咒
　　雷穴风锥，成天演威。左奔赤道，右控玄龟。慧命括天，武卿信圭。铁城紫洞，煞金坎离。芒角森藏，真命合持。昴柳魁宿，南北东西。旸谷龙台，火府河魁。玉书所统，这利急催。急急如，六波天帝律令敕。
　　五雷枢机起雷作雨符
　　凡书符，用本日、长生、冠带方诀入。木生亥，土水生申，金生巳，火生寅。长生、沐浴，冠带，临官，帝旺，衰病，死墓，绝，胎养。假如甲子日，甲子乙丑海中金，即金生在巳，剔巳诀雷一，冠带在未，剔未雷二之义。余仿此。
