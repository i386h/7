<!-- { "loadSidebar": true } -->
　　右符黑云运转，入五将，开临时写五将云□龙名开用□雷名开用就□雨用入符，存本身肾中黑云运上，涌出入符。
　　秘咒
　　唵哺□神乾勑。魁呢兴嗏摄。
　　开心舌符#2
　　可召雷神。
　　心一肝二肺
　　三脾四肾五
　　咒曰
　　四灵四灵，午急附吾兵。卯听吾呼召，统领乾坤。煞急急如律令。
　　右符披云曰：四灵行之，符上发用，於上家书时坐片时，焚此取报应。
　　默奏心章内用
　　如大事，一炷香，於面前召将吏，宣白，三拜，起坐，叩齿，默念心章，祈祷事意。念役人身中神咒，舌尖书开心符，却书跨鹤符於坐下，自然蒙蒙如睡着，伺其自然报应。毕，念皈神咒，起身，任意行持。
　　开心符
　　跨鹤符#3
　　口念小金光咒，存黑白二黑中，金光隐隐而来，以鼻吸口吹，覆身上，役人身中神咒，身中报应咒，皈神咒，召雷兵咒诀。
　　咒曰
　　唵。嗡咤姚公战，速入泥丸。吾奉玉帝劲摄。唵。吽咤腾穹隆，速入泥丸。吾奉玉帝勑摄。
　　祈雨符
　　又
　　咒曰
　　上帝敕命，考召雷神。角亢使者，霹雳凌空。风伯使者，翼翰摧凶。驱龙摄电，蒋毕运风。吾符告下，有雨急通。急急奉
　　雷霆都司律令敕。午敕午敕午敕午。
　　右符卯文，东炁，雷局打下此符。专兴云掣电用砖书，龙井水中。
　　行持内用
　　凡内炼，须要时时勤行为上。弟子念师，师不离弟子。我身动则有神，倏在目前。凝神定息，念大威德咒。见吾身中皆是雷火，丹天世界一窍中元神如已状，口念唵吽霹雳震动八门咒。见婴兄冲至心官斗府，火光豁开，即是火界，仿髴面前。见师随我元神至顶，见大赤天帝，心拜跪奏，乞差李祝元君及别将，皆可得旨。则回神，念吽腾咒，仍复元室为元神。念九炁咒一遍，呼吸炁迸，自天目出，并呵心炁。再念唵吽吽兜术咒，不计遍数。想念诸将皆在目前罗列，再念九炁咒一遍。祝事毕，念小金光咒。仍收归元室为元神，再念大威德咒助之。
　　召诸将秘咒
　　至秘不可轻易。
　　唵吽吽兜术梵应雷轰摄。
　　总敕符咒
　　祈晴祈雨治祟皆用，此乃太乙秘讳，不可轻泄慢易。
　　务猷收，皈会昌。总万炁，入元宫。摄。
　　上书催行下咒
　　唵啒□呵唵咈耶。准祖师大教敕。
　　出神咒
　　唫唫皆是我，□□□□也。是吾如意耶，唱耶昌精耶。唫发咤奉，请镇灵洞天。万象森罗，齐摇法鼓。卫魂王主，八万四千身神等众，侍吾左右。吾今识神定志，呼召身中五体真官，诸雷吏兵。与吾飞神，遥往天阙。奏陈事目，即达帝御。令我所作所指。一如所愿。急急唵吽霹雳震动八门顺律希敕。台光上出泥丸，爽灵速奔地户，幽精为吾传送，吾奉混元玉敕。
　　凡用事，须在寅时上四刻，入室，用眼观心，呵出秽炁三口，然后鼻引元始青炁入口，舌拄上腭，搅华池神水，用青炁下入丹田。后想入两肾中间一点之内。遂暝目，想左目为日，右目为月，阴阳二炁相交姤，下入丹田青炁之中，寂然无为，任其炁自然上升於心，后归于肾。少顷二炁相会於黄庭，结成一团金光，如火炼金丹丸相似。身非我有，但有五炁从五脏出，拥此一团金光，自夹脊而上至泥丸。忽见金光裂开，有一真人，如我本相，合我为一。少顷方想真人泥丸上出一炁，化分三清八境诸天上帝，及本法中将吏。方随意祝白某事。毕，寂然无为，只见一团金光，遂吸入黄庭之内。玄妙秘之。
　　法海遗珠卷之五竟
　　#1家书式：《道法会元》卷一九四《太乙火府秘旨》亦有收，文字略有小异。
　　#2开心舌符：《道法会元》卷一九二《太乙火府通神内殿祈祷秘法》亦收，符形大同，文句稍异。
　　#3跨鹤符：《道法会元》卷一八九《太乙火府奏告心文》亦
　　收，符形大同小异，然文句甚丰。
　　法海遗珠卷之六
　　三宫内旨#1
　　火师#2曰：凡召雨如绳者，有雷有电。无风即召风伯神君。恐风伯不至，定行水涝之灾，急宜回坛谢雨，书回鸾符二道，桃木香烈火焚之，金钱甲马各十分，按五方焚之行同处所。雨通即行，不可久驻。先於治靖，入室，定志安神，集诸雷炁还元，然后他适。勿令知之。
　　风雷雨晴云秘用
　　音夭存祖炁肺
　　运从天目出
　　音哄存祖炁肝
　　胆炁从天目出
　　音挥祖炁
　　肾宫起
　　音欻祖炁
　　心宫起
　　音吸祖炁
　　肾宫起
　　用前秘随祈风雷雨晴云随事
　　书入圈内默运神机妙在至诚
　　　　玉帝亲机雷方
　　向此方置香案，召之立至。
　　正戊，二巳，三午，四未，五寅，六卯，七辰，八亥，九子，十丑，十一申，十二酉。
　　右步罡飞诀，向此方取罡炁，吹此方。动雷，向其方焚符冲激。
　　雷师训语
　　心外无法，法从心生。心定则炁聚，炁聚则神聚，神聚则万神俱会，神聚则金光四集。哑哑□，此三炁为万炁之祖，万神之宗。用之开八窗，动九窍，诸神出於虚无，散於有质，藏则归于六合，隐於山岳之中。即闭藏而平息，诵制雷金光咒而止。
　　雷檄秘文
　　上三圈乃三行之，首书总召符后。
　　　唐 　李 　土 　姑 　蚕 　照 　未
　　丁 　如 　 坠 辉 　岂 　迭 　同
　　铁 　失 　捷 净 　荡
　　玉皇告命
　　书此文则不用符后檄文，用檄文则不必用告命。
　　敕召符
　　凡书符，先念咒曰
　　天澄地清，三光同明。丹天焕耀，五符合灵。元始有命，召降宸庭。急急奉霐令勑。玄房中丘德明律令。
　　咒毕，存总召二大元师罗辉景耀，持幢节，朱衣大袖，乘紫云至坛前。吸炁一口，吹纸笔上，却书符。
　　元始一炁 天元混合　　五脏五府
　　二炁交周 万象周流　　化形天邹
　　周罗天地鬼哭神愁收缚旱魃破
　　庙除凶急急奉神霄帝君律令勑
　　运一炁入符，书崔子文、史珪璋、玉清玉女玄飞英、太虚童子罗青阳四神八符。再念咒曰：
　　上帝敕命，敕召众神。摧山倒岳，霹雳震惊。龙神速会，掷火流铃。令咒四集，曷敢不临。违符逆命，上有宪刑。一依玉清真王律令。
　　昏黑列宿符
　　太初混沌太极杳冥太素立绕二仪
　　合形三五纵横四七耀灵三五将军
　　峰前十二句　　　幽灵至雷霆。
　　　　　　　　　
　　徐一句一剔　　　降一句一剔。
　　都天雷公呼雷震风青雷赤炁动按九宫赤雷白炁上游玄穹黄雷青炁雷遍虚空黑雷黄炁太极元充白雷黑炁下游玄酆周天雷火炎炎赤风何神不伏何鬼不从
　　北灵黑历九丑紫童风伯雨师驱雷饮虹神符一到万鬼无踪急急奉玉皇上帝勑
　　上清玄穹擎天拥雾大将军
　　魏雄飞只今驱雷速起上清玄穹托电飞雷张宏可只今驱雷速起存二将军并金甲青面魏一手斗印一手仗剑张一手托山一手持剑山下有电光飞出
　　敕咒
　　道君运化，湘水星平。君毋东覆，都师应灵。众星摧伏，九胜台光。河都洛瑞，九空变迁。虎鞭威摄，福德总权。从事催度，太始命传。都雷奉敕，受命先天。急急如道祖元阳至尊律令。
　　师曰：此十二位，乃雷霆六合内座总星灵官仙吏，天罡炁冲，随月将对取，应干符皆用此炁加之。
　　三皇九星真檄符
　　凡建坛三日无，应当用此符。
　　作用存肾
　　水上升
　　书符咒
　　九炁丹元之炁，助吾之目。五方五老正炁，助吾之腹。风云雨电，为吾驱逐。元皇真炁，周流天地之轴。风车雷车火车，驱起潜龙隐蜃，社令之属。上升风输，中发水轮，下发火轮，焰焰烈风，摧山倒木，雷火前奔，后驾地轴。敢有违慢，摄赴天狱。急急如都天大圣律令敕。
　　两手雷局，运风雷火车，自两耳而出o
　　遣檄咒
　　威令发天庭，付与威令兵。都天欻火将，蛮雷奉命行。敢有不顺者，酆都灭汝形。元皇有此令，闻令急须听。三界鬼神祇，咸皆禀吾令。不得违时刻，吾在坛前，立待报应。疾。
　　两手雷局，自腰勒至两耳，喝遣，立有报应。口授玄妙，作用五方之炁。念咒：
　　唵摄馘那，五方五雷。唵。风火叉罗，鸠罗闪鸠。陀昊猛黄，荆钊振宗。火急变神，风雨大作。甘。
　　右雷局，存神入符，风雷火车黑云自耳出。
　　流金火铃符
　　此符实雷中之玄机，受持者每日念集灵召雷洞章，专领三十六部神霄火吏，保举成功，修炼升仙，殄灭妖氛。朱书，吞服，三界雷神稽首。乃天真之魂，上圣之威。书符，取东南巽炁入符。
　　诵洞章咒十四遍，取东南炁入，加金光咒灵书。勤而行之，雷神自然通灵，升仙之道乃得矣。
　　回鸾真符
　　墨书，破水穴，加后咒。
　　咒曰
　　六丙之精，六庚之精，太乙所治，主兴黑云。风伯前导，雨师后巡，天帝有令，使召汝形。不得违令，如上逆清。急急如律令。
　　法於浄室供养大神真形，开乾破巽，埋此回鸾真符，用水浇四方，念木郎咒，噀水，立有报应。
　　木郎咒
　　乾晶瑶辉玉池东，盟威圣者命青童。
　　掷火万里坎震宫，雨骑迅发来太蒙。
　　木郎太乙三山雄，霹雳破石泉源通。
　　坤震巽土皓灵翁，猛马四张欻火冲。
　　流精郁光奔祝融，巨神泰华登云中。
　　黑旛皂纛扬虚空，掩曦蒸雨屯云浓。
　　阏伯撼动昆仑峰，幽灵翻海玄瞑同。
　　冯夷鼓舞长呼风。蓬莱弱水兴都功。
　　六一捷疾先御凶，朱发巨翅双目彤。
　　雷电吐毒驱五龙，四溟叆叇罗阴容。
　　一声四海皆昏蒙，雨阵所至川流洪。
　　金光流精斩毕虹，洞阳幽灵召灵窿。
　　玉雷浩师变崆峒，虚皇太华扫妖虫。
　　君亮元皇号前锋，祠泉恣蜃威天公。
　　欻火律令翻穹窿，鞭击妖魅驱蛇虫。
　　句娄吉利炎赫踪、登僧泽赜悉听从。
　　织女四哥心公忠，辅我救旱助勋隆。
　　赤鸡紫鹅飞无穷，摄虐缚祟送北酆。
　　敕紫虚元君降摄。急急如火铃大帅律令。
　　起雨真符
　　黑素朱书，召龙行雨。
　　右符掐子丑坎文书之。或书铁札，投龙潭中，亦可。
　　熏邪符
　　天官斩神 地官斩鬼 水官斩精 缚鬼将 左青龙孟章 右白虎监兵 前朱雀灵光 后玄武执明 甲辰甲戌入中宫 麒麟
　　手执螣蛇千万丈口吐火光烧杀三十六种逆天无道下邪鬼贼急急
　　祖炁入
　　右符成，念唵吽吽，众神稽首咒，火铃咒，勑之。内加摄字。头目痛，巽出笔。病在体下，向下出笔。疖毒，就涂内。念：
　　太上斩赤毒摄。九遍
　　天蓬真形符
