<!-- { "loadSidebar": true } -->
　　大定寂然，注射先天穴，存金光化为明月，自两肾中间，直透顶上，化身为上真。次存脐下清水中，有天关地轴交媾，龟北面，蛇南面，口吐青白二炁，自脐间出，与外二炁交媾。兆吸来咽下先天穴，分入两肾，左青右白之炁，与中间黄炁合媾，至脐间黄庭凝聚。次运心火下降，炼此聚炁威光可畏，成紫金丹。运夹脊，上透过重楼，将至顶，以鼻引清炁，从鼻根直提上冲，存二神乘红黑二炁，分左右出，与天门地户降出二将合，而乘金光中立，忽合为内丹，送入元穴，大定。如书符时，但闪目七作，念金光咒一次，存神为上真，闪目提出二将，存外将降合而行。
　　神运符
　　唵唵□□吽咥乾□□摄丑未斗存银色合吹入 太阴化生辰文水位之精戌真精变化丑交媾丙壬未闻吾呼召中火急降临子存金光合中宫入 唵茹宾秀铎罗火摄掐未丑斗存赤色合呵入 天敕金德郁苟灵掐戌辰斗存精入 唵茹□獬摄目存摄入 敕召石精南毕帝掐辰戌斗存将入 唵□遂后摄目存摄入 存白色字自中天而降入 念唵□□啰□咤利婆诃运成一块紫金，光如日轮大，照耀三界，鬼神潜伏也，再加唵吽吽，众神稽首，邪魔归正，敢有不伏，化作微尘，急急如
　　玉皇上帝律令敕
　　摄亡合唵弗怜罡神摄降神念唵弗灵其几神摄常用念唵袅娜浙制摄
　　蒙附水
　　握固，大定，丁立，舌搅待水满口，三咽至脐间，双局送下，冲动平日所纳火丹，以雷局运旋，觉如雷声直起，闪目作雷电火光，在水中布入。先存水为黑海，次待雷电入海中，与海底白光闪射，隐然见毕帅乘黑虬在内翻涌，但见金波荡漾，电火交飞不住，照耀人目分明，其水涌沸万丈，吸来，先自脑后连局打去，就以口中水，分作二次噀去，存黑雾自下涌起，急以口中余水，自前合去，化金光从上罩下，存将入体行事，不见童子。
　　蒙附咒诀
　　火丹内运冲发雷车
　　唵坎咤坤那震盘巽曲中大乾黑兑敕艮摄。高文出
　　蒙附符
　　虚中空中水中地上罩童子。
　　大定存中丹田如前运转念三七次取外炁咽下合化聻□□三字金玄赤色冲上十二重楼红左黑右空中如后用水罩之黄额门出中玄帝左苟右毕乘各色炁立如降则存将入体 吉精虚摩尼天中白炁吞摄抢子午斗取入中官合化 祆神□音田赤役苟□掐合丑未斗南赤炁入左肾化 □景月华精毕帝掐子午斗取北黑炁入右肾合化 以本身前造化提起从目中出青白金炁而下仍以水洒加太阴咒金光咒七字咒入虚书旛上以双手斗诀番压加煞炁布旛役毕帅守亡附旛如入体加蒙魂水存亡体 唵□石真南毕帝倒书涂之坠下掐亥戌兑子丑卯寅斗覆手坠下存定
　　腾降咒
　　金星金星，速现真水。水精火精，速现真灵。人魂附鬼，鬼魂附人。水火既济，火急降灵。灵魂灵魂，即便通灵。收魂摄魄，不得久停。手提魂袋，巡游乾坤。生魂入袋，鬼魂附身。如若有违，考打阳魂。二将疾速，火急通灵。急急如律令。
　　拷咒
　　雷电雷霸，霹霹形，勑神劫煞。唵。吽吽娑诃。急急如律令。
　　缚咒
　　黑丑陀申□巳盘寅咤未哪子摄。午
　　催辖咒
　　唵。神叉鬼叉大降疾。喝将吏疾速缚下
　　右咒毕，祟蒙魂入炁风咒，存童魂被罩住，空洞中有诸将监缚。
　　役将咒
　　黑龙骑，驱魂精。存将持铁索入黑虎骑，驱魂神。存将持铁甲入铁龙铁虎铁骑，速缚魂神疾。存诸将吏缚祟入体
　　醒魂咒用水解
　　天灵节荣，愿保长生。太玄之一，守其真形。五藏神君，各保安宁。急急如玉皇上帝律令。
　　帝壮符
　　贪巨禄文廉武破斗 念太阴化生咒存帝接北方降存肾炁自尾间出黑炁 天蓬天猷黑煞玄武元帅摄存大黑苟獬黑露毕狻摄 急降天神急附亡魂急捉鬼魂急摄精邪 五方五帝敕 将咒掐贪巨禄文廉武破斗 将咒掐□□□□□□□斗 念金光咒作雷声运用入 一转收城隍二转监当境三转收家亲四转收鬼王五转收五道六转收司命七转收捉患人身中一切邪鬼妖魔外祟等押赴魁罡之下受死不得动作
　　敕咒
　　上清三景，总炁上元。八景冥合，炁入玄元。中有二将，辅佐重玄。黑风霹雳，黑雾昏腾。为祸下鬼，驱出患身。急急奉北帝律令敕。
　　响报符
　　唵□智洞葛瞿摄掐巳文 啼苏屠獬摄 唵□茹狻摄 唵瞿吽呢□摄 念金光咒作用取天门金光字入 唵□□吽咥乾□□摄坎文北炁唵茹宾秀铎罗火摄高文取南炁 开天门闭地户留人门塞鬼路穿鬼心破鬼肚 唵嘘□乾萼摄唵共利喡车摄煞文北炁
　　右符朱书，用黄纸七寸，书成后加焰焱炓三字，迭书足下，仍念唵焰灼□□□摄，至夜静时，用金钱甲马烧於灶中，求报应也。
　　敕咒
　　翼轸二星，水火化身，移山倒岳，过海飞魂。黑云叆叇，雷电奔腾，急捉妖魅，不得久停，太上有敕，火急奉行。急急如北帝律令敕。
　　右咒毕，书符成了，却於足下停笔一圈，呵心炁一口入，出笔，存一条火索周围患家，随笔一剔，存索掷起声，如霹雳，光如掣电，迸火无边，响彻三界矣。
　　咒枣治万病诀
　　凡行治病法，先以好药枣一枚不破者，左手掐斗诀，如甲子日以枣尖朝斗口，如乙丑日以枣蒂朝斗口，反手按背心，右手剑诀按心前了，侧头向左，次念秘咒曰：
　　唵。吽吽碧碧澄澄摄。一炁七徧
　　右咒毕，存天罡真炁三道，取剑锋火炁入枣中，以剑诀指定，再念密咒曰：
　　汝乃树之精，吾乃天之灵，借汝树之精，助吾天之灵。急急如律令。一炁七徧
　　右咒毕，然后除剑诀，却以□□□□□□□斗，自午至子，运成雷局，打
　　入枣中，存如红码碯色也。仍念默咒曰：
　　急急奉上帝敕。
　　法海遗珠卷之三十四竟
　　#1《紫微玉音召雷大法》：宋元西河派所传。《道法会元》卷二四一至二四三所收《雷霆三五火车灵官王元帅秘法》、《豁落灵官秘法》、《南极火雷灵官王元帅秘法》，皆为萨守坚传授，系同一法统，可资参证。
　　法海遗珠卷之三十五
　　太岁武卷雷法#1
　　将班
　　正将地司太岁殷，名郊。
　　赤体，青面，青身，焦黄发竖起，顶上一骷楼一个，项带骷髅八个，豹皮护臀，两眼出两手，右金锺，左印，中两手，左黄旛，右豹尾，下两手，左戟，右火剑，印堂中金光一条射人。赤脚，足下及徧身俱是飞火。
　　副帅亚大将侯彪。
　　大黑道五鬼大神张金。
　　黑道灭门大祸将余文。
　　吟神三煞大将耿通。
　　奏书主簿薛深。
　　博士大将昊友。
　　力士杀鬼大将赵玉。
　　十恶大败将何仲。
　　曲尺大耗吞鬼大将封孟。
　　腾魂摄魄大将罗士文。
　　赞神伏神大将谢飞廉。
　　红钞照道红奁大神覃造。
　　青牛金狗大将卢德。
　　青龙大神马文。
　　白虎大神陈友。
　　朱雀大神冯逵。
　　玄武大神汤恺。
　　黄旛大将王德。
　　豹尾大将丁胜。
　　病符大将马冲。
　　丧车栗佑。
　　神荼徐松高。
　　郁垒桑伯源。
　　黄銊大将关萨。
　　东方大将金文正。
　　南方大将杜机。
　　西方大将羁杓。
　　北方大将吴正达。
　　中央大将李惠。
　　七十二候大将宋行文。
　　二十四炁大将韩宝。
　　急捉大将蒋銊。
　　人神神君凶神恶杀一切神吏。
　　炼将出合
　　凡炼将，先凝神定志，存黄庭即中官，有黄土块分明，仰头，以鼻取中天黄炁入心，心火上接，反被外黄炁捺下中官，内黄炁上接火见生之，三炁混合，皆成黄炁，发运上口，呼出升中天，一合坠下，以鼻吸入中官。再运此团金黄炁，呼掷地上，散满乾坤，人我诸物尽无，但见黄炁浓盛。以右手剑诀叉腰，左手雷局运肾，雷从夹脊至耳出，打开黄炁，飞火迸出，内见元帅。兆侧身就吸，取将印堂中毫光，□下丹田，过尾间，合两肾中金光，从夹脊冲上泥丸，出化为金光，兆以鼻吸金光，吹罩元帅。若策役述意书符，若常炼就，将金光团运成弹丸，渐如星，以鼻吸纳入中宫。若要用，提出用之。
　　召咒
　　谨召岁君猛将，闻召速临，急如星火，迅若风雷。祛云掣电，掷火流星，黄旛前引，豹尾后随。七十二候，二十四炁，十二禁忌，恶杀当先。逢妖寸斩，遇鬼灭形，前祛九丑，后灭山魈。飞龙土怪，镇伏魁星，吾今召请，火急降临。有违帝命，风火灭形。谨召地司猛吏殷郊急至，奉上帝律令敕。掐玉诀，密念：天符魁玉女敕煞摄。
　　右咒毕，存将至，随事迷意，然后书符。
　　敕笔咒
　　出自中央祖，戊己化为土。万神尽皈依，百邪不敢觑。九曜藏我身，五帝管星数。黄河水逆流，五岳崩摧去。大林尽飘扬，三春叶焦黄。吾寄斗牛口，万万魔精走。土地保吾正，炎光聚死灰。若教吾一怒，开眼再观觑。锁定把中央，须教万物藏。神印都一照，万邪随印灭，尽化为凝血。急急如中宫大圣土宿敕煞摄。
　　三敕符掐玉诀
　　奉中宫土宿勅 殷郊速至 众神禀令 杀鬼吞魔
　　敢有拒逆杀鬼无休 岁君土杀火急奉行天符魁玉女敕煞摄存将入
　　地司大将准令奉行随意述事速急施行
　　唵罗天大火光陀罗尼敕摄掐煞文取罡炁入
　　后加此敕念吾奉玉清上帝敕上清上帝敕太清大帝敕次念唵都卢帝萨婆诃再加霐三字仍存脾炁升泥丸化中宫土宿内有一金兀字脾金炁引入符中
　　敕符咒
　　天地玄宗，万炁之根。广修万劫，证吾神通。三界内外，惟吾独尊。顶有金光，覆映吾身。视之不见，听之不闻。包罗天地，养育群生。受持万徧，身有光明。三界侍卫。五帝司迎。万神朝礼，役使雷霆。鬼妖丧胆，精怪亡形。内有霹雳，雷神隐名，洞慧交彻。五炁腾腾，金光速现，覆护符形。急急如律令。
　　腾魂咒
　　急急迷胎光，未昏幽精，午移爽灵。巳天乾地坤日卯月，酉水子火午交接，上下腾魂，坚固如铁。谨召太岁殷郊速至疾。黄黑光芒，幽威十方。岁君速降，天地延昌。通哩贺都大圣，威灵疾速敕摄。咤咭哩咤，丙灭凶邪。急奉玉皇上帝敕。
　　捉咒
　　灵元大法师，五方急捉使者，翻天覆地，速摄邪鬼。不问亲疏，无分高下，急急捉来，速速疾疾。唵。天皇君急速摄，降魔摄。急急如律令。
　　逐禁符
　　岁君猛吏闻召速临急如星火迅若风雷驱云掣电掷火流星黄幡前引豹尾后随七十二候二十四炁十二禁忌恶杀当先逢妖寸斩遇鬼灭形前祛九丑后灭山魈飞龙土怪镇伏魁星吾今召请火急降临有违帝命风火灭形急奉三清大帝敕次念天符魁玉女摄掐玉文剔入
　　谨召地司太岁殷郊将军急遵
