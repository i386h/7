<!-- { "loadSidebar": true } -->
　　一方，常山切片子，用鸡子清搅匀，饭上蒸三次，去鸡子清，以常山晒乾为末，捣饭为丸，临卧清早酒吞下二十丸，不吐不泻即愈。
　　又方，青蒿、薄桂二味，各为末，寒多多桂少蒿，用老生姜二两重，连皮捣汁，和热酒调服，以衣被盖卧即愈。一热多多蒿少桂，亦依前法，服桂蒿三七分用。
　　又方，不问久年近日，神效。
　　右用常山一两重，瘦如鸡骨者，锉碎，用好醋浸一宿，瓦器内煮乾，锉为散，每服二钱重，水一盏，煎至半盏，去滓停冷，五更初服之，不吐不泻神效。
　　又方，知母、贝母、常山、槟榔等分，锉碎，酒水各一盏，煎至半盏，去滓，用绵盖定，露一宿，五更乘冷面东方服之。不问寒热，疟人久年不瘥，一服见效，但不可令妇人煎。
　　治赤白痢方。
　　右诃子六个煨熟，六个生用，去核取肉，焙乾为末，赤痢用生甘草煎汤调下，白痢用炙甘草煎扬下，只空心服之，甚者不过再进。
　　治痢丸子。
　　大半夏二个　巴豆七粒，去壳　百草霜一钱　京墨一粒，如半夏大
　　右并碾为末，用黄蜡三钱重，清油少许，溶和为丸，如绿豆大。每服七丸，红痢甘草汤下，白痢乾姜汤下，裹急后重根壳汤下，夹食感冷泄泻乾姜汤冷吞下，暑泻冷熟水吞下，神效难尽。
　　治禁口痢，其证有冷有热，有冷热不调，皆须先发散表裹，如手心热、目赤是热，宜用败毒散，加陈米煎服；如手心冷，及纯下白痢者是寒，宜以莲肉不去心为末，用米饮调，每服三钱重，候进饮食，然后随证冷热治之。
　　又方，用红木仅花不用蒂，阴乾为末，先用面煎饼两个，以花末糁其上食之，食时先以汤灌开口为末。
　　又治热痢，柴胡、黄苓等分，半酒半水煎七分，浸冷，空心或早服，若血痢多加黄苓。
　　又方，盥梅除核一个，合好春茶末，用醋汤调服。
　　转筋泄泻，陈艾、木瓜二味水煎，入醋少许，盥一捻服之。
　　一方，吴茱萸三钱重，同艾煎汤一碗半，分作三服，即效。又如药不便，只用艾叶、生姜煨，同煎热服。
　　搅肠沙证，发即腹痛难忍，但阴沙腹痛而手足冷，看其身上红点，以灯草蘸油点火烧之。阳沙则腹痛而手足暖，以针刺十指背近爪甲处一分半许即动，爪甲而指背皮肉动处血出即安。仍先自两臂捋下其恶血，令聚指头出血为好。又痛不可忍，须叟能令人死，古方名乾霍乱，急用盐一两，热汤调灌入病人口中，盐气到腹即定。又将石沙炒令赤色，冷水淬之良久，澄清水一二合服。
　　又方，陈樟木、陈皮、陈壁土各等分，水浓煎去渣，连进三四服即安。
　　治霍乱吐泻，诸药不纳。
　　绿豆　胡椒各四十九粒
　　右二味研碎，水煎服。如渴甚，研为细末，新及井水调服，其效如神。
　　又霍乱洞泻不止。
　　右新艾一把，水二碗，煎一碗，顿服。若无新艾，旧艾叶浓煎汤服。
　　又方，木瓜一两　茱萸半两，汤泡七次　茴香二钱　甘草二钱
　　右锉，每服四钱，水一盏半，姜三片，紫苏十叶煎，空心服。
　　治痈疽发背初生灸法，累试有验。
　　凡人初觉痈疽背发，已结未结，赤热肿痛，先以湿纸覆其上，立视候其纸先乾处，即是结疽头处。取大蒜切成片，如当三钱厚，安在头上，用火艾壮灸之三壮，换一蒜片，痛者灸至不痛，不痛者灸至痛时方住。最要早觉早灸为上，方发一二日者，十灸十愈；三四日者，六七愈；五六日者，三四愈；过七日，则不可灸矣。若有十数头作一处生者，用大蒜研成膏，作饼子铺疮头上，聚艾烧之，亦能安也。若背上初发赤肿，内有一粒黄如粟米者，即用独蒜切片，如前灸法洽之，次日去痂，脓自溃已。
　　竹筒吸毒方，诸般恶疮并治。苦竹长一二寸，用头节妙，刮去青皮似纸薄为佳，其大小随疮斟酌，应毒疮初发时用。
　　白蒺藜　苍木　乌桕皮　厚朴各五钱重
　　右四味□咀，用水一铫，同前竹同煎煮，以药捋乾为度，乘竹筒热，以手按之於疮上。顷之其筒自枯在疮上，不必手按也。仍更用前药分两，再煮一筒，候前竹筒冷，以手拔去，再换热者如前法，其脓自吸入筒中，而疮愈矣。
　　十宣散，治痈疽。
　　凡痈疽皆由气血凝滞，风毒壅结，此药发散风邪，流行气血，排脓#4止痛，生肌长肉，未成者速散，已成者速溃，五毒不试，而坐收功效。许学士云：昔有若背疡者，诸药不痊，乃用此方，热酒一升，下药五六钱，少顷顿减七分，数服后疮溃脓出，半月疮口遂合。又有妇人股间肿如碗，服此而安。又有脑发者，服药醉饮衮卧，醒而病去，但选药精妙，服药贵多，服至疮口合更服，所以补前损、杜后患。不饮者，浓煎木香汤调下亦可。仍略用酒为佳，药品於后。
　　人参用新罗者，去芦，细锉焙　当归川中大如马尾者，净洗到焙乾 黄蓍用绵者，如箭竿长尺余不开叉者，净洗寸切，槌碎，擘如丝状，盐汤浸透，微火炙酥，再到 川芎好者，净洗切焙乾 防风新香者，洗切焙 厚朴厚而紫者，去粗皮，姜汁淹一宿，炒焙 甘草 桔梗有心味苦者，洗去芦，切焙 白芷 桂用卷薄者，去粗皮，不见火。
　　右十味，取净极乾方秤，人参、当归、黄曹各二两，余七味各一两，除桂外一处为末，入桂令匀，每服三钱加至五六钱。桂须多买，取净末秤。凡信心精合，多服必效。
　　黄蜡圆，治发背痈疽，诸般恶疮，皆效。有人遍身生疮如蛇头状，服之亦效。
　　右白矾不拘多少，生用为末，每矾一两重，用黄蜡七钱重，溶开出火，倾入矾末，和匀，如梧桐子大。每服十丸至二三十丸，不拘时，米汤或温熟水吞下。如未破则内消，已破则便合，不过十数服必效。如因服金石药毒所致，亦宜服此。又只吃白矾末一二十匙，以温汤咽下亦效。黄蜡须是山蜡，色黄者为佳。不动脏腑，止疼痛，不问老少虚弱，皆可服之，大能护膜救心，防热毒内攻令人危困，妙难尽述。
　　柞木饮子，治发背痈疽，已成未成，并宜服之。药简而贱，便於救贫。
　　乾柞木叶四两重 乾荷叶心蒂 萱草根 甘草节 地榆四味各一两重
　　右锉为散，每服半两，水二碗，煎至半碗，分作二服服之，早晚常进，病愈为度。成脓者自溃，未成者自消，忌一切毒食。
　　又治痈疽，鸡笼樱叶研烂，入盥少许，傅之留出痈赀立效。
　　治瘰不问已破未破，用乌鸡子顶上开窍，搅青黄匀，却以钱系班猫一个，去头翅足，入鸡子中，纸糊盖之，饭上蒸熟，剥去壳，去猫，空心吃鸡子，一日一个，以瘥为度。
　　又方，不蛀皂角三十条，作一束，以棕榈裹之，缚定，於厕坑内浸一月取出，於长流水内再浸一月，切不可用死水浸，去棕晒乾，不可焙，捣罗为末。每皂角末一两，入麝香半钱，全蝎七个，研细拌匀，每服二钱，温酒或汤饮任调服之，不过二三两重即安。
　　治疔疮，凡疔疮不破，财毒入肠胃不治。
　　右用蝉蜕一味，为末，蜜水调半碗，饮之，及用其末津唾调涂疮上，疮口自溃。
　　一方，乌梅三四个，取肉打烂，以绢片紧缚在疮上，却将菊花及根苗擂酒饮之，不饮酒者用汤，次日晚拔去乌梅自溃。
　　又方，生蜜与隔年葱一处研膏，先刺破，后上药，用帛缚住，如人行五里久，觉疔出后，以热醋汤洗去。
　　治臁疮，血蝎一味，研末，傅疮上，以乾为度。
　　一方，谷丹、无名异细研，清油调搽，湿则乾傅其上。
　　又秘方，窑灶内黄土累经烧过者，研细，入黄柏、赤石脂、黄丹、轻粉末拌匀，清油调，油绢盛药贴疮上，外以布绢缚定，其疮纵痒，不可以手开动，直至数十日后疮愈去之。
　　治疰疮、疥疮，雄黄、硫黄、黄连、蛇床子、剪刀草焙乾。
　　右等分为末，用巴豆七粒，麻油煎巴黑为度，去豆，候油冷入好轻粉，用前药末调涂之。
　　合掌散，治诸般疥癞疮。
　　马兜铃子一两半，生为末　白矾二钱半　硫黄三钱，二味别研
　　右以清油匀调涂手上，搓热呵之，以鼻嗅翕其气，其疮自安。
　　治恶疮肿如梅李小豆者，用：
　　吴茱萸一两　小蒜二两
　　右研合傅之，日三换，以好为度。
　　治多年疮口不乾，冬瓜叶焙研末贴，累效。
　　治奶痈，蛇蜕一钱，烧灰，甘草半钱，炙为末，温酒调下。如已破，用前药以生油涂。
　　一方，皂角烧灰，蚌粉，二味和匀，酒调服，仍用手揉散之。
　　一方，收五月五日粽箸烧灰，调酒服即散，累有效。
　　又方，马鞭草酒擂，炒如椎碎，姜一块，带热服一二碗，就以滓烚患处。
　　治水衡疮，栀子一个，去禳，入白矾一块於内，火中烧之，连壳矾为末，涂疮上，仍先用水洗今糁药。
　　治疳疮，炉乾石火煅醋淬为末，油调搽，加香茶孩儿泥尤妙。
　　一方，生银杏槌碎搽。亦可治阴虱。
　　一方，黄柏、鸡子清和炒三五次，为末，清油调搽，湿则乾糁。
　　又方，橄榄一个，全用，烧灰油调搽。
　　治一切头上疮，熟煮鸡子黄，炒令油出，以油将轻粉和匀傅之。
　　一方，平胃散一贴，入轻粉，清油调傅之。
　　治口疮，甘草、白矾等分为末，噙化。又研吴茱萸，醋调涂脚心。
　　又方，五陪子为末糁之。
　　又方，治三焦有热，口舌生疮，疼痛不可忍者用。
　　右以朴硝、五味子、滑石、黄檗蜜炙、白矾枯、黄丹炒、寒水石煅、玄胡索等分为末，糁疮上，良久立愈。
　　治诸肿毒痈疽，已溃令愈，未溃令消用。
　　右用草乌一味，为细末，井花水调涂肿处，留疮头勿涂，破者不可涂疮口，或加芙蓉叶尤妙。
　　治肾风，阴囊痒，手又白。
　　右用猜猪包，火炙令熟，空心吃，盥酒咽。又用糯草将皂角在草内烧烟熏之，十余遍即愈，吃药可服清心莲子饮。
　　治缠蛇丹，灶心土乾研，清油调涂。
　　一方，糯米粉和盐同嚼，唾患处。
　　一方，上绣铁丁磨水搽。
　　又方，马兰丹草擂醋搽之，即痊。
　　蛇头指痛不可忍，臭不可闻。
　　右用蜈蚣一条，焙乾为末猪胆汁调搽。
　　又方，黑豆生用为末，却将黄栀子壳一个，纳豆末於内，笼缚在指头上，即安。
　　恋眉疮，猪腿筒骨五根或七根，生打开取髓，入铜姚溶，却旋旋随多少入白胶香末，搅匀成膏为则，取出，於新砖上去火毒一时，研末，入轻粉，随骨数几贴，油调搽，湿财乾糁。
　　治咽喉，用川升麻一两重，煎水一碗，口含一时许，却吞下，三服愈。
　　又方，用白矾枯讫，置地上少时，出火毒，以口噙化妙。
