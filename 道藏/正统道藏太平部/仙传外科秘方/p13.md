<!-- { "loadSidebar": true } -->
　　治缠喉风，肥皂角一条，去子细锉，用清水一大盏，浸研绞取浓汁，入生麻一呷，筋#5搅匀，顿服，以鹅毛频搅咽中，吐涎为度，然后用解散风毒药治之。
　　又方，白药磨醋噙，吐出毒涎妙。
　　治重舌，白矾生、谷丹飞过、五陪子为末，用蜜调涂舌上，少顷用水嗽之，再涂，以安为度。
　　又方，蒲黄少许，搽舌上即消。
　　治舌肿硬闭塞闷乱，百草霜、食盥等分，井花水调涂舌上愈。
　　又治喉闭重舌，朴消、白矾为末，糁入口中。
　　又用好醋磨胆矾，噙吐涎妙。
　　治反胃，反胃之疾，十有九死，非药不效，良因辄强以食，或饮以羹汤，是速其吐，今得其说，不强以食，绝其羹汤，先投来复丹暑药，知其非伏暑证；遂投养正灵砂之类，饥则以饭炒香；乾啖之，一点汤水亦不与，三日后竟不复吐，饮食如初，治方用。
　　右以甘蔗捣汁七升，生姜捣汁一升，打和分作三服。
　　一方，枣子一个，去核，裹全班猫一个，用文武火煨毕，去猫用枣，空心服之，白汤送下。
　　又取驴溺汁，每日服一盏妙。
　　治反胃；九仙饼。
　　人参二钱　南木香不见火，二钱　甘草一钱　南星姜汁洗七次二钱重　半夏姜汁洗七次，五钱重　枳壳一两，去秾，面炒　白矾明净者，火枯，一两重　豆豉煅过，一两　厚朴姜汁浸，炒乾，五钱重
　　右九味，各依等分制过，为细末，候夜间晴时露过，以人参、厚朴煎汤，糊作饼子，小平钱大，慢火焙乾，每服一饼，用姜一大块，切作两片，夹饼子药，用纸裹浸湿，慢火熟煨，连姜及饼子嚼碎，以真料平胃散，调汤吞下。切忌诸般生冷，仍令病者宽心开怀，服药调理，方可见效。
　　治反胃久药不效，及小儿吐不止者。
　　右用好硫黄半两，细研，入水银二钱半，同研无星，每服三钱，先取生姜汁，酒一盏，煎热调药，空心服，调时逐渐着酒、缓调令匀，服了用被盖汁#6出安。
　　治消渴，神效散。
　　白芍药　甘草炙
　　右等分，为粗散，每服三钱重，水一盏半，煎至八分，去滓服，不拘时，日三服，疾止则已。
　　治消渴，神效圆。
　　蜜陀僧二两　黄连去须，一两
　　右为细末，蒸饼糊为丸，梧桐子大，浓煎茧皮盐汤，或酒，或茄根汤吞下。一日五丸，日增五丸至三十丸止，不可多，渴止勿服。昔旅店有客患此病，夜求水不得，酌釜中汤饮之而愈，旦往视之，乃躁茧汤也。
　　又方，用雄牛穿鼻木烧灰存性，为末，酒调服，或锉碎煎汤服之，数服见效。
　　治小便不通，乌桕木皮煎汤，调下五苓散，立通。如无药处，只以桕皮煎汤亦可。
　　又方，荆芥九钱，大黄一钱，煎服妙。
　　治大便不通，及老人风虚秘结。
　　右用陈皂角烧灰存性，以碗盖在地下一宿，空心酒下，立通。或以萝茯子擂冷水下，即通。
　　又方，大黄九钱重，荆芥一钱重，空心水煎服，即效。
　　又治大小便不通，经三五日者，用不蛀皂角烧灰，以米汤调下五钱，即效。
　　治小便出血，以车前子根叶，多取争洗，取汁频服，可通五淋。
　　治沙石淋痛不可忍。
　　右九肋鳖甲一个，炙酥令脆，研为末，酒调服一匙，以效为度。
　　又方，土牛膝净洗一握，水五盏，煮至一盏，以滓，以麝香、乳香少许，研细调服。
　　又方，黑豆一百二十粒，粉草豆寸锉，新水煎，乘热入滑石末一钱，空心服。
　　治血淋，多因虚损得之。
　　右用平胃散，每服五钱重，加龙骨一钱同煎，空心服之，数服见效。
　　又方，白梅烧灰存性，为末，入麝香少许，酒糊丸桐子大，熟水吞下五十丸。
　　治白浊、小便浊频甚者。
　　右用陈冬瓜仁，炒为末，空心米饮调下五钱许，多服见效。
　　又方，白茯苓四两，猪苓一两，水一碗，煮至半，去猪苓用茯苓，焙乾为末，溶蜡丸弹子大，每服一丸，早辰细嚼，用灯心、枣子、麦门冬煎汤送下，或服草藓分清饮。
　　治久患脾泄，生姜四两，黄连一两，二味锉碎，一同慢火炒令姜乾脆，深赤色，去姜用黄连，为末。每服二钱，空心茶清调下。或服前黄蜡圆亦效见痈疽方。
　　治水肿，黑豆煮去皮，焙乾为末，米饮调服，每服二钱重。
　　推车圆，治黄肿水肿。
　　白面半斤　明矾二两　青矾一两
　　右三味，同炒令赤色，醋煮米糊为圆，枣汤下三十丸。
　　又黄肿方
　　三棱醋煮　莪木醋煮焙乾　苍木米泔浸炒　厚朴姜汁炒　陈皮去白，各一两重　甘草半两　青矾二两
　　右前六味为末，后将青矾同占米粉和研，作糊为丸，每服五六十丸，米汤吞下。忌猪母雄鸡鹅牛羊等肉毒食。
　　秘方，治黄肿、水肿、酒黄积痛，并皆治之。
　　青矾半斤，米醋一大盏，和匀，瓦盆盛之，火上煅，自乾为度　平胃散　乌药顺气散各半两重
　　不忌口，可加锅灰。
　　右为末，打和煮醋糊丸，每服大丸用九圆、十一圆者，多至二三十丸，空心南酒或姜盐汤送下。
　　又秘方无名丸，治水肿病，心腹坚胀，遍身肿痛，咳嗽喘急，并□#7治之。
　　赤茯苓大戟甘遂各一两，切，忌甘草芫花半两 槟榔半两 青皮半两 黑牵牛半两
　　右总为末，薄面糊为丸，如梧子大。每服三十丸，随病虚实加减丸数。用之汤使如后：水肿海藻、破故纸、白木煎汤下；面肿陈皮煎汤下；肚肿升麻煎汤下；腰肿葶整子煎汤下；四肢肿桑白皮煎汤下；脚肿生米一撮，将水洗过米，次擦洗擂碎，用沸汤泡，饮送下。如苦大便来多不住，用冷水浸脚手便住。妇人胎前产后，切不可服此药。并要五更空心服之。如脚膝肿，服药后当合起两足而卧，令水流至脚间，从大小便出，则肿自消。其日不可他服别药，更忌甘草，并断盐半年，即不发矣。此药不可多服，又不可日日服，如一次取水不尽，当三日一次用药，其除二日可服生料五苓散、嘉禾散，相和用，姜枣煎服，以能理脾进食，清利水道，肿自消矣。
　　治便红，乌梅烧存性，不拘多少，醋煮米糊为圆，汤酒任下。
　　一方，黄连、柏叶焙，二味为末，空心酒调。
　　一方，荆芥穗、砂仁为末，每服三钱，糯米饮调下，日进三服。
　　又方，五陪子为末，盐梅捣膏，丸梧子大，每服五十丸，酒汤任下。
　　又治泻血，百药煎不拘多少半烧灰，半生用，研末，软饭丸，每三十丸，米饮下。
　　治肠风痔漏等疾，白芷一味，以米浴浸一宿，取出切片，用火煅地令热，扫去灰，将纸放在地上，以白芷铺上，翕乾为末，每日酒调下。
　　一方，皂角去子及皮，蜜炙为末，米糊丸，米饮吞下。
　　一方，苍耳叶或子，焙乾为末，蜜调服。
　　涂洗药，朴消井花水调洗，如要涂，用蜜和鸡苏丸并朴消调搽上。
　　一方，铜青、蜜陀僧各一钱，麝少许，为末，津液和调搽之。
　　痔疮突出，坐立不便，效速如神，韭菜净洗，以沸汤煎泡於瓦木器内熏之，通手沃洗，最佳也。
　　一方，西瓜皮煮熟闻香气，以上法熏洗。
　　又法，生姜切薄片，放在痔上痛甚处，以熟艾作炷於姜上，灸三壮，黄水即出自消。若肛门上有两三个痔，三五日后如前法逐一灸之，屡试甚效。
　　治脱肛，乌龙尾即梁上尘同鼠粪和之，烧烟於桶内，令坐其上熏之，数遍即不脱矣。
　　治咳嗽。
　　人参去芦　防风去芦　半夏汤泡　甘草　陈皮去白炒　桔梗去芦炒　杏仁去皮尖　麻黄去节　桑白皮去粗皮炒　紫苏　兜苓去筋膜炒，如无，粟壳代，去饬膜，炒乾　乌梅每服半个
　　右等分□咀，每服三钱重，生姜五片，煎至七分，去滓。睡至一更尽，通口服。或并滓或留滓，次夜服。量证轻重，劳嗽加五味子；五心烦热加地骨皮；口乾加人参、门冬；痰多加南星炮；腹胀加枳壳炒；胸满加枳壳；肺胀加桑白皮炒；大便秘结加大腹皮；夜睡多惊加人参、远志去骨；倒头不得加苦亭苈；喘急腰疼脚膝无力加木瓜、乌药；手足麻痹加乌药、防己；感冷咳嗽加乾姜、肉桂、细辛；失声加诃子、薄荷。发则咳嗽不已，别煎九宝饮加童便水煎服。吐红加茅花、藕节；吐咳红钱加蒲黄、茅花烧灰入药；咳粉红者加百合、五陪子、茅花，三件同烧灰存性；饮食不进加白芍药、白木，姜枣同煎；暴咳红者，及五心发热，别煎茯苓补心汤，加茅花、蒲黄煎；咽乾口燥加人参、乾葛；伤寒恶风，喘急咳嗽，别煎小青龙汤；四时感冒，金沸草散加桑白皮、粟壳；感风咳嗽，头疼，加川芎、白芷，姜葱煎；伤寒发热，咳嗽，去粟壳，加柴胡、黄苓；潮热咳嗽者，参苏饮徐徐煎服。孕妇只服百合散。
　　凡烧灰者，只入在盏内，倾药同服。服此药后，平老丸米饮空心下。
　　凡咳嗽，切忌生冷咸酸、烧煎炙炮、油腻酒面、羊肉子鸭、鱼腥豆腐、房事。
　　人参交龙散，治诸嗽不愈者。
　　人参　阿胶炒　款冬花　粟壳米炒
　　右等分，每服三钱，乌梅一个煎，半夜服。
　　二母散，治喘急，倒头不得，痰涎涌盛。
　　知母　贝母
　　右二味为末，临睡白汤温调服。
　　如喘急加苦葶苈末，久嗽不止加兜苓末，如无，以粟壳代，去筋膜不制。
　　黑龙丸，化痰治嗽，不问老少，远年近日，诸般咳嗽。
　　明矾枯　池矾枯，各一两　南星炮，二钱　百药煎二钱　五倍子一钱，米治浸一宿　猪牙皂一钱，去皮弦　乌梅肉二钱，炒乾　半夏炮，二钱
　　右为末，面糊丸梧子大，每服三十丸，冷嗽淡姜汤临睡下，热嗽茶清睡时下。
　　化痰圆
　　明矾枯，一钱　南星半生半熟　半夏泡
　　右为末，姜汁煮糊丸，小梧子大，每二三十丸，食后姜汤下。
　　旧本一捻金
　　知母一两　贝母一两　巴豆一十粒，去油
　　右研细，和前药令匀，每服一字，用姜三片，两面蘸药，卧床上细嚼咽下便睡，即定，次日必利。小儿止用一半
　　治失声。
　　皂角一挺，去皮子　萝卜三个，切作片
　　右水一碗，同煎至半碗以下，服之不过三服，能语声出。
　　治鼻衄，萝卜自然汁半盏，酒半盏，和匀，汤内温过服效。
　　又方，妇人发烧灰，香附子末擂匀，同点汤服。
　　一方，栀子不拘多少，烧存性为末，搐入鼻中，立安。
　　又方，郁金末，白茅花煎汤调服。又车轮上垢腻，丸成塞孔中妙。
　　如神丹，治头风头疼不可忍。
　　光明硫黄一两　硝石一两
　　右同研细，水圆如指头大，空心茶嚼下。
　　又方，三灵散，治八般头风，草乌、细辛等分，黄丹少许，为极细末，搐入鼻中。
　　萦虚元君头风丹
