<!-- { "loadSidebar": true } -->
　　右□咀，每服四钱重，水二盏，煮取八分，食后热服，以利下恶毒为度。本方有竹沥、芒硝，随证热轻重，当自加减为妙，立效。用此滓煎汤洗之，其疮立愈矣。
　　治瘰立效散，又名六一散，益元散，初发服此药即安。
　　滑石一两　甘草二钱
　　右先将此末每服一钱半重，用米饮调之，临睡进一服，半夜时再进一服。
　　又方，用刻芥穗　姜蚕　黑牵牛各四钱　重班猫二十八只，去头足翅，用糯米炒，要米黄色，去班用米
　　右总为细末，每服一钱重，五更初却用温酒调服之，等恶毒物从小便中。如小便无恶物行，次日再进一服；又不行，第三日早五更初，先进白糯米稀粥，却又再一服，更以灯草汤调琥珀末一钱服之，以小便内利下恶物为效，绝根不发。如肚疼痛不止，利恶毒不住，可用生冷茶补之。肚痛不止，用防风擂水解之，前药不可多用。
　　牛旁子丸，治风毒结核，瘰肿痛不止。
　　牛旁子一两，微炒　何首乌一两　乾薄荷二两　雄黄二两　牛黄二钱　麝香二钱　皂角七皮，水二升，槌汁炼膏
　　右以前药为末，用皂角膏丸，如梧桐子大，每服二十丸，煎黄耆汤下。
　　四圣散，治瘰，去利后用此补之。
　　海藻石#3决明　羌活　瞿麦穗各等分
　　右总为细末，每服二钱重，米汤调下。
　　经验治咽喉品#4
　　夫咽喉者，为一身之总要，与胃相接，呼吸之所从出。若有胸膈之间蕴积热毒，致生风疾，壅滞不散，发而为咽喉之病，喉内生疮，或状如肉腐，为肿为痛，窒塞不通，吐咽不下，甚则生出重舌。治之尤宜先去风痰，以通咽膈，然后解其热毒，迟则有不救之患。又有热毒冲於上腭而生疮，谓之悬痈，及腑寒亦令人咽门吐吞不利，临病须审详其证，施以治法。
　　化毒托裹散，治咽喉风热上攻急闭，腮颊肿痛，并双峨、单蛾、结喉、重舌、木舌，并皆治之，以利即解。
　　玄参　木通　大黄生用　淡竹叶　山栀子　生地黄　灯草
　　右□咀，每服水煎温服。
　　灌嗽急解
　　右用水、清油调皂角末，百草霜吞下亦可矣。
　　山豆根汤，治咽喉肿闭疼痛，灌漱去痰，噙之咽下即愈。
　　山豆根解毒　灵消根生肌　山栀子　淡竹叶　艾叶　灯草
　　右□咀，吃酒者用酒煎，不饮酒者水煎亦可。有孕妇人不可服。诸喉生疮者，好了吃此药五六服，绝根好矣。
　　吹喉祛风散，治咽喉中生疮肿痛，缠喉风闭，单蛾双蛾，结喉急喉风，飞丝入喉，重舌木舌等证。
　　胆矾鸭觜妙　脑子一字　碧雪　白姜蚕炒去丝　苦丁香即甜瓜蒂，不用多　灯草米糊浆碾
　　不退加雄黄、猪牙皂去皮炙黄、焰硝、黎芦去皮心。
　　右总为细末，每用少许吹入喉中，未成者速#5散，已成者即破，立愈。重者，吹入鼻中。如痰多，急解用生艾尾叶，米醋同擂取汁，噙之，灌漱去痰，立愈矣。
　　又方
　　右用腊月猪胆，明矾为末，入在胆内，风中吹乾，取矾碾末吹之，立效。每年发者，可灸火不发。
　　治牙关紧闭者，用九龙川，名金钗草，单枝上为妙，用根去皮，打碎，用绵子裹之，缚在着#6头上，以去五六次牙关上，牙关即开，以喉中五六次痰涎即出，后用火炙盥为末，绵子带盥去闰之即愈。进食后有返复，生姜槌碎，用皂角炙过，炙盥为末，用绵子裹姜带盐皂角末去润，五六次即愈矣。
　　治缠喉闭急证，用米醋生姜擂灌，喉疮即破为妙。
　　鼓槌草　土牛膝　加乌药为妙。
　　右以二味生擂碎，取汁醋灌下，重则灌鼻中，吐痰即愈。乾者为末，米醋煎之亦可矣。
　　如圣散，治急时气缠喉风，渐入咽塞，水谷不下，牙关紧，不省人事。
　　雄黄　华芦生　白矾　牙皂去皮炙黄　加竭蛸七枚
　　右总为细末，每服一字，吹入鼻中，吐出顽痰愈矣。
　　又方，用白药、山豆根同煎，噙之，灌嗽去痰，后咽下一二口。
　　经验疯狗咬人方#7
　　如疯狗才伤人了，即便吃清油半盏，能清心。急用雄黄炒斑猫，去头翅足，为细末，一日服一个；及雄黄以酒调服七七四十九个，以吃四十九日，冷水少入清油亦可，以小便利下恶毒为度。如不利，多进一服，利后腹肚疼痛，急用冷水调青靛服之以解，黄连水煎服亦可。服药之后，不宜便吃热物，即绝根愈矣。疮口莫等好，如不破，可以灸破，等出血去毒气不发也。如是小便出血，不可治之，必死。
　　伤人死对周急解之，伤人后至周年或百日内发者，已死，但心间温者，便可救之。急用槐花一斤，用酒水二大碗，煎至碗半，以温用物挑开口灌入喉中，少时便腥#8，一个时辰后，用温清粥与吃，则个即无事矣。不然再用药滓服之，不可与冷水、羊肉发风毒物，切忌之。
　　又一方，复发无药可疗者，用之极验。
　　雄黄明者，五钱　麝香五钱
　　右各研为细末匀和，用酒调二盏服之。如不肯服者，则捻其鼻而灌之。服药后必然得睡，切莫惊起，任其自腥，候利下恶物，再进前药，即见效矣。
　　又经验方
　　右用杏仁去皮尖，同马兰根研细，先以葱煎汤洗之，后以此药敷之。或单以杏仁去皮尖，用之亦可。
　　又方，可用萆麻子五十粒，去壳，以用井花水研成膏，先以盥水洗，后敷之。
　　又方，用虎骨油搽之立效，亦可矣。
　　仙传外科秘方卷之七
　　#1神效治瘰品：明刻本作『治瘰神效方法』。
　　#2了：明刻本作『子』。
　　#3石：原作『右』，据明刻本及抄本改。
　　#4品：明刻本作『方法』。
　　#5速：原作『连』，据明刻本改。
　　#6箸：原作『筋』，据明刻本改。
　　#7方：此下明刻本有『法』字。
　　#8腥：疑当作『醒』。
　　仙传外科秘方卷之八
　　浚仪原阳子赵宜真集
　　诸痈疮方论#1
　　夫医官用药，如将帅之用兵。谚云：千军易得，一将难求。决胜者，良将也。决效者，良医也。知兵之胜败，出於良将之权。知人之死生，出於良医之诊视。虽有三军无良将，则兵不能自胜。虽有千方无良医，则药不能自效。盖良将必得兵而用之，良医必得药而用之。良将之威，以能用奇兵而胜敌。良医之功，以能用奇药而愈疾。用兵用药，当先求其良将良医而用之，苟非其人，则兵药无成功矣。
　　治身之不疾，当从其良医之美论。
　　《圣惠方》：经云：夫痈疽何以别之善，然五脏不调则致痈，久患消渴之证亦多发痈疽之疾。饮食不节，喜怒不常，阴气不足，阳气有余，荣卫不和，则血涩不行，血涩不行则卫气不通，而热相搏，乃发为痈疽，故生大热。甚则肉腐为脓，然不能陷肌肤於骨髓，骨髓不为焦枯，五脏不为伤损下陷。肌肤骨髓焦枯，内连五脏，血气枯竭，当其病干陷筋骨，良肉无余。痈疽之生，有内有外。内则生於胸腹脏腑之间，外则生於肤肉肌骨之表。凡此二毒，发无定处而有常名。夫痈之本者，始於血老不作汗，内陈不脱垢，蒸气不能外达，留积遂成，热所为也。
　　夫痈疽行生脓水之成，非天降，非地出，盖积之所成也。夫保全性命者，竭医於无伤，防萌於未形，理之於未成，是谓朝觉而夕理。然而发有多端，感动不一，为疮、为疖、为疔、为痈、为疽，初觉小异，须怀大怖，时人轻之，误死者众。
　　夫痈疽初生，其状至微，人多不以为然，宜速疗。热发於皮肤之间，是以浮肿根小，至大不过一二寸者，为痈也。大腑积热，腾出於外内之间，其发暴盛，肿皮光软，侵展广大，为痈疽。有虚有实，虚则补之，实则泻之，有实热者易疗，虚寒邪热者难疗。肿起坚硬脓稠者为实，肿下欢慢脓稀者为虚。盖病多为方法而无次序，临时怆惶，何能辩此疾之浅深，是以毙也。
　　夫疗痈疽者，同夫暴蹶之疾。有是伤必为患，然而发痈疽有急治。发於喉舌头面，脑项之间，肩背上，胸膈裹，乳奶之间，若生险处，此为大节，朝觉夕理，或可获痊。或不遇良医，自复不明比喻，纵使常医治之得痊者，幸矣。人多不以为急，此实惟宜急疗，不速疗之，病成难救，以此伤生者不一也。
　　凡疗斯疾，如救火拯溺，追奔逐贼之类也。若不速疗，必为大祸矣。然痈疽所发有三等，肿高而软者，发於血脉；肿下而坚者，发於骨肉；皮色不变者，发於骨髓。浅疮者欲在薄处，深疮者欲在厚处。
　　夫痈疽肿，大按乃痛者，脓深；小按便痛者，脓浅。所按之处不复者无脓，必是水也；按之即复者，有脓也。发肿都软者，血瘤也，非痈也。发肿日惭增长，而不太热，时时牵痛者，气瘤也。谓佩结为肿，久久而不消，后亦成痈疽疔毒，此是寒气所为也。留积经久，极阴生阳，寒化为热，所以溃者也，此溃必成瘘。然而病有变证，疾有盛衰，明之於心，非偶能尽。医者意也，随时之议。
　　《圣惠》曰：痈疽、发背、疔疮、乳痈、疽之疖，有五善七恶之证，不可不察也。烦燥而嗽，或腹痛而渴，甚而泄和#2无度，或小便如淋，一恶也；脓血大泄，肿焮尤盛，脓色败死，疼痛不止，二恶也；喘粗短气，恍惚嗜卧，三恶也；目视不正，黑睛赤肿，瞳子上看者，四恶也；肩项不便，四肢沈重，五恶也；不能进食饮，服药呕吐，食不知味，六恶也；声嘶色脱，唇鼻青赤，面月四肢浮肿，七恶也。痛息自宁，饮食知味，一善也；便利调匀，二善也；脓肿自消，色鲜不死，三善也；神采晶明，语声清朗，四善也；体气和平，五善也。若五善见二则瘥，七恶见四则危。然则病有原同七恶，皮紧急之如善；病有原同五善，皮缓虚而如恶。夫如是者，岂凡夫之所知哉。若五善并至，则善无以加也。若七恶并璘，则恶剧矣。今载候证并加俞膜#3以详明之。
　　膜#4中腑凭隐而痛者，肺疽也，上微起者，肺痈也。巨阙隐隐而痛者，心疽也；上肉微起者，心痈也。期门隐隐而痛者，肝疽也；上肉微起者，肝痈也。章门隐隐而痛者，脾疽也；上肉微起者，脾痈也。中院隐隐而痛者，胃疽也；上肉微起者，胃痈也。京门隐隐而痛者，肾疽也；上肉微起者，肾痈也。天枢隐隐而痛者，大肠疽也；上肉微起者，大肠痈也。丹田隐隐而痛者，三焦疽也；上肉微起者，三焦痈也。关元隐隐而痛者，小肠疽也；上肉微起者，小肠痈也。
　　右验其人所膜#5，依据此证审定痈疽浅深者。病从何脏发，先曾食何乳石，又验其气虚实，参详而疗之。
