<!-- { "loadSidebar": true } -->
　　太一神应膏又名金丝万应膏、万灵膏，专治发背痈疽，杖疮恶疮，伤损心痛，脚气腰痛，无不效验。
　　川乌一钱　草乌半钱　黄连二钱　黄柏一钱　赤芍药一钱　白芍药一钱　玄胡索一钱　归尾一钱半　良姜半钱　木鳖半钱，去壳　姜蚕去丝，一钱　乱发如鸡子大，烧灰后入　紫刻皮半钱　地龙半钱　石南藤半钱　川山甲半钱　白芷半钱　川芎半钱　牵牛半钱　槐花半钱　五陪子半钱　地骨皮半钱　杏仁半钱　花椒半钱　茴香半钱　茅香半钱　玄参半钱　苍耳草半钱　桂皮半钱　南星半钱　瓜萋半钱　苦参半钱 苍木半钱　五加皮半钱　防风一钱　熟地黄一钱　蜜陀僧一钱　丁香一钱　内消一钱　叶本一钱　生地黄二钱半　何首乌一钱半　细辛一钱半　江子去壳，二＋五粒人参二钱半　萆麻子去壳，二十五粒　旱莲草即墨#13，半钱　大#14黄芪一钱　百药煎二钱半　羌活一钱　南木香半钱　甘草节一钱地娱蚣根一钱　大胭脂#15一钱
　　右前药□咀，用清油一斤四两重，浸一二宿，入铫内，文武火煎药黑色，用布滤去滓，上文火，却以后药为末，次第入之。
　　南木香二钱半　安息香二钱　半琥珀二钱半　云香一钱　乳香半两　没药半两　血蝎半两　香结降真节亦可，半两　韶粉一钱　自然铜一钱半，醋淬　桑白皮　白芨　白敛　雄黄各五钱，焙为末　黄丹六两，夏月加二两
　　右各入乳钵内，乳为细细末。
　　一下药油，次入黄丹，以桃柳槐条不住手搅之。
　　二次下自然铜、白芨、桑白皮、白敛、韶粉。
　　二下木香、琥珀、安息、云、乳、蝎、没、香结，却看药色已黑，滴水成珠不散为度，倾在瓦碗内，放水中二三日，以出火毒，再以放地上三五日为妙，随时摊用。
　　如要打做金丝膏药，却以前药总为细末，却用松香一斤通明者，入铫内溶化，用棕滤净，外用清油四两重，熬熟，又入黄丹一两，同熬滴水成珠，退出水中，用药打成膏药，用水浸之，一日一换，冬月主日一换。
　　发背如黑，不疼痛者，即为阴也。
　　艾叶一斤　雄黄半两　硫黄半两
　　右二味同水煮艾半日，候温敷之；再煮别艾，又换以敷十余遍。若疼痛则可瘳，必不死。如不疼痛，出黑血者，必死矣。
　　发背开不住，初发时以开不住，即用此药箍之。
　　右白盐梅、皂角二味，烧灰存性，为细末。不发热者，米醋调涂四围箍之，连换即不走开。若加姜汁同醋调尤妙。如发热者，用茶清调涂箍之，立效。
　　治发背已溃未溃者，最有神效。
　　厚朴二钱，姜制　陈皮去白　甘草节二钱，炙　苍木五钱重，米泔浸
　　右入桑黄菰五钱，同为细末，疮已溃者则乾掺之，未溃者清油调涂。
　　内固清心散，治恶疮热盛焮痛，作渴烦燥，此药解毒神效。
　　辰砂　狭苓　人参　白豆蔻　雄黄　绿豆　朴硝　甘草　脑子　麝香　皂角各等分
　　右总为细末，每服一钱，蜜汤调下。
　　透脓散，治诸般痈疮，及贴骨痈不破者，不用针刀，一服不移时自透，累用有验。
　　蛾口茧用出了蛾儿茧子
　　右将茧兄烧灰，用酒调服，即透。切不可用两三个茧儿烧服，若服一个，只一个疮口，若两三个，则疮口多，慎勿轻忽。
　　仙传外科秘方卷之八竟
　　#1诸痈疮方论：此目原无，据文中内容补。
　　#2和：疑当作『利』。
　　#3膜：《秘传外科方》作『募』。
　　#4膜：《秘传外科方》作『募』。
　　#5膜：《秘传外科方》作『募』。
　　#6芒硝：此上至川芎十三味用量原缺。
　　#7血蝎：《秘传外科方》作『血竭』。
　　#8了：原作『子』，据抄本改。
　　#9二两：此上疑脱『各』字。
　　#10啼：疑当作『蹄』。
　　#11砂：疑当作小字，连上读。
　　#12乳香：用量原缺。
　　#13墨：此下抄本有『菜』字。
　　#14大：抄本无。
　　#15大胭脂：抄本作『五灵脂』。
　　仙传外科集验方
　　经名：仙传外科集验方。又名；．仙传外料秘方。元· 杨清叟撰，明· 赵宜真集。十一卷。底本出处：《正统道藏》太平部。参校本：明刻本、北京图书馆藏清抄本（简称抄本）、弭刻本《秘传外秤方》。
　　仙传外科秘#1方卷之九
　　浚仪原阳子赵宜真集
　　发背形证品
　　痈发於背，广一尺，深可一尺。深可一尺。溃至骨，不穿膜不死。
　　此证因余#2食而感其毒，在脾、肚之间，急宜用药治脾肚中之毒，内外夹攻之。然脾易作臭，急服吃药，初发用追疔夺命汤，以能内消，方见末后，化毒消肿托裹散，内托千金散，中间敷解毒生肌定痛药，四围敷拔毒散，结果用生肌膏药，必定见效。
　　莲子发
　　此证发於右，脾中恐其毒奔入心，火大，要用吃药散之，敷点药截住，不令攻心。如在通背皆肿，不可救之，消者可疗。诸疮痛痒，皆生於心，以心主血而行气。走痛诸疮，皆有王敷散，就上可打火针三四针为妙，用前化毒消肿托裹散，加南星、草乌、木鳖、贝母、大蒜、生姜，米醋调敷，留口，二三日夜即消尽矣。长长以醋润湿。
　　蜂窠发
　　此证头在上发，最不宜治，乃是反证，却要仔细用药，此名蜂窠发。全在吃药，托裹生肌，定痛散血，恐毒气攻心入膜，必难治疗，因心火未散故也。
　　散走流注发
　　此俗谚鳖影之证，殊不知医方即无此说。鳖证生子之说，背上不为鳖影之实，毒气乘风热而走是也。此证因风盛而生热之极气，因热之极，气因热而走於四散，急宜疏风定热，则气自然而息，此药用之如用兵治之。流注於手脚腿者，必死无疑矣。
　　肾俞发
　　此证因受湿并怒气，饮热酒而得之，伤於内肾之间，流毒在肾俞。急宜用药敷、吃，解散内肾之毒，更用生肌药内外夹攻之。若阴发伤肾膜者，则有难治之患。切戒怒气行房，稍或有犯，决不可治，慎之慎之。
　　肾俞双发及脾痈
　　此证下肾俞双发，因饮热酒行房事，怒气受湿而得也。阳发於外可治，痰发阴发伤於肾膜脓稀者，为虚，难以治之，必定死矣。脾痈发於左膊之间，初发可用灯火点破，追疔汤汗之即散。
　　右搭肩发
　　此证发於右，搭肩骨上生者，以动之处可治难安，串於左肩者必难治也。用药搽掺，依后左搭肩方。
　　左搭肩发
　　此证发於左，搭肩骨上生者，以动之处可治难安，串於右搭肩者必难治也。可用鸡黄皮及絮，焙乾为末，湿则乾掺，乾则用清油调搽之。
　　对心发
　　此证乃对心发，因心火盛而热气会生於此处，其毒愈壮盛走之，急用疏导心火之药解之，然后以生肌药愈矣。
　　蜂窠发
　　此证蜂窠发於胸乳间，乃心火热盛，亦只用依前疏导心火之药，稍治之迟，则热必攻心，必然死矣。
　　头后蜂窠发
　　此证发於头后，如是蜂窠者，急宜救之，若焮赤肿痛起者好疗，痰发者必难治矣。宜用药服敷急疗之，若或流於两肩者，决不可疗也。
　　背发两头
　　此证两头小者，四边散攻，乃是因饮食之所致也，而气食相关合，因虚而成之，气虚而散，所以开口而阔，急服内消药，亦宜补阳也。
　　两胁痈疸发
　　此证两胁下成痈疽，因虚而气虚，切不可服补阳之药。盖虚中而得，决不宜受热剂，倘受热剂则虚，热愈盛易於伤骨膜，切宜慎之。
　　两边发际发
　　此证於颈后两边左右鬓发边发生者，急宜敷之。如核发者急宜取去病根。如脑心发者，热气上攻於脑，四畔边焮赤肿硬，连於耳项，寒热疼痛，若不急疗，毒入於血，肉多腐坏为脓水，头中而出血，气及痰发者难治，主死矣。
　　脑后发
　　此证名夭疽，其状大而紫黑色。若不急疗，则热入渊腋，前伤任脉，内熏肝肺，十余日死。急用前化毒消肿托裹散，及内托千金散，生肌定痛等药取效。
　　耳后发
　　此证耳后一寸三分至命之处，发之必死，故锐毒不治。锐毒者，坚锐其毒，名曰发颐，乃热上蒸连颐而穿口者，必主穿喉死矣。用药於后。
　　破结散，专治石瘿、气瘿、筋瘿、血瘿等证，急服此药，及后药敷之。
　　海藻洗　龙胆　海蛤　通草　贝母去心，各三钱重　昆布洗　矾石枯　松萝各三钱重　麦面　半夏各一钱重
　　右总为细末，每服丰钱重，南酒温调服之。忌食一切毒物及甘草、鸡鱼、五辛、生冷果木等方效。
　　南星膏，专治皮肤、项面上生疮瘤，大者如拳，小者如粟，或软或硬，不疼不痛，宜用此药，不可辄用针灸，只宜从顺点破，慎之。
　　药用南星大者一枚，细研稠枯，滴好醋为膏。如无生者，乾者亦可，为末醋调如膏。小点破令气透出，却以药膏摊纸上，象瘤大小贴之。觉痒则不可以手动拨，则频贴取效。纸上药乾，又换湿的，贴上为妙。
　　胸发
　　此证发於胸者，名曰井疽，状如大豆，三四日起。若不早疗，下入於腹，入腹不疗，十日当死。急服内固清心散方见前。外发可治，内发伤膜，主死无疑。
　　九发
　　此证发为肺疽、心疽、肝疽、肾痈、脾疽、胃疽、大肠疽、三焦疽、小肠痈，右验其人所膜，依据此候审定痈疽浅深，病从何脏腑发，先曾食何乳石，又验其气虚实，穿溃出外者可治，发於内伤膜者，流脓大便出者，必难治。参详而疗之。
　　妇人乳发
　　乳痈证，有儿者名为外吹奶，有孕者名为内吹。始可以急治敷散，不然出脓，即用生肌定痛药见效。
　　吃药即效散
　　白芷　贝母去心，等分右
　　为细末，南酒调服。若无乳行者，加漏芦煎酒调服，即行。
　　治初发乳及内外吹乳，敷药用酵子一勺，以面五钱，炒擂烂，酵孝发面如蜂窠，发过上青色无妨，焙乾为末，用井花水调敷。如乾，日夜以水湿之。或不退，加白芷、贝母为末；疼痛，加乳香、没药末，立效。
　　乳痈、乳疽二证，在内结核不散，急服复元通气散，以前敷药及化毒拔毒敷药，夺命汤汗之为度。
　　复元通气散，治发乳痈疽及一切肿毒。
　　木香　茴香　青皮　川山甲炙酥　陈皮　白芷　甘草各等分　贝母去心，姜制　加漏芦
　　总为末，南酒调服。
　　右□咀，水煎，入酒服亦可。
　　又方
　　青皮一两　陈皮一两　甘草生熟一两　川山甲炙　瓜篓根各三两　连翘一两　金银花一两
　　右总为末，热酒调服。
