<!-- { "loadSidebar": true } -->
　　草决明天花粉　甘草　赤芍各#4钱
　　右为末，半钱，熟水调下。
　　治生障
　　瓜篓根 甘草 决明草 赤芍药各半钱
　　蜜汤调下。
　　凉疳丸，治小儿疳眼赤烂。
　　苦参 防风 蔓荆 子龙胆草 玄参
　　为末，猪胆糊丸，绿豆大，茶清下。
　　治斑疹患后，睛上有物。
　　白芜荚五十粒、去皮　蕤仁二＋粒，去皮　卢会　熊胆各三钱
　　右四味，同研细，用生麻油三两点调，摊在碗内；次用熟艾一块，如鸡子大，裹□砂、乳香、砒三味各如黄豆大，三味细研，入在艾内，烧烟熏碗内药，以艾尽为度。取出细研，每用如粟米大，点目中。
　　常洗药，治诸般风热心热，风毒烂眩，赤涩痒痛，障翳流相，妇人血风诸证。
　　五倍子去灰　蔓刻子去白皮，热水洗过
　　右为末，每服二钱，用砂罐内水半盏，铜钱三五十个，用纸封口，火炙至久，纸上破小孔，以气蒸眼，待可用手，倾出澄清，开眼热洗，冷即住。后再温热，又洗。
　　又洗药
　　铜青半两　白墡土一两　五倍子一钱半
　　右同为末，用热汤泡开，闭目热洗眼眩，不可入眼内，冷即住，后再温热洗。凡烂眩皆可用。
　　茶调散，治男子妇人，一切风肿痒痛，翳烂眩风，气眼流汨昏，并皆治之。
　　川芎　防风　羌活各一两　甘草半两木贼 石膏炒 石决明煨 刻芥 薄荷叶甘菊花各一两
　　右为末，每服二钱，茶清调下。
　　治一切热眼，先用黄连四两重，锉，水熬成膏；次用大甜瓜一枚，切开顶盖，刮去禳子，用生薄荷铺一层，放马牙硝一层，重重填满瓜中，仍用瓜顶盖之。吊於当风处三四日，其硝自出瓜皮外，用鹅毛逐日扫之，与黄连膏子一处和匀，白器中盛之，点热眼。
　　贴赤眼热眼
　　桑叶二两　荆芥半两　朴硝二两　大黄半两
　　右为末，用蜜水调贴两太阳穴上，退热血。
　　紫金丸，治眼秘方。
　　川芎一两半　当归一两半　楮实半两　薄荷半两　瓜萋根六钱　蔓荆子二两，炒　川椒一两半，焙去目　乾菊花三钱　密蒙花三钱　蛇皮三钱，浸　荆芥穗三钱，浸　地骨皮一两
　　已上四味，用甘草汁浸过焙乾，白蒺藜一两半，去尖泡。
　　右十三味同为细末，炼蜜为丸，每丸一钱重，随引子下。暗暗青朦者，当归酒下；气障者，木香汤下；妇人血晕，当归薄荷汤下。有人因热饮酒患眼，三年不分道路，服此药二十五日效。有因气害眼，昏暗八年，不见光明，服此药四十日效，六十日愈明。又有因丧母失明四年，服此药五十日效，如旧清明。
　　又方，治眼疾诸般翳障昏暗，大神效。
　　川芎一两半　当归一两半　瓜篓根六钱，生　川椒七钱，去子　楮实半两，去子微炒　甘草三钱　甘菊花一两　蛇蜕三钱　黄连三钱　蔓荆子一两　木贼一两，童便浸一宿，焙乾　薄荷半两　蜜蒙花一两　地骨皮一两　羌活一两　白羡华一两　半刑芥一两
　　右十六味为末，炼蜜丸，每服一两作十丸，食后服，日二次。有医#5者，米泔水下；睛暗者，当归汤下；气障者，木香汤下；妇人血晕，薄荷当归汤下。忌辉腥酒湿面物，此药累效。
　　治热风眼，冬青子不以多少，揉碎取汁，熬成膏子，泸极净於磁罐内盛，埋地中七日，出火毒，用点热眼。
　　又方，黄连、朴硝各四两，白水熬成膏，点热眼。
　　又方，热服取鲤鱼胆汁点。
　　治烂弦极好，先用五倍子、蔓荆子洗，后用卢甘石二两，火煅，以黄连汁、童便共淬七八次，研细，铜青五钱、朋砂一钱，麝少许、牙硝半钱，为细末，搽眼弦。
　　治小儿周岁未周岁患赤眼者。
　　右用黄连为末，以荼清调涂手心、足心，即愈。如肿痛难开，加姜黄、皂角、朴硝为末，同敷太阳穴、手足心。加葱捣敷尤妙。
　　仙传外科秘方卷之十一竟
　　#1帛：疑当作『绵』 。
　　#2拌：原作『伴』，据文义改。
　　#3久：抄本作『还』。
　　#4各：此下疑有脱文。
　　#5医：疑当作『翳』。
　　附录
　　力到行方便文
　　人在世间，方便第一，力到便行，蹉过可惜。富贵权势者，祸福及人甚易，临事以方便为心，宽一分则人受一分之赐，更力行好事，种种方便毋间，人物推圣贤兼善天下之心，功德莫大。
　　一平粜米是第一大方便。汉祖天师教人立功，以出来救人为第一。如有财者，於收成之日，能广行收粜，或有田地自能收积，遇缺乏时只依原价出粜，在己无损，在人极利。昔日成都黄承事行之，蒙紫府真君张尚书尊礼，身登仙籍，累世富贵。次则量减时价，均粜尤佳。
　　一济人疾病，大是方便，若能精虔修合许真君如意丹施人，可济万病，治疫尤速。次则诸般可施之药皆好，又能印施良方亦佳。
　　一夏月施汤水，冬月施老病衣服，存恤鳏寡孤独，收养遗弃孩儿，死而无棺者施之木，急难困乏者随宜救济。
　　一济度幽冥，费小功大。葛仙公以此登真萨真人，由兹证品历代仙师，无不留意，果能常行祭炼，福及幽冥，如或辍餐施食，惠亦不小。达人正士，博参穷求，悟性命幻化之机，究水火返还之道，非特高超於尘外，亦宜拯度於幽冥，积行累功，皆由此始，须资师授道不负人。
　　一物命痛苦，与人本同，苟可不杀，便宜止免，昆虫乌兽，一视同仁，教典持斋，及放生三官，考较三元，斋皆为不杀物命。
　　一修桥补路，开井通渠，兴利除害，劝善解惑，息争止□，皆方便也。如前方便事，富贵者行之，及人既广，受报必丰，福寿增崇，家有余庆。学道者行之，方为功行两全，自然遇师得度，威道有缘。力薄者行之，尤为难事。昔养素真人有言曰：古之为功行者，能赈天下之废，民富者易为功，贫者难为效。居难为效之地，则功行什百於富贵者矣。
　　伤寒热病新痉保命鉴
　　宁川存养道人述
　　疫疠同忌，《黄帝内经》曰：伤寒热病已愈，时有所遗者，何也？岐伯曰：食肉则复，多食则遗。遗者，热甚而强食之，热有所藏，因其谷气相搏，两热相合，故有所遗，名曰食复。王启玄谓：热气未尽，如遗加诸身也，复者，复其再病也。热病新瘥，血气未平复，余热未除，早作劳动，病名曰劳复。张长沙论伤寒阴阳易，成无己注：男子病新瘥未平复，妇人与之交，病名曰阳易；妇人病新瘥未平复，男子与之交，病名曰阴易。以阴阳相感动，余毒相染着，如换易也。色复者，言其自动淫欲也，又谓之女劳复。以其内绝真气，外动邪热，真虚邪盛，故不可治也。昔顾子献病瘥，不以华敷之胗为信，临死致有出舌数寸之验，可不鉴哉。
　　劳复外伤
　　梳头太早必发头风。洗面太早头潮热。濯足太早则足痹。洗浴太早发热昏闷。躁怒成痞疾。远行则脚弱缓风。举动则成偏枯。虑动则成气消。不得早起，不得劳心费力，反此则复。
　　食复内伤
　　食羊肉再发喘闷死。食羊心肺再病必死。食羊血肝病大泻。食牛肉患痢难瘥。食羊猪肠成痼疾。食马肉杀人。食禽肉太早杀人。食牛肝泻血不止。食犬肉发黄必死。食烧肉成消渴。食诸骨汁发热成骨蒸。食兔肉令人心病。食黄牛肉结症不化。食鸡肉成虫症。食鲤鱼再病。食鳝鱼发吐痢。食鱼鲊必发黄。食鹅肉则霍乱。食蚶子必死。食湿面发潮热。食黄瓜、稍瓜再病必死。食茄成疟疾。食白扁豆滞胸中寒气。食葵菜令人丧明。食诸生菜，心病致死令人颜色不复。饮酒太早发狂闷。饮白酒令人浮肿。时行瘟疫新汗解，饮冷水损心包，令人虚不复。
　　孙真人方论：凡热病新瘥及大病后，食猪肉、羊血、肥鱼、油腻等，必大下利，医所不治必死。若食饼饵粢黍、鲙炙饴蜅蟹也脯修、枣栗诸果等桃杏李梅之属，及坚实难消之物，以胃气尚虚弱，不能消化，必药下之，大利难禁，不下必死。下之复危，皆难救也。病瘥后未满百日，气力未平复，犯房室者死，壮实者忌六十日。病瘥后，但宜食糜烂也粥，宁少食令饥，慎勿饱，不得他有所食，虽思之勿与可也。酸后口渴，宜服天水散，西瓜、水梨可止渴，退余热。
　　余从医四十余年，阅人多矣。凡治一热病瘥后，必书此条章禁法与之，庶无复也。今见世俗愚下之人，恃以素禀强实，或受恙轻微，虽肥之幸而无复，执以为常，而惑於众人。抑不知禀气有盛衰，受病有微甚，一概妄议，往往坐致而死者，不可胜计。及有母爱其子，妻爱其夫，见其索食而暗与之，盖不以生死性命为重，惟以利口实而返加害也。噫，当与识者道，难与俗人言，故君子不可不慎也。余撮取圣贤群书，撰成条章禁法，目之曰保命鉴。
　　小儿痘疹十恶蚕月家亦当忌之
　　腋下狐臭气　沟渠浊恶气　房中淫泱气新房事也　妇人经候气并诸般血腥臭气　酒醉荤腥气闻酒醉气，痘毒入内，儿饮酒，痘毒发出　硫黄蚊药气并毒药之气，赤目者触之，疼痛难瘥　麝香躁秽气闻麝痘毒入内　疫汗蒸湿气左右前后常令有胡荽解汗气　误烧头发气并鱼骨诸臭气及柴烟入口鼻葱蒜韭茎气烹油腻
　　已上禁法出《全婴集》，皆不可犯，否则有变动，余亲历故也。或曰田舍小儿任之自然，犯之者略无变动，盖贵贱有异，禀受不同也。
　　胡荽酒，治小儿痘疮欲令透出，用胡婪三两细切，以酒二大盏，煎令沸，沃胡荽，即用物合定，不令泄气，候冷去滓，从项背胸腹两足微噀令遍，头面勿噀。滓用袋盛挂帐中，余药乳母服之。
　　《史记》曰：病有六不治：骄恣不论於理，一不治；轻命重财，二不治；衣食不能适，三不治；阴阳并脏气不足，四不治；形羸不能服药，五不治；信巫不信医，六不治。
　　刘河间乳子诗
　　养小须调护，看承莫纵持，乳多终损胃，食壅即伤脾，衾厚非为益，衣单正所宜，无风频见日，寒暑顺天时。
　　眼疾诸方
　　发散虚实通用。如解毒，加桑树　　升麻二两　赤芍药三两　川芎二两　柴胡三两，去芦　乾葛三两　玄参一两，去瘿　府芎一两　黄苓半两　荆芥半两　甘草一两　白木半两　山栀子半两　赤苓一两　草决明少用　白水煎服。
　　羌活散，治热。
　　防风二两　羌活一两　赤芍三两　白芷一两　川芎二两　柴胡一两　木泽半两　防己半两　粉草一两　刑芥一两　白茯苓二两　菊花一两　细辛半两，去叶　白木一两
　　泻药
　　赤芍　黄苓　枳壳　荆芥
　　右等分煎熟，泡大黄、朴消，五更鸡呜时服之。一切积热肿痛者用此。
　　当归散，老少虚实者通用。
