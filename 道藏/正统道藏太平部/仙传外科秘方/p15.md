<!-- { "loadSidebar": true } -->
　　右三味为末，以好生酒煮面糊为丸，如梧桐子大，用生酒吞下三四十丸。病在腰半饥服，病在膝脚空心服。
　　治诸疮膏药方，清油一斤，将头发二两煎至熔，却随意入甘草节、当归尾、黄连、巴豆、草麻子、黄瓜篓、木鳖子各半两，煎二沸，去滓，却入水粉五两，又煎至沸；入黄丹七两；又煎至沸；入乳香末一两，用桃柳枝不住手搅，挑入水中滴成珠，不枯手则膏成矣。
　　又方，麻油五两重，巴豆二十八粒，柳条二十八寸，以火煎，候巴豆黑色，滤去滓，以谷丹二两重，逐惭放入，用柳枝不住手搅，滴水中不散成膏，不黏手在火，却将乳香末一钱和匀，瓦器盛之，候冷摊用。
　　神授香苏散，治四时瘟疫，方注云：昔城中大疫，有白发老人教一富人家合施，城中病者皆愈。其后疫鬼问其富人家，富人遂以实告，鬼相顾曰：此老教三人矣。遂稽颡而退。凡服此药，戒食荤腥酒肉，无不应效。又前元时，江西吉安太和县温疫大作，有医者视病中夜而回，忽遇神人骑马导从而来，医知非人，忙拜伏於地，神至叱曰：汝何人也？答曰：某医人也。神曰：汝今医病用何药？答云：随病冷热轻重，用药治之。神曰：不然，只一类用香苏散好。医者归，明日遂如其言，试之皆效，医道大行，因获福利，终身敬祀其神。并记於此。
　　香附子炒去毛　紫苏叶各四两　陈皮一两　甘草炙一两
　　右到为粗末，每服三盏，水一盏，煎至七分，去滓热服，不拘时，日三服。
　　仙方三补丸，大补诸虚百损，不问老少，有疾皆效。
　　破故纸二两，隔纸炒令香熟　白狭苓一两，去皮、没药一两，用无灰酒浸
　　右候酒浸没药如钖糖样，用前药二味为末，药酒糊为丸，如梧桐子大，每服二三十丸，空心熟水下。仙方云：昔有人服此药者，至老颜容不衰，盖破故纸补肾，茯苓养心，没药养血，三者既壮，自然身安。
　　酒疸脾黄，木别子磨醋服之一二盏，必利见功。
　　盗汗不止，五倍子末，以唾调，填满脐中，以帕缚定，一宿即止。
　　治阴汗，绵黄芪争洗，横切细，入铫中，滴酒炒乾脆为末，以猪心煮熟点吃之妙。
　　又方，蛇床子、石菖蒲等分为末，一日三两次涂掺。
　　治痤疿，切断黄瓜，擦疿子上安。
　　或以枣叶煎汤浴之。
　　又方，玉英粉　真蚌粉四两、滑石一两、绿豆粉二两，为末乾擦。
　　治□嘎，萆麻子随多少，去粗壳炒熟，吃甜者，苦者吐出，多吃见效。
　　治舌忽胀出口外，是蜈蚣毒，用雄鸡冠割血，瓦盏盛，浸舌就咽下即缩。
　　治人恍惚，见鬼发狂，平胃散加辰砂末，枣汤调服。
　　治猪寒风证，如圣散，不问男女年久者皆效。
　　威灵仙多 防风 刻芥 防己 麻黄 杏仁 细辛 川芎 白芷各等分
　　右□咀，姜三片，用好酒煎热服。
　　待发时服，后用黄刻柴大者，以火炙，取两头汗水，调腊酒吞下金箔镇心丸。忌发风诸毒食。
　　治大风。
　　翛然子大风论
　　夫大风者，所犯异证多端，或因嗜欲无度，劳伤血气；或蓄太怒忧愁，惊恐抑郁不伸；或体虚肤空；或酌酒当风；或热解脱，汗出入水；或浴后迎风；或醉卧露地；或手足破伤，引入风毒；或卒风暴雨，寒水湿障，侵入肌肤，当时感受，以至大风之患。病因以流注经络，传於脏腑，发於四肢，内外熏蒸，而成泡癣。夫病之源，有三证五死，一种者水风，二种者传变，三种者自不调摄。五死者，一曰皮死，麻木不仁；二曰肉死，割切不痛；三曰血死，溃烂成脓；四日筋死，手足脱落；五曰骨死，鼻梁崩塌，眼断唇番，以至声哑，不能救治。一风者，肺经受证，先落眉毛；二风者，肝经受证，面起紫泡；三风者，肾经受证，脚底先穿；四风者，脾经受证，遍身如癣；五风者，心经受证，先损其目。或有坟墓居址祖宗，父母、夫妻、家人等递相传者。或在外不谨，粪坑房室，床铺衣被，桥上树下歇息，去处命值，委死凶星，遭此恶疾，缠污其间，形状所以不同，痛苦难忍，欲求治之，不可得济。或一年半载而死者有之。大凡感此疾者，宜早救疗，则易痊可，当详审区别，治疗或差，则毫厘千里矣。奈明医达士。且畏其鄙猥，多不留心。一等无学之人，乱传手法，纵意刀针放血，烧砒艾熏取涎，诸毒草药用油浸身，从其医者，百无一效。亦或有少减，久而再发，若不遇良方妙药，以至病死。欲求医治，不别居静室，断酒戒色，涤虑洗心，皈告神医，真诚忏悔，仍忌发风动气、荤腥盐酱、生冷之物勿食，切须耐性宽心，然后可服众药，随意加减，修制圆散，依法服之，治无不痊。先用泻恶血圆药服饵，如脓溃烂，洗汤熏洗，旬日之内，皆是好肉。旧有疮疾，渐消不发，耳鼻通气，皮肤觉快，眉须再生，颜色悦泽，安和五脏，其功效岂能尽笔乎。方具如后。
　　消风散第一日服
　　香白芷一两 全蝎一两，去尖 人参一两
　　右为末，每服二钱重，午间止吃粥。忌生姜、胡椒、一切性热之物。晚间不吃夜饭，次日空心温酒调下，早饭放迟吃，身上微燥为妙。
　　追风散泻血药第二日服
　　大黄六两 川蝉肛即郁金，一两八钱重，用小者妙 皂角刺一两
　　右为末，初服六钱，或七钱，或五钱重，入大枫油二钱半重，净朴硝少许，用好煮酒一碗调化，不可热，微温服，晚粥不食，直待戌时，放温水一碗於卓上盆内，更以糖煎或蜜煎少许，安放盘中，不得令患者先见药。服药了，放碗即用水盥嗽毕，以蜜煎过口，切不可卧，令人伴坐良久，肚腹大痛最妙，泻十数次不妨，过毕用薄粥补之。此过药，大凡老弱不可治矣，五十以下可治。精壮者十日内三服，谓如正月初一日服消风散，初二日服追风散，初三日服磨风丸，初四日又服清风散，初五日又服追风散，初六日又服磨风丸。瘦弱者十日内一服，稍痊如壮健人十日内一服，服到两月后，二十日一服，切须记其日数。
　　磨风圆第三日服，日进二服
　　川当归　羌活　独活　川芎小者　明天麻　细辛　防风　荆芥　蕨灵仙　麻黄去节　何首乌　石京子　牛旁子　虾蟆叶　苍耳草　皱面草即地松
　　右十六味，各一两重，晒乾为末，不可见火，好酒煮米糊为丸，如梧桐子大。每服三十丸，食前食后皆可，日二服。
　　洗药
　　地骨皮　荆芥　苦参　细辛各三两重
　　右锉碎和匀，每次用二两，以河水煎，熏洗遍身，出血为效。如洗必用大浴桶或缸，内要汤宽，浸通身良久妙。
　　敷药，治疮大烂，遍身涂之第四日传。 
　　黑狗脊即杜仲，坚者二两重　硫黄六钱　白矾枯，二两重　蛇床子四两　寒水石二两　朴消少许，付入
　　右为细末，用腊猪油或香油调傅妙。如疮未烂，不必傅洗。
　　增添别本，治一切风疾，肌肉顽麻，皮肤痛痒，遍身疥癞风癣，诸般疮疾瘾疹，面上游风或如虫行，紫白淀风或肾脏风，攻注腿脚生疮，并皆治之。
　　光乌二两　当归一两　何首乌三两　白芷二两　苦参二两　蕨灵仙去芦头，二两　蔓京子一两半　独活一两　芎须一两　防风二两　刑芥穗二两　羌活一两　赤芍药一两　白羡藜去刺炒，一两　地龙去土，三两　白附子一两　山栀子一两　乌蛇一条，用好酒浸，煮乾，去骨取肉，晒乾或焙
　　右前件俱为末，却入后二味。
　　胡麻炒，二两　大风子去壳，三两
　　二味一处为末，同前和匀，以酒煮米糊为丸，如梧桐子大，每服三四十丸，茶酒任下。
　　又方
　　蕨灵仙　何首乌　地松　防风　蔓京子　荆芥　虾蟆草　细辛　牛旁子　猪牙皂　当归　苍耳草　天麻　甘草炙　羌活　独活　麻黄去节　泽兰　川芎　苦参
　　右等分为末，同煎，糊为丸，梧子大，每服四五十丸，茶酒任下。
　　又生眉毛药，皂角刺焙乾、鹿角烧灰存性，各等分，为细末，生姜汁调涂眉上，一日一次，则眉毛自然生矣。
　　灸法断根，於脚尖拇指筋骨缝间，手指节约半寸长，各灸三壮，以出毒气。
　　仙传外科秘方卷之十一竟
　　附录
　　力到行方便文
　　人在世间，方便第一，力到便行，蹉过可惜。富贵权势者，祸福及人甚易，临事以方便为心，宽一分则人受一分之赐，更力行好事，种种方便毋间，人物推圣贤兼善天下之心，功德莫大。
　　一平粜米是第一大方便。汉祖天师教人立功，以出来救人为第一。如有财者，於收成之日，能广行收粜，或有田地自能收积，遇缺乏时只依原价出粜，在己无损，在人极利。昔日成都黄承事行之，蒙紫府真君张尚书尊礼，身登仙籍，累世富贵。次则量减时价，均粜尤佳。
　　一济人疾病，大是方便，若能精虔修合许真君如意丹施人，可济万病，治疫尤速。次则诸般可施之药皆好，又能印施良方亦佳。
　　一夏月施汤水，冬月施老病衣服，存恤鳏寡孤独，收养遗弃孩儿，死而无棺者施之木，急难困乏者随宜救济。
　　一济度幽冥，费小功大。葛仙公以此登真萨真人，由兹证品历代仙师，无不留意，果能常行祭炼，福及幽冥，如或辍餐施食，惠亦不小。达人正士，博参穷求，悟性命幻化之机，究水火返还之道，非特高超於尘外，亦宜拯度於幽冥，积行累功，皆由此始，须资师授道不负人。
　　一物命痛苦，与人本同，苟可不杀，便宜止免，昆虫乌兽，一视同仁，教典持斋，及放生三官，考较三元，斋皆为不杀物命。
　　一修桥补路，开井通渠，兴利除害，劝善解惑，息争止□，皆方便也。如前方便事，富贵者行之，及人既广，受报必丰，福寿增崇，家有余庆。学道者行之，方为功行两全，自然遇师得度，威道有缘。力薄者行之，尤为难事。昔养素真人有言曰：古之为功行者，能赈天下之废，民富者易为功，贫者难为效。居难为效之地，则功行什百於富贵者矣。
　　伤寒热病新痉保命鉴
　　宁川存养道人述
