<!-- { "loadSidebar": true } -->
　　照是谁照，觉是谁觉。鹄毒一生过，模糊两重错。此处透玄关，二边空索索。飒飒西风度晚林，一番红叶潇潇落。
　　藏天下於天下
　　无道处，疾回转。有道处，莫留恋。虚空分付与虚空，天眼龙睛不可见。
　　体用
　　水是波，波是水。有体即用，有用即体。不即不离，非一非二。其隐也身入毫芒，其显也光照天地。同归妙本自多歧，密转四时成一岁。
　　无人无我
　　体无人，用无我。不即不离，能唱能和。非法非非法，无可无不可。有无三际尽圆通，立起一尘看活堕。
　　孤峰
　　已往孤峰如瞽如聋。未来孤峰，水泄不通。孤峰见在，自西自束。普天无不是，何处更参同。巍巍千丈澄潭侧，倒蘸无根上下空。
　　生死
　　一念起，一念灭。舍身授身，何时是彻。改头换面不自知，虚生浪死无休歇。心若虚，念自绝，除根本，无枝叶。独露堂堂真个人，万劫输迥顿超越。
　　主宾
　　谁是无主人，唤时开眼顾。六户放光明，四门常拥护。主是宾，宾是主，主人公，休暮故。月华亭下行，枯木堂中住。一朝脱却臭皮衫，三界十方唯独步。
　　上一十八事答康先生所问。
　　客人扇头
　　蜡炼臆中蟠，龙蛇腕下走。达则天下通，穷则一身守。默然默然，缄口缄口。好将万里奋鹏心，换作三山钓鳌手。
　　云山集卷之三_七言绝句
　　知常真人姬志真撰
　　七言绝句
　　勉进三首
　　大道无形体若虚，肯心於此着工夫
　　云收月出青霄上，一段光明何处无。
　　同前
　　灵空如祟静无怀，鼓动来来贩骨骸。
　　截断急流生死浪，却令灰灭效心斋。
　　同前
　　一叶全明造化机，毫芒锋杀巧相宜。
　　莫言用尽阳和力，来往束风自不知。
　　迷家
　　束涂西抹趁华虚，何日回程返故庐。
　　本是主人甘寄旅，早来乘当莫踟跚。
　　忘本
　　踪迹铃摒倒大痴，强分枝派许多疑。
　　本源浩荡传千古，汨没红尘自不知。
　　夜阑
　　碧落寥寥担玉绳，玲看孤月挂檐楹。
　　浮生正逐槐根皑，．搅扰华胥梦不成。
　　芳春
　　桃李融融次第芳，纷纷蜂蝶趁余香。
　　不知游戏真三昧，忙乱东风上下狂。
　　长春
　　零落桃溪碎晓霞，未容消息到山家。
　　长春洞裹无根树，不藉束风自放花。
　　见妄
　　千形万状各分殊，病眼看成鬼一车。
　　拨尽死灰寒焰在，拍天风浪任从渠。
　　边弊已陈乱如麻，幻惑行人病眼花。
　　截断葛藤无事去，一轩风月旧生涯。
　　赞毁
　　钻皮出羽闲生事，洗垢求瘢错用心。
　　勘破主人休歇去，远山秋水自高深。
　　知迷
　　向上玄关未易知，襄城七圣亦生疑。
　　日新何必师童子，拜谢归来更是谁。
　　自得
　　透脱希夷向上关，亘初灵物坐虚闲。
　　闲中自得真游戏，夭关浑无处处安p
　　一气
　　通融一气自如如，无有相资混太虚。
　　拨转玄关得真息，四生咸共入无余。
　　心田
　　剪除荆棘树芝兰，固蒂灵苗子细看。
　　功满白牛眠露地，月明风袅主人闲。
　　心花
　　大化不能拘束得，联芳唯许自由开。
　　一枝亘古新传授，馥郁香风遍九垓。
　　心符
　　魔魅剿除无足迹，纵横驰骋大神通。
　　提纲振领闲呈似，万圣草真立下风。
　　心月
　　扫尽纤尘万籁沉，停停寒色印天心。
　　举头即见家家在，无数空生指上寻。
　　心香
　　笃耨旎檀莫与同，温炉活火暖融融。
　　劫前一瓣然新灶，作么垂瓜碍不通。
　　心琴
　　万籁消沉夜未央，无弦弹出韵琅琅。
　　子期不解舆人听，摸索铜盘作太阳。
　　心剑
　　雪刃辉辉势倚天，举之无上直无前。
　　岂徒气焰冲牛斗，切碎虚空露帝先。
　　心镜
　　收拾菱花不记年，晃然孤月下瑶天。
　　虚堂挂起惊神鬼，莹静光明满大千。
　　心珠
　　如意密封无尽藏，夜光辉耀五明宫。
　　会逢知友亲拈出，万道霞光射碧空。
　　心灯
　　洪渺玄虚作短檠，非膏非炬放光明。
　　乾坤不许丝毫隔，山鬼神奸敢放行。
　　贵默
　　人皆执我竟驱驰，毕竟元无正是非。
　　大底众中常默默，自然彼此两忘机。
　　浮生
　　浮生弹指一声中，扰扰胶胶自不通。
　　尽被此团藏秽物，枉教愁杀主人公。
　　自悔
　　蜗角蝇头着力趁，众中丛裹滥吹竽。
　　而今老大方知悔，向日云为柢是雏。
　　原宪责赐图跋
　　道到忘言抵死亲，是贫非病不须贫。
　　吉祥端的存虚白，肯把真风说与君。
　　无情
　　无情不是傲当时，收拾精神恐外驰。
　　今日放行方得力，平生底事老来知。
　　元初
　　聪明荐取未言前，即是元初妙不传。
　　却向个中分变态，下同幽壤上同天。
　　安闲
　　是非丛中无语句，利名场上不经行。
　　人情世态非干己，自在安闲过一生。
　　从分
　　不羡食前方丈玉，精粗饱后一般般。
　　朝三暮四从吾分，赢得身心到处闲。
　　平怀
　　懒衣蓬鬓人惊骇，锦服金冠自不宁。
　　一色平怀无异相，不求人重不标行。
　　本分
　　不作颠狂不纵心，平怀本分道中寻。
　　寥天自有家家月，莫问浮沉与浅深。
　　自观
　　历劫轮回心自馒，而今收作一团乐。
　　光明放出通廖廓，不在他观在自观。
　　无心
　　圻然有乐非真乐，乐极哀来为有心。
　　莫若无心哀乐尽，光明一道古犹今。
　　懒惰
　　懒惰偷安未是闲，前思后等两相关。
　　柢交绝尽丝毫念，不动巍巍若泰山。
　　仙凡
　　得失循环不可争，平怀本分道中行。
　　仙凡一例俱休问，记取元初作么生。
　　玄门
　　身在玄门四十年，酝鸡冲破瓷中天。
　　纵横自在宽如许，蜗角蝇头不直钱。
　　物假
　　万有浮沉水上呕，化工不息贩何楼。
　　痴童拨得闲拈弄，瓦狗泥车打破休。
　　遁化
　　会得山舟密密移，有心天地可逃之。
　　人中自有藏人处，就路归来更莫疑。
　　默契
　　物情着莫寸心灰，寒涕慵收口倦开。
　　知有不容人会得，洞房深锁白云堆。
　　拂尘
　　修行大抵要修心，削尽尘绿万虑沉。
　　露出亘初灵底物，不须知觉不须寻。
　　空虚
　　修行心地要空虚，剎剎尘尘总破除。
　　却显亘初真面目，亦无销臧亦无余。
　　形数
　　短长大约百年中，扰扰劳生到底空。
　　向上好求真个事，密传薪火用无穷。
　　放心
　　心灵漂泊委尘沙，似向柴门扫落花。
　　措手不能收拾得，随风逐水不还家。
　　治心
　　万绿诸境扰心灵，幂幂红尘镜面生。
　　匠手下功磨拭尽，冷光彻底照人明。
　　长生
　　长生岂论幻形骸，数尽归元土底埋。
　　唯有本真谁会得，古今无去亦无来。
　　生灭
　　输回生灭本因心，念念迁流古到今。
　　磨灭成灰飞不动，晃然孤月上瑶岑。
　　求己
　　自有天真莫外求，幻尘土梗事俱休。
　　虚闲一片清冻地，白璧黄金未足酬。
　　闲居
　　太平国裹太平人二林下山问寄此身。
　　霞友相逢无可道，百花啼乌一般春。
　　拈旧
　　坐中更作仰天嘘，唱出阳关会也无。
　　影草探竿俱放下，大家依样画葫芦。
　　尘境
　　滔滔白浪是非海，滚滚黄尘名利场。
　　无奈战蜗蛮触氏，不知身世两微茫。
　　形微
　　两角蜗牛千古事，一星石火百年身。
　　谁能眼孔车轮大，见彻漫天滚滚尘。
　　说碍
　　拈枝摘叶服波澜，浩荡灵源总不干。
　　挂口壁问闲坐去，大家酩酊到长安。
　　脱网
　　世网才疏法网囚，检身羁首自绸缪。
　　牢关一掺俱零落，杖屦西风笑点头。
　　独坐
　　百袖云披杖屦闲，草堂聊复灶山檀。
　　客来问道无言说，笑指虚空子细看。
　　守愚
　　不学寒猫伏鼠痴，窗明炕暖袖重披。
　　客来相对如欺魄，问着人问总不知。
　　坐久
　　云映青山惬野心，草茵盘石老松阴。
　　坐中更入无何有，不管寥天日欲沉。
　　守拙
　　炉中忘却烧铅汞，门外从他长葛藤。
　　事事不堪闲度日，尽交人笑百无能。
　　草堂
　　荒芜三径绝交游，窗户赓赓玲似秋。
　　却得可人真况味，略无尘事到心头。
　　惊世
　　贪求深入利名场，系缚劳心生愈伤。
　　弃重逐轻颠倒用，合堤防处不堤防。
　　虚生
　　役役身心不自由，百年风激水中呕。
　　虚生浪死无程限，识破归来便合休。
　　安生
　　眨眉欲辨移新旧，转眼那知换古今。
　　现在未来俱不识，问谁谁许问安心。
　　着物
　　浮名浮利意何深，用尽机关使破心。
　　但为儿孙千载计，不防骸骨土相侵。
　　逐境
　　目前滚滚荡黄尘，大化推移刻刻新。
　　生死窟中人不觉，舍身唯与利名亲。
　　名利
　　仆马车舟历险艰，区区名利两相关。
　　细思本欲图安稳，却使身心不暂闲。
　　客至
　　或闻车从叩柴刻，百纳旋披勉强迎。
　　自料无钱置村酿，一瓯春雪淡交情。
　　静度
　　洞房无锁未尝肩，碧落寥寥月满庭。
　　千古云和弦不续，夜寒流水响泠泠。
　　蜕尘
　　蜕尘蜕法蜕诸绿，不说丹成上九天。
　　妄自不存真不立，更无言说到重玄。
　　不知
　　千差万异莫能齐，跳出拘虚到不知。
　　却向个中分变态，堆山积岳总无为。
　　机密
　　茅靡波流未出宗，巫咸自失想无功。
　　长於上古先天地，大振玄风处处同。
　　复全
　　寿焰传来不记年，久湛人伪染诸绿。
　　诸缘削尽忘人伪，亘古天真依旧全。
　　居山
　　自与云山旧结缘，烟霞占断不拈钱。
　　溪边石上闲游戏，不问人间不学仙。
　　南华九天
　　天和无喜亦无忧，石女明知笑点头。
　　酬醉万方闲日用，本然之外更何求。
　　其二
　　天籁形声不可模，草生万有自禺于。
　　一风总摄俱圆寂，物尽人空见也无。
　　其三
　　天门开阖莫能知，正坐全无一念时。
　　万有万尘从此出，落花飞絮自离披。
　　其四
　　天光宇泰自分明，射透闲浮破铁城。
　　遍界疏通无拥塞，山河大地坦然平。
　　其五
　　天机消息有无问，斡运乾坤万象闲。
　　拨动亘初关戾子，一时春色满人寰。
　　其六
　　天游蒿目莫能窥，舍故趁新刻刻移。
　　握掌开拳还过去，活机无不堕今时。
　　其七
