<!-- { "loadSidebar": true } -->
　　道无形坍，得人则行；山无高下，有仙即名。此物理之冥符，人事之胳合也。渔阳西北之山，本名四正，古有田盘先生者，田其姓也。未详何代自齐而来，栖迟此山，岁历已久，得道成真。虽犷猎庸樵，莫不敬仰，远近风化，人因名此山为盘山焉。兹山之颜，紫峰之下，怀抱爽恺，明秀端正，号曰中盘，缥缈云霞之洞府也。累经劫代，为浮图氏所居。会金天失驭，劫火流行，陵谷推迁，物更人换，复为茂林丰草，豺虎之所据焉。时膺大朝隆兴，崇奉道德，栖霞长春真人起而应召。甲申正月，复还燕然，建长春宫。由是玄风大振，四方翕然，道俗景仰，学徒云集。门下有栖云子者，密通玄奥，颇喜林泉飞乌择地。其徒有张志格等，庚辰岁，预及此山，萝荒僻径，披寻故址，巧与心会，遂营卜筑。辛巳春，承本州同知许公，议请栖云真人住持此山，应命而至。居无几，参学奔赴，虚往实归日数之而不及也。席下皆茂德耆宿，履践皆抱朴明真，徒辈日增，遂营为观。丙戌春，疏请长春真人作黄录醮事，真人因题其额日栖云观焉。厥后名播诸方，京师官僚士庶复请出山，住燕京天长观。丁亥秋，真人升霞之后，大师由是率众南迈。所过者化，郡县郊迎，随立宫观，创新茸故者不可胜数，皆其门弟所主焉。特於南京重阳祖师升霞之所，郑重倾心构朝元宫，最为壮丽也。原夫栖云大师，立德建功，造始於中盘，大成于梁苑。其赞助真风，辅成玄教，亦由时之盛者也。此特纪其实迩，而师之所以述者，殆不可以言传也。后之学者，亦宜勉旎。敬为之铭：
　　田公先生，人物之英。玉石之荣，泉源之清。神变罔测，不留影迩。山有其名，公怀其实。久假浮屠，於今始归。猿鹤并集，蕾买霞以依。栖云老师，复主张是。敷畅玄风，无远不至。王之与田，削去二边。千载一合，薪火之传。松风竹月，水声山色。出示吾宗，惟居＇之得。山舟密移，行莫迟迟。重玄向上，勉而效之。
　　高唐重修慧冲道观碑
　　无何之乡，广漠之野，有方外之游者二子焉，一日延真，次日永真。延姓贾氏，名志希。永姓李氏，名志端。延真之祖出於钧，永真之家起於岚。钧南岚北，途经数千。之二子者，相与游於世，胥如志也。俱以服膺道术为业，继长春、清和之风，而历久不渝。其纯信之笃，而能剖心厉志，扫除狂妄，以至骨立，而能超卓於世俗者。其所见无全牛，而游刃恢恢有余地耳。时无止，分无常，水金禅代之交，陵谷变迁之际，诸夏云扰，朔南未宁。生民涂炭迫侧，而心迹自致灰槁者有之，昆久於其道者乎。怀玉於中，同尘於外，人无识者。壬辰之运，延与永相遇於漯水之城限，目击神会，相视而笑，莫逆於心，遂与为友。或裹饭相饷，或力作自娱，二十余年，犹断金臭兰，未始相离也。崇塘之颜，有庵之故基。二子於是拓摭瓦臂，治，平高下，采之筑之，堂之构之。畦蔬园圃，倚阜临溪，列植苍官，杂以文木。闱苑壶天之邃，灵源洞府之幽，未异此也。是谓慧冲道观。之二子者，抱抱然於其间，虽市井之喧阗，而耳若无闻，境色之纷华，而目若无见。机械不藏於胸次，虚白不昧於厥中，所作与人同，所养与人异，真修混沌氏之卫者欤。与夫登拢而争先，坐乾没而无足者，固有间矣。诅可同日而语哉。亦内外之不相及已。丙辰夏五月朔，叔而铭之。其铭曰：玄教心铭，资深性成。了真非妄，惟一惟精。大体完全，必静必清。中主而正，自成而明。道传二子，延永其名。断金之友，兰若斯馨。．俯存方舆，仰事圆灵。若愚若慧，如醉如醒。在搂而宁，与物皆作。山路不迷，洞扉无钥。秀木萧森，灵苗间错。忘怀市井，无异邱壑。鸡犬放收，蓬庐寄托。嚼蜡世味，分甘天爵。膏粱不愿，随宜饮啄。无几无时，仰参寥廓。
　　长春真人成道碑
　　真人族姓邱氏，讳处机，字通密，道号长春子。祖居登州之栖霞。宿禀仙姿；聪敏博达，神襟逸迈，识度不凡。未弱冠之一年，颖然顿悟，弃累投玄而参访焉。大定丁亥春正月重阳自陕右而来，访求知友。始及昆箭，真人闻而往观之，目击神会，遂师事焉。亲炙左右，重玄理窟，日以发明。继而同志偕来，谓丹阳子马公、长真子谭公、长生子刘公、玉阳子王公、广宁子郝公。数子同师，遂结方外之心交，泛全真之法海。荷师资授受，皆能服膺而各得所传。居无几，重阳惟担马谭刘邱而行，声传四海。已而之汴，复寓岳台坊之邸中，顿致数子。久之，付后事於丹阳，无疾而返真焉。四子护灵衬而归殡於终南。丧事既毕，各议所之，分方立志。於是真人乃游秦陇，戢迩墦溪，箪瓢不置，蓑笠随身，物我俱忘，心宇泰定。六年而造妙，以至出处语默，动容周旋，无非道用。玄关启钥，天府开肩，知藏充盈，辞源浩瀚，一言之出，人竞诵之。闻其风者，梯山航海以来观；游其门者，步武枢衣而上问。声名籍甚，山斗具瞻。大定戊申春二月，世宗遣使征赴阙庭，掌行万春醮事，特旨住全真堂。屡承接见，问保安之道。真人谕以抑情寡欲，养气颐神，发明道德之宗，剖析天人之理。上大悦而益敬之。明昌辛亥，复之海上，而居滨都之太虚观，同道者咸师尊之。请益则以功行罪福为戒，泛应则如酊水投器，随方圆大小，取足而已。其人多以自埋於民，草衣木食者有之，志操相尚，世莫知其所以也。故教未易大行乎天下。时膺皇朝应运，奄有区夏，朔南始通，德誉上逮。己卯冬十月，上遣便宜刘仲禄，率轻骑数十，搀抢开道，径及海滨，奉诏微师。真人以天意所存，不辞而发轫。侍行者一十八人，皆丛林之杰出者。指程西北，跋涉艰虞，万里龙沙，继及行在。上嘉来远之诚，重慰劳之。一日，问以长生之药。真人曰：有卫生之经，无长生之药。上嘉其诚。每召就坐，即劝以少杀戮，喊嗜欲，及慈孝之说。命史录之。癸未春，特旨复燕。救建长春宫，主盟玄教，天下之冠裳者咸隶焉。仍赐金符，其徒乘传，往还奏．对。敕镯门下赋役。自是玄风大振，道日重明，营建者棋布星罗，参谒者云骈雾集。教门弘阐，古所未闻。真人年登耄耋，席暖燕山，普应诸方，远近咸化。祈晴祷雨，克期而应，盖天人之相通，毫发无问也。丁亥六月，天大雷雨，太液池岸崩而水竭，北口山壁摧而声震。师闻之曰：山之摧，池之枯，吾将与之俱乎。秋七月朔后九日，果示寂焉。享年八十有一。葬灵骨於白云观之处顺堂。戊子，嗣教清和真人承朝旨，封尊号日长春弘道通密真人。
　　尝试言之，真人降世，厥德以常，握太上之玄珠，佩重阳之法印。志坚金石，性洁冰霜，泯浩劫之尘情，破多生之习障。灵风拂袂，性月横空，大明乎根干泉源，滋蔓乎波澜枝叶。知常安静，复命致虚，金丹大药之成，火枣交梨之实。神通自在，应变无方，具天地之大全，复古今之大体。周行不殆，独化卓然。此真人所以成己，而为天下大宗师也。道之所在，物自归之，和气横流，无远不至。崇修宫观，建立门庭，敬图象外之尊，敷畅玄中之教。指天真而开径路，济苦海而作舟航。登之者必通，行之者必至。凡有足者，皆欲及其於道也。此真人所以阐化覃迷，维持正教也。曩者国朝初兴，天兵暂试，血流川谷，肉厌邱原，黄铁一麾，伏尸万里，马蹄之所及无余地，兵刃之所临无遗民，玉石俱焚，金汤董粉。幸我真人应召行在，微言再奏，天意方回，许顺命者不诛，指降城而获免，谕将帅以愍物，勉豪杰以济人。在急者拯以多方，遇俘者出以赀购。婢仆之亡，从道者皆恕；卑贱之役，进善〔者〕 则放。良救人於涂炭之中，夺命於锋镝之下，使俊恶而从善，皆道化之弘敷也。天下之受庇者多矣，亦有不知其然者。虽利天下，不言所利，真人有之，德换天壤，性超帝先。或者以耳目闻见妄测之，皆得其迩也。迹则非其所以〔迩〕 也。其所以迹者，大智不能知，大辩不能言，犹戴天而莫知其高，履地而莫知其皇。妄测之者，皆听莹也。李公大师不远而来，命纪真迩之崖略。将刊诸石，以寿其传，亦报本尊师礼也。义不敢辞，辄从是说，谨斋沐而直书。其铭曰：
　　长春仙公，冰雪其膺。山海之秀，人物之英。微虑必克，纯粹而精。直超幻境，高居九清。降为帝师，光耀神京。独往独来，即本即迩。化机万变，吾宗惟一。长生久视，重德之积。千载逢遇，沉沦顿息。不识不知，玄恩波及。大庇吾门，昊天罔极。
　　咸宁清华观碑
　　京兆之西四十里，川曰华严。山水明秀之所锺，竹木郁茂之所庇。左连杜曲，右接白云，玉案之平极於南，凤栖之原倚其后，中之墅曰夏侯，琳琅腌蔼之问，有观曰清华。窍其所起，自宣差总管田侯，洎儒公大师之张本也。贞佑南迁之末，金汤垄粉，人物劫灰，河外陕右之民，废而后复之，未遽宁也。兵尘骚屑，旷野平芜，视向之所有，失之者十九。思以振僵植仆，救疗民痍，谁其尸之。蒙宣差田侯奉命来苏，疾小问也。田侯讳雄祖，全州人。初以勇武闻，壬午擢为阳州元帅，兼节度使。四方向风慕义，不召而归者多有之。癸巳秋九月，以征讨有功，迁陕西五路总管。存恤军民，怀来郡邑，治政之暇，兼崇道德。凡所营茸，皆力赞之。与儒公大师有昆弟之旧，闻警劾而敬信之笃，而能服膺履践，俊恶而善者从之，释俘虏之族千余辈，其易悟者欤。儒公大师，讳志久，儒其姓也。全州人。自幼而道，师事楼云真人，亲炙有年，密通其奥，杖履诸方，西游吉阳。丙戌，耆艾请住祈真观。癸巳，田侯请住京兆迎祥观。暨而寻及夏侯之里，踌局四顾，清绝可观。曩为名公达士游息采真之地，忍视芜没，纵狐兔豺狼之嗥啸於其问。遂择隐约，摭瓦萝荒垣而限之。经内外之田，以亩计者二百八十有奇，立文以界之。儒公乃卜筑於是，以至圣宇真堂，靖庐特室，随宜序立，足以柄迟清倡。郑重熏修，夤敬盟真，祝延皇祚，以报洪恩之罔极也。落成之始，走请於宗师，额之日清华。壬子夏四月，真常真人承旨，代祀名山大川，以暇及此，喜其地秀人杰，信宿而还。观夫天之开图，地之孕秀，山之静，水之流苍翠，惟此君周旋无俗物，清入毛骨，豁爽神襟。宜乎柄心炼性者之所居，固可朝夕於是，造次颠沛而不离於是。神物俯仰，不无助焉。其自得之妙，可尽模哉。一日执事者不远而来，嘱予纪实。不可以赛浅辞，辄从其说而直书。其铭曰：
