<!-- { "loadSidebar": true } -->
　　秦有巢云者，不知族氏及何许人也。避始皇版筑之役，而逃於大行之麓，披榛揽葛，登极延险，直趋高远深邃，乌道人迹之不可至者，而后止焉。木食涧饮，寻及茂林丛灌，营巢而处其上，故号巢云。斯人也，方自扰攘迫侧之问，损其俗累，出於世网，如脱兔焉。木石为邻，鹿豕为倡，幸免人世驱率波虐之苦，特以散诞无拘自乐，誓将终身焉。久习虚静，骯闲中之日月，始觉其长；步物外之云霞，不胜其喜。追忆曩日，杂纷纭之白皑，冒汨没之黄尘，如在烘炉沸鼎，炙爆煎煮，其苦楚可胜道哉。．今也虽践豺虎之径路，攀猿揉之邑穴，而与世殊绝，岂有他哉。冀获解缓轻安，不扰性命之情故也。或行或立，或坐或卧，踌跚四顾，山寂寂，水泠泠，乌之和呜，兽之驯狎，草木竞秀，峰岭争雄，以为壶天阅苑、紫府瑶台、神他窟宅，无过此也。时复松阴草径，被发行歌，林际溪边，孤身影舞，其自得也如是。栖迟有年，俗虑泯绝，不知人世之易，为汉邪，为魏邪？不知自身之幻，．为物邪，为我邪？厌黄精，妖苍木，饮清泉，坐白石，形解恍惚，犹如假寐。有一老仙青鬓方瞳，美髯丫髻，手拈芝草，足履庆云，降於坐侧，指而呼之曰：吾子疯疾山林，膏肓泉石，则与颠暝於尘境者，无以异矣。特乐其静久，必继之以哀而动矣。吾今付汝以无名之朴以镇之，则可解汝之静缚，而超乎昆仑之上。汝欲之乎？巢云遽然而起，再拜稽首，膝行而前曰：敢问其方？老仙咄令默坐，瞑目掩耳，乃以利刃剖其胸而瓠其心，然后合之，傅以神药，毕曰：无名之朴，仙圣之种，置之胸中矣。汝当护持，．既而杳杳然、冥冥然，不知其所以然而然也。良久之问，若寝之觉，若醉之醒，顾视其傍，失老仙之所在。扪其心胸，平复如旧，顿觉空洞惺洒，精神爽朗，和气横敷，具体恬然，天光内发，清静本然。一旦初灵物，宽舒自得，沧海之阔不足以喻其大，云水之闲不足以比其优。透脱玄关，玲珑智藏，得无见之见，解不知之知。混冥与天地并生，和同与万物为一，无彼也，无此也。高厚内外，一体周遍，巨细洪纤，一性含摄。然后鼓舞提擭，哦无声之诗，吹无孔之笛，弹没弦之琴，唱无生之曲，声振天地，而世未之尝闻也。以致龙吟凤啸，鹤舞鸾翔，蹑景浚虚，乘风御气，皆可为之而不能不为也。居山历久，樵猎者偶而见异之。名不可掩，渐通蹊径，问有一二好道者寻及参谒。时有士人荣伯华，闻巢云之风，不惮崎岖而往观之。与偕来者数辈，既至，视巢云山谷枯槁之状，责之曰：大丈夫胸蟠锦绣，气吐虹睨，首出庶物，泽及草生，建大功，处大名，步金闺，呜玉坷，在乌则为凤，在兽则为龙，不日宁为鸡口，莫为牛后，此人情之所共欲也。今子独戚戚然、局局然，维首於深山穷谷，曾说鳅井蛙之不若，何不愤之堪乎。巢云举首仰天而嘘，徐而对曰：子不见夫天地之间，一气之流布，阴阳之开阖，云雨之变化，日月之照临，风雷之鼓舞，霜露之生杀，用各不同，此本乎天而亲上者也。山之静，川之流，火之燥，金之坚，木之植，石之固，禽之飞，兽之走，鱼之游，虫之动，峭翘蠢蠕，各票不同，此本乎地而亲下者也。素分已定，不可相易。已定之分不可恶，日新之变不可知，而人以知识妄计，将以力取，安有跃等而得之者乎。所谓不知常而妄作也。然秋毫之微，太山之大，彭祖之寿，疡子之夭，崇之富，宪之贫，素分已定矣。以道观之，有形有数，倏忽皆空，则大小、寿夭、贫富、贵贱，无以异矣。吾有非小大、非形数、无寿夭、无贫富、无贵贱者存於中，历劫不坏，亦已定矣，复何嫌乎？伯华曰：有奇材而用於世，则能庇於人。今子为人而无用於世，乃无用之人而已。巢云曰：汝以无用为苦，而不知有用之害也。物之生，以身口之逼，为人所制，而苦其生。如马之致远，牛之引重，缰勒在前，鞭策在后，特以刍菽之安，而残其性命之情也。故曰巧者常劳，智者常忧，直木必伐，甘井先竭，漆有用则割，桂可食则折，膏以明而煎，炭以炽而垦，蚤以玺而烹，乌以言而笼。此皆以世有用，而不安其性命之情也。伯华曰：无用固善，其如养生何？巢云曰：世之所谓养生者，不过充实其口体而已，是知生之具，而不知生之主也。生之所主者，神也。神存则生，神逝则死。贪生求养，残虐神主，特以香味供其口鼻，色声娱其耳目，六欲七情、三毒五浊，诸妄百邪，皆伤其神。神伤则逝，神逝则身亡，身亡则吾生何有。此世之所谓养生者，果不足以存生，以不得无用故也。伯华曰：何谓无用之用？巢云曰：汝独不见夫水之不动而澄，镜之不垢而明者乎。物来斯照，应而不藏，往而不留，照而无照，用而无用，所谓无用之用也。无用之用，故不劳其体而体常静。无照之照，故不伤其明而明常然。若心也自求有用，则视不用目，听不用耳，言不用口，嗅不用鼻，拈不用手，行不用足，四支百体俱为不遂，若风痹瘫痪之人也。吾心无用而百体为之用，昊天无为而万象自驰，大地无能而万物自化。无用也，无不用也。无思也，无不思也。无为也，无不为也。天地相通，造化相同，鬼神莫测，巨细洪纤，皆具吾性中，经万劫而未尝变坏，岂肯以尘垢枇糠幻化形物为事哉。去，汝鄙人也，无乱吾事。伯华茫然，口张而不能啖，良久拜辞而退。
　　开州神清观记
　　夫道之所以兴乎世，世之所以兴乎道，道与世交兴，则俱饮玄化，忘其觊觎攘窃之行，人日迁善，举安其性命之情，而无犯分乱常者，不几乎平泰之时矣。道之於世，岂小补哉。方膺皇朝革命，百废俱作，长春真人应召之后，税驾燕然，石髓重开，琼函再启，天下之向风者，奔趋接迩。其立志超卓，为人之所不能为者，有张公先生，乃其人也。名志信，号逍遥子，彰川人。赋性刚失，芥视尘累。丁贞佑南迁之乱，居民啸聚，互相攻剽。先生虑祸所及，以身为大患，自逸而之深山穷谷，思所以出世之方，而未之得也。闻栖云王老师开道盘山，而方来之学道者多从之，遂不远千里，研足往岘其所以，而聂许焉。久之，获预席下，郑重参谒，曾无少息，曲尽其妙。辞师下山，鹑居谷食，心之所存，非向之有我者之能为也。特以天地为莲庐，形骸为逆旅，衣絮带索，面垢首蓬，岁时寒暑之易，一如也。自始及终，其志不变。若有人之形，而无人之情。视尘物之往来，人事之胶扰，犹乌雀蚊虻之过乎前，未尝介意。非有得於中者，能如是乎。盖涂隙守神，藏身探眇，而得其所谓大本大宗，自亘古以固存者欤。世以边观之，特见其制行清苦而人不堪，庸诅窥其阐奥而识之哉。丁亥秋七月，先生步及澶渊，是俗洒然异之，有尸而祝之之意焉。县令赵侯见而敦请，留居於灵显真君之庙，时往饷之。自是游其门者，日数之而不及也。其徒数百人，坐不教，立不议，虚往实归者有之。会首蔡公喜其为人也，以己庙侧之田，文而界之，别为卜筑缔构，俾居而庐之。安抚使王公，嘉其制行严谨，裁成费助，浸兴是观。崇修正殿，以奉三清，次建堂厨，以延静倡。丈室序列，以宜福地。告成，走请於宗师真人，额之曰神清。
　　尝试论之，人由道立，道由人弘，得之於中，应之於外。是以亢仓子之在鲁，而细民有社而稷之之思。列御寇之适齐，而五浆有争而绩之之敬。盖存己之性，以混天地万物之性，则无所不通；保己之和，以合天地万物之和，则无所不至。由是观之，动高厚，感鬼神，入水火，贯金石，巨细皆应，而况於人乎。夫饮人以和者，孰不爱敬之哉。逍遥子张公可谓有矣。其徒赵志完，诵其人之志操，思其所居之陈迩，将刊诸石以寿其传，嘱予为文。固辞不可，摭其说而纪之。太岁强圉大荒落春正月望后五日记。
　　云山集卷之八竟
　　
