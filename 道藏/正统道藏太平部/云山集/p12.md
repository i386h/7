<!-- { "loadSidebar": true } -->
　　自性天中日月，元真海裹舟航。千门万户为敷扬，引入亡羊路上。　续焰传薪莫会，金壶碧酒先尝。博山一灶劫前香，鼻观难通妙况。
　　其四
　　绝相纵横妙用、离形左右皆吾。普天匝地尽如如，罔象还同暮故。　宇泰天光内发，室虚真宰常居。夫处用功夫，稳驾神舟归去。
　　其五
　　不在拳头指上，何劳眼尾眉尖。本来一点要安恬，点缀丝毫即玷。　莫妇蒲团竹椅，休耽象轴牙签。此心冥处贯洪纤，妙用头头有验。
　　其六
　　巨细洪纤在在，飞潜动植芸芸。乾坤升降不停轮，借问谁为转运。　妙理周行独立，真君莫测冥存。一针一草尽浑沦，拈出虚空有莹。
　　其七
　　浩浩弥天匝地，冥冥贯石穿金。千形万状内浮沉，往古来今只怨。　搏块当空未见，遗珠罔象‘能寻。无生一曲少知音，唱出诸方口噤。
　　其八
　　觉性从来具足，天真本自完全。浮生多被眼睛瞒，并月空花缭乱。　八识元从孰起，六根本是谁般。需然打破这疑团，吾道分明一贯。
　　其九
　　莫问丹砂铅鼎，休披虎绕龙蟠。中间妙处自相馒，业识忙忙不筹。　六欲七情灰灭，五行四象云钻。放行收聚一团乐，赤水神珠炳焕。
　　其十
　　物裹存亡有限，人生光景无多。不禁两曜急销磨，枉惫争人竞我。　见解明如龟镜，从渠辩若悬河。到头无计避阎罗，着甚支吾得过。
　　巫山－段云
　　寂照山衔月，虚心出岫云。不留不碍贲天轮，来往自通神。　谁向空中作主，端坐放行收聚。有无光曜遍乾坤，真宰默然存。
　　其二
　　法雨神山秀，灵风瑞草香。洞天无处不清冻，日月景遐长。　玉佩金铛摇曳，飞步太虚游戏。五云深处饮琼浆，沉醉太平乡。
　　其三
　　暖候飞灰律，阳和入烧痕。密传春色满乾坤，枯朽斗争新。　妙用无私无象，雕刻万行千状。不言品物自芸芸，何必问束君。
　　其四
　　秀木枝枝茂，圆荷柄柄香。化工园囿密收藏，神秀满池塘。　砾石流
　　金畏景，执扇饮冰难胜。有人身世两相忘，随处自清冻。
　　其五
　　云散金风劲，天开玉宇新。亭亭孤月转冰轮，光彩破黄昏。　清坐修然韵胜，缥缈太虚真境。不烦风驭与飕轮，平步越昆仑。
　　其六
　　弄玉歌清律，飞琼舞散花。乾坤一色散银霞，何处是仙家。　表裹纤尘不立，呈似太虚消息。晃然高下尽玲珑，神鬼觅无踪。
　　苏幕遮
　　少追陪，稀赴会。本分随绿，一任人憎爱。勘破前程生死大。自究元初，昼夜休交昧。　不粒高，不捏怪。卓尔身心，动止俱无碍。赢得逍遥长自在。行满功成，定是超三界。
　　云山集卷之六竟
　　云山集卷之七_碑记
　　知常真人姬志真撰
　　碑记
　　重阳祖师开道碑
　　原夫至道出自先天，太上卓尔立其宗，累圣袭而张其后。灵源妙本，既发而不蒙；幽枪玄关，大开而弗闭。从兹设教，代不乏人。然而顺世污隆，乘时步骤，去圣逾远，灵光不属。波澜既荡，异派争流，枝叶方联，而纷华竞出。散无名之大朴，遗罔象之玄珠，忘本迷源，随声逐色，正涂壅底，道闽荒凉。由是圣人复起，究天元一气之初；洪造更新，应历数万灵之会。天挺神授，而力拯颓纲；祖建宗承，而载维新纽。弃华摭实，援溺导迷，革弊鼎新，而玄关复启焉。重阳祖师乃其人也。姓王氏，讳嘉，字知明，道号重阳子。本京兆咸阳人。骨相魁梧，神襟逸迈，冥通广漠，密契参寥，智彻真源，行超法海。大量以虚无为体，骸屋非干；玄功与造化为俦，情尘顿息。破幻如摧枯拉朽，断疑如碎菌拔茅。稳挂洪钟，高悬宝鉴。真自甘河之遇，密授神丹；灵从酌水之通，冲开智藏。是以性天凝寂，觉海汪洋。块坐南时，渊默之雷声忽震；乌飞刘蒋，圆明之月照无边。犹示地文，深肩天府。活死名墓，示绝后之重苏；灵位为牌，表亘初之自在。琼英特秀，而识之者希；石髓重开，而遇之者罕。於是方求续焰知音之徒，预知其在束海之滨也。遂焚庵拂迩，策杖云行，语人曰：吾将於邱刘谭中捉马矣。世莫知其意谓，徒以害风命之，而皆不信也。时大定七年夏四月，发程束迈，及宁海、登莱。揭虹蜕之竿，施云霞之饵，方便神化，未及数年，引出受道之器者七人，内果得邱刘谭马焉，乃道中之龙也。遂号马公为丹阳子，谭公为长真子，刘公为长生子，邱公为长春子。四子之亚，有玉阳子王公，广宁子郝公，及清挣散人，皆目击顿悟。各令随方立志，炼己修真。唯擭四子直抵大梁，寓於岳台坊磁器王氏之逆旅，朝夕相从，切磋琢磨，曲尽其妙。一日乃谓四子日：汝等性命，各自护持，傥有所疑，质於丹阳，吾将赴师真之约矣。翌日果升霞焉。时大定庚寅正月初四日也。春秋五十有八。其恍惚神变，载之别录，不可具述。迁其灵骨而葬於终南。时膺大朝隆兴，崇奉道德。长春真人起而应召之后，玄风大振，教门日盛。至於嗣教清和真人，遂命徒众营其所葬之地为重阳宫。此升霞之地，遂崇修为朝元宫焉。尝试论之，世之所谓得道者，必详其边之所为；所谓得仙者，必议其事之怪诞；所谓长生者，必欲留形住世而已。殊不知神变出异，幻感靡常，乃好奇者之所慕，诚道家之所谓狡脍也。至於自本自根，自亘古以固存而不坏者，岂寻俗之所易见易知哉。祖师之来，传此而已。则气运之变不可役，化机之动未始出，逍遥於广模之乡，放任於旷垠之野，隐显莫测，应变无方，细入毫芒，大包宇宙，在有非有，居空不空，清争本然，古今常若。祖师以此立本，以此应世。至於蜕形说法，而直入於不死不生，混伦胳合，与道为一焉。此亦妄测其边耳，固非其所以迩也。其所以迩者，虽大辩者不可古。诂矣。辄鞭驽钝，敬为之铭：
　　元贞寿海，混混茫茫。葆光天府，纯纯常常。祖师西来，传此妙旨。挥霍灵空，息鲸补劓。四子相从，无为一宗。同心仰事，一旦古真容。丹成厌世，如蝉出蜕。蜕形蜕法，复乎无际。时不可拘，方不能碍。出入有无，神通自在。规此灵踪，建之一宫。薪薪续焰，敷畅玄风。
　　终南山栖云观碑
　　全真之旨，酝酿有年，薪焰相传，古今不绝。然而藏身深杳，未易发畅者，盖葆光灭边、遗物离人，而为於独者也。其教以重玄向上为宗，以无为清摩为常，以法相应感为末。摭实去华，还淳返朴，得老氏之心印者欤。皇统之初，重阳祖师杰出尘表，存神遇化，方始辉光。遂以是道传诸海滨数子，所谓马谭刘邱之伦也。虽复强本，而其教未始大弘也。至於国朝隆兴，长春真人起而应召之后，玄风大振，化洽诸方，学徒所在，随立宫观，往古来今，未有如是之盛也。门下有任公先生者，其族相台人也。舍俗投玄，北游燕蓟，师事栖云真人，从道有年，密传其妙。乙酉春，下山飞乌行化於秦晋之问，以及终南，至於重阳万寿之官。束约五里，有墅日梁家注，世传古有洞清庵，乃重阳神化之所立也。未详其实。经易世之后，荒芜四合，通融鼬之径而已。因有是边，及承京兆府总管给据，令射占开办。住持先生乃率其门弟李志葱、温志清等数十辈，同心戮力，经营建立，复成是观。前后约七十余亩，径穿修竹，环以清流，堂殿仅完，廊应序列，方壶在后，特室处幽。乃蒙宣差权省移刺公主张，赞成其事。清和真人为之题其额曰栖云。以为祝延圣寿之乡，荐享祈禳之地。心香频灶，光扬玄祖之风；性烛常然，开示全真之化。落成之日，命刻翠泯，以传不朽。勉为之铭云：
　　圆机日新，乃全乃真。持以重静，保以真淳。祖师之来，如新斯旨。束海之滨，传之数子。大振玄风，神舟普示。浩劫难逢，尤宜立志。归其门者，岂不示思。夙兴夜寐，勉而效之。
　　洛阳栖云观碑
　　皇朝圣祖御极之初，思征有道。长春真人应召之后，化洽无垠，道日重光，玄风大振。簪裳之倡，雾集云臻，宫观之修，星罗棋布。遐荒若此，况中夏乎。兹洛京之南及一舍，古墅曰朱葛，左连嵩少，右顾龙门，万安之山峙其前，伊洛之川注其北，中立道观日栖云。窍其迩之本末，皇栖云真人门下四子，经始而建之也。辛巳秋，真人开道盘山，方来修炼之士，多往质疑。令闻远播，黄冠野服游其门者，不可胜计，亦当时辅教之首出者。而四子一曰崔志隐、二曰管志道、次曰董道亨、次曰李志希，俱在席下。参学有年，皆蒙印可，其心莫逆，相与为友。甲午秋九月，共议采真之游。乃自北而南，遍历燕赵齐鲁之问，乘流坎止，未及覃怀。当是时也，始经壬辰之革，河南拱北城郭墟厉，居民索寞。自关而束，千有余里，悉为屯戍之地，荒芜塞路，人烟杳绝，唯荷戈之役者往来而已。丙申夏四月，数子渡孟津而游洛京，暮及陈昌，遇故人石公，见而惊喜，相待甚厚，眷恋不已，留居数月。周览山川明秀与心会处，以安蓬华，而及朱葛。顾视四方，何异深山大泽，迥绝人境，栖真养浩，不无助焉。访其邻，皇董道亨之故里也。备知土地晓肥，彼此畔坍，皆荒芜四塞，华曹参天，殊无主者，惟存废址瓦砾而己。数子於是议经道观。为之张本。继而王杨江李寻至，同心戮力，有作争先，卜筑珀茨，芟萝垦僻。摧枯拉朽，剪荒榛棋棘之丛；解秽除纷，树火枣交梨之木。朝勤暮止，日改月化，几二十年，是观浸兴。立正殿以奉三清，后真堂以尊众圣，云会在右，芬积居束。附近门墙，膏腴之田六百亩，栽培覆护果实之木千余株，桧柏萧森，门庭清肃。养生储蓄，取诸左右而丰；敬接方来，兼有自他之利。尊师报本，奉国熏修，祝赞璇图，祈禳士庶，云霞萃止，师真往还，乃为束道主也。甫成而后，额之曰栖云。盖取其师之道号云，冀不忘师也。三子之能事既毕，从师归汴，唯李志希主之有年而不替，克成其事，善守者也。崔子复赞成其像。岁次昭阳大渊献春正月，执事者不远而来致敬，祈予赞语，以纪其实。义不可辞，勉从而直书，其铭曰：
　　大哉至道，无门无旁。不即不离，四达皇皇。圣人得之，终身所存。老氏发源，传嗣万世。近代重阳，其龙其光。长春相继，真风益彰。栖云至德，知白守黑。惠慈利物，为天下则。四子明俦，克绍箕裘。采真龟洛，朱葛兴修。琳宇一区，芝田六顷。火枣千株，具瞻万境。晨香夕灯，众善奉行。自天降佑，何福不臻。
　　盘山栖云观碑
