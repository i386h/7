<!-- { "loadSidebar": true } -->
　　录曰：此王姬也，归於齐，则为夫人矣。而曰卒，王姬卒，何也。盖是时天王之不君甚矣，齐侯之淫德极矣，文姜之忌惮蔑矣，鲁庄之扫耻尽矣。夫乌兽不可与同韦也。哀哉乎王姬，而与之敌体乎。天王自同於乌兽也，而岂知匹妇之不可夺志哉。甫於归而即谢世，仅及数月之期，岂其屯难遭回，不胜忸怩之心。而姜氏乘刚淫逼，蚓当自窜之曰，有人心者不若是想，遂奄然而长逝耶。《易》曰：屯如，遭如，乘马斑如，女子贞，不字。王姬有焉。然则乌中之凰，珠中之璧不得以齐襄之丑恶累之也。吾夫子表而出之，所以遏淫欲存贞行，以愧当时，劝后世之意切与。如但以我主而录之，服而卒之，抑末矣。
　　庄公四年三月，纪伯姬卒。六月乙五，齐侯葬纪伯姬。十有二年春王三月，纪叔姬归於鄗。二十有九年冬十有二月，纪叔姬卒。三十年八月癸亥，葬纪叔姬。
　　胡传曰：庄公四年纪悯去国，叔姬至此始归於都者。纪侯方卒，故叔姬至此，然后归尔。归者顺词以宗庙在鄱，归奉其祀也。鲁为宗国，妇人有来归之义。纪既亡矣，不归於鲁，所谓全节守义，不以亡故而亏妇道者也。鲁人高其节，恩礼有加焉。是故其归其卒其葬，史册悉书。夫子存而弗削，为后世劝。
　　录曰：理与势，天下之至敌也。而亦至不敌也。理之胜，万世而不移；势之胜，一时而有问。何也。盖心主理，权主势。一国之权在人，匹妇之志在己，故以齐之势，纪可灭，而姬之志不可灭。君可虏而妇□之殡不可虏。圣人着之於经，以见伏节守义之美，而齐、襄、鲁桓之恶不攻自见矣。传以为葬而示之恩其然，岂其然乎。
　　《传》：齐侯弒鲁君，灭其婚姻之国，而葬其文，是犹加忍於人，以手抚之也。其说非是。
　　《左传》：鲁桓公未昏於齐也，齐侯欲以文姜妻郑太子忽，忽辞，人问其故，太子曰：人各有耦，齐大，非吾耦也。《诗》曰：自求多福，在我而已。大国何为。君子曰：善自为谋。及其败戎师也，齐侯又请妻之，固辞。人问其故，太子曰：无事於齐，吾犹不敢。今以君命，奔齐之急，而受室以归，是以师香也。民其谓我何。遂辞诸郑伯。
　　录曰：愚观郑忽之事，未尝不叹世衰道微，霸者未作，君不能保其臣，而执劫於邻国也；父不能保其子，而倚仗於强援也。夫五霸之命无易树子，则何待於已亲。无以妾为妻，则何叉於更室。若俱以辞婚而失国，是又不待贵易交，富易妻也。奈之何纷纷以为病也。然则，忽者奈
　　何。孟子曰：仁则荣，不七则辱。今恶辱而居不仁，是犹恶湿而居下也。所谓自求多福者如此。忽处郑庄之世，三纲绝矣，纵能自强於善，犹惧其亡，何况甘於交质，狙於狄胜，徒以婚齐为轻重哉。或曰：忽尝先配后祖，而今乃能辞婚，何也。盖忽沾沾自喜之人也。朱子讥其柔懦疏阔是已。夫沾沾自喜者，未叉通无所见，惟其怠惰而不能操虑，迂阔而不近事情，是以甘为人下而不辞也。诗人讥之曰：狂童之狂也。且岂其过欤。
　　《列女传》：卫宣夫人者，齐侯之女也。嫁於卫，至城门，而卫君死。保母曰：可以还矣。女不听，遂入，持三年之丧。丧服毕，其弟立，请曰：卫小国也，不容二庖。请愿同庖。夫人不许。卫君使人怨於齐，兄弟皆欲与君，使人告女。女终不听。
　　录曰：考诸礼，曾子问：有亲迎女在途，而父母死之。文无至城门而君死之文。君子谓未成妇，疑无服也。而持三年之丧，不已过於厚乎。若乃未成妇之女，而请愿同庖，岂礼也欤。君之弟，禽兽之行也。齐之俗淫靡之风也，宜乎女之终不听也。
　　鲁寡陶婴者，鲁门之女也。少寡，养幼孤无强昆弟，纺绩为产。鲁人或闻其义，将求焉。婴闻之，恐不得免，作歌曰：悲夫，黄鹊之早寡兮，七年不双。宛颈独宿兮，不与众同。夜半悲呜兮，想其故雄。天命早寡兮，独宿何伤。寡妇念此兮，泣下数行。呜呼哀哉兮，死者不可忘。飞乌尚然兮，况於贞良。虽有贤雄兮，终不重行。鲁人闻之曰：斯女不可得已。遂不敢复求。
　　录曰：愚观黄鹄之歌，其旨切，其情哀，有风人之义，而无怨怒之词，是真能守礼义之俗。虽使异类闻之，宁不为之感动，而况於人乎。此妾妇之中正，礼道之范围，而割鼻断臂，截发割耳，有所不得其正矣。
　　楚姬，楚庄王夫人也。庄王好猎，姬谏不止，乃不食禽兽之肉。王改过，勤於政事。尝听朝罢晏，姬曰：何晏也，得无饥倦乎。王曰：与贤者语，不知饥倦也。姬曰：王之所谓贤者，何也。曰：虞丘子也。姬掩口而笑，王曰：姬笑，何也。对曰：妾执巾栉十余年，遣人求美，人进於王。今贤於妾者二人，同列者七人，妾岂不欲擅王之宠哉。不能以私蔽公，欲王多知人也。今虞丘子相楚十余年，所荐非子弟则族昆，未闻进贤退不肖，是蔽君而羞贤路。妾之所笑，不亦可乎。明曰以告，虞丘子避席不知所对。於是避舍，使人迎孙叔敖以为令尹，治楚三年而庄王以霸，樊姬之力也。
　　录曰：姬之不食禽兽肉也，可谓以身谏矣。而藉以进贤，则吾不知也。夫叔敖之贤，固非虞丘子之所知；而樊姬之名，则知者多矣。岂因谏猎之事，而遂以傅会哉。然不可考矣。
　　高行者，梁之寡妇也。为人荣於色，而美於行。夫死不嫁。梁贵人争欲娶之，不能。梁王王闻之，使相聘焉，曰：妾闻妇人之义，一往而不改以全贞，安可不顾名节，自甘身而羞贱，弃义而从利，无以为人。乃持刀自引，以割其鼻，曰：妾已刑矣。所以不死者，不忍幼弱之重孤也。於是相以报王，王大其义，高其行，为复其身，尊其号曰：高行。
　　录曰：古礼诸侯一娶九女，二国胜之。几君无再娶之义，恐其弃德嗜色。故一娶而止，尚可近失节之妇哉。梁王骄姿不道，固不足责；而梁女书之於册，观者不责汉之无制，相之无衍，而徒美妇之高行。呜呼。妇行何高，则王行何卑乎。
　　《汉书》：班捷妤者，左曹越骑班死之女也，贤才通辩。成帝游后宫，尝欲与同辇，辞曰：观古图画，贤圣之君皆有名臣左侧。三代之末，主乃有女璧。今欲同辇，得无似之乎。上善其言而止。太后闻而喜曰：古有樊姬，今有捷好。每诵《诗》及窈窕淑女，女师之篇，必三复之。进见容止，辄依古礼。其后赵飞燕有宠娇拓，赞诉云：挟邪诅祝。上考问，捷妤曰：妾闻死生有命，富贵在天。修正尚未蒙福，为邪欲以何望。且使鬼神有知，不受不臣之诉。如其无知，诉之何益，故弗为也。上善其对而怜悯之。捷妤恐久见危，求供养皇太后於长信宫。上许焉。帝崩，充奉园陵，薨，因葬园中。
　　录曰：愚观捷妤之执义，而叹孟坚之寡识也。夫坏宠恰势，妇人之常也。明哲保身，君子之独也。奸祸之与幸权，譬如烈火。故《诗》云：燎之方杨。又云：谁能热热，不可止遏，引可亲炙乎。是故宁幽清龙密，托长信之末流，无宁熏耳涂目，效永巷之罪首，使固稍知此义，枕经藉书，纡体衡门，上无所蒂，下无所根，岂非达者之高致，哲士之盛节哉。顾乃责会合之计，运朝夕之策，恋恋於权势之门，濡体於危险之途，此宾戏所陈之词，与班姬团扇之旨不可同曰语也。以固之博通古今，为世良史，人物之臧否，出处之大节，筹之何许，而乃不如一女子哉。然则不免於质之胜文，君子不能不为之深惜也。
　　平帝王皇后者，莽之女也，婉淑有节行。平帝即位，莽秉政，以女配帝。岁余帝崩，后莽篡，后年十八，常称疾不朝。莽敬惮哀伤，意欲嫁之，令立国将军成新公孙建世子橡饰将医，往问疾。后大怒，鞭笞旁侍御，因发病不肯起，莽遂不敢强也。及汉兵诛莽，墦烧未央宫。后曰：何面目以见汉家。自投火而死。
　　录曰：平后之拒父，岂比於元后之责莽乎。夫令妻寿母，古今称颂，岂知亦有不然者欤。汉之元后，寿蝓八十，历元、成、哀、平四世，为天下母，飨国六十余载。群弟世权，更持国柄，是以酿酝保护，以成其乱。及至篡国灭刘代汉，而后握玺以拒之，噫抑晚矣。固不若年少执节之为愈也。
　　《束汉书》：光武中元元年甲申，使司空告祠高庙曰：高皇帝为群臣约，非刘氏不王。吕太后贼害赵王，专主吕氏，赖社稷之灵，禄产伏诛。天命几坠，危朝更安。吕太后不宜配食高庙，同桃至尊。薄太后母德慈仁孝，文皇帝贤明临国，子孙赖福，延祚至今。其上薄太后尊号曰：高皇后，配食地只，迁吕太后庙主於园，四时上祭。
　　录曰：愚观吕薄之际，而感理之吉凶消长系於时之进退存亡，未尝有毫忽之差也。盖后与帝俱起侧微，方其问关百战，求帝於薮泽之中，彼一时也。及帝拥戚姬，亲如意，据軏之势，此亦一时也。至於偃然称制，南面以临天下，此又一时也。极其至也，乃有人竞之作焉，有鹊鸩之毒焉，有灭宗之祸焉，有易姓之谋焉。檗以《春秋》之义，所谓自绝於天不可得而祷也。当时汉廷大臣未能坚守嚏血之盟，蚓责以《春秋》之义哉。此义不明，是以不传之吕而篡之新，宜乎帝之进薄而退吕也。
　　王霸少厉高节，其妻亦美志行。值玉莽篡，弃绝交宦。建武中，征至京，不屈。初与同郡令孤子伯为友，后子伯至楚相，子为郡功曹，令之奉书於霸，车马服从雍容如也。霸有子方耕於野，闻宾至，释未而归，见令狐子沮，作不能仰视，父目之有愧容。客去，久外不起，妻怪而问故，霸曰：吾与子伯素不相若。向见其子容服甚光，举措有适，而我儿蓬发历齿，未知礼，则父子恩深不觉自失耳。妻曰：君修清节，不顾荣禄。今子伯之贵，孰与君之高，奈何忘宿志，而惭儿女子乎。霸崛起而笑曰：有是哉。遂共隐遁终身。
　　录曰：观人何以不於所勉，而於所忽乎。盖贫贱之交，人所难忘，而彼此相形问，亦难释於此。而小芥焉，糟糠之义微矣甚矣。霸妻之高识也，无我，无人，无物情，而况於世态乎。铃若而人自斯下堂，初不在山之深林之密也。
　　鲍宣妻桓氏，字少君。宣尝就少君父学，父奇其清苦，故以女妻之，装送资贿甚盛。宣不悦，谓妻曰：少君生富骄，习美饰，而吾实贫贱，不敢当礼。妻曰：大人以先生修德守约，故使贱妾侍执巾栉。既奉承君子，惟命是从。宣笑曰：能如是，是吾志也。妻乃释归侍御并服饰，更着短布裳，与宣共挽鹿车，归乡里拜姑，礼累提瓮出汲，修行妇道。乡邦称之。
　　录曰：柔曼之倾意，非独损志，盖亦有增过者焉。相如才美，琴心是务，马融儒者，绛帐为乐。吾见其贫贱而移，富贵而淫也，又焉能威武不屈乎。故铃有少君之行，而后有子都之节。
