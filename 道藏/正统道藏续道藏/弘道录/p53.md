<!-- { "loadSidebar": true } -->
　　录曰：愚观孟博之对，未尝不潸然流涕也。禹之言曰：尧舜之民，皆以尧舜之心为心。方是时也，九官十二牧，济济相让，充满于廷，天下未尝不同以为清也。四凶之罪，投窜诛拯，曾不少贷，天下未尝不同以为污也。如使善而不清，何贵於善；恶而不污，何贱於恶。以至於春秋之时，虽曰人心不古，然而三都之堕，少正之戮，不遗余力。故又曰：见善如不及，见不善如探汤。斯民也，三代之所以直道而行也。呜呼。何不幸而生於孟博之世耶。不旋踵问，外兵内乱，重衅迭祸，危亡无日，此岂天之降丧哉。人之责乱，宁为荼毒其实，盖不可追也已。
　　弘道录卷之二十五竟
　　大明万历三十五年二月十五曰奉旨绩刊印施
　　正一嗣教大真人臣账国祥校
　　＃１『居」原作『君」，据《十三经注疏》改。
　　＃２『王」原作『三」，据《十三经注疏》改。
　　弘道录卷之二十六
　　义
　　朋友之义
　　《晋书》：王裒家贫躬耕，诸生有为割麦者，遂至弃之，知旧致遗，皆不受。门人为本县所役，告裒求嘱令，裒曰：卿学不足以庇身，吾德薄不足以荫卿。嘱之何益。且吾不执笔，已四十年矣。乃步檐乾饭，儿负盐豉，草屠送所役生到县。安丘令以为诣己也，整衣出迎。裒至，磬折而立云：门生为县所役，故来送别。因执手涕泣而去，令即放之，一县以为耻。乡人管彦少有才而未知名，裒独以为必当自达，拔而友之。北海郦春少立志操，寒苦自居，负岌游学，乡邑会以为郦原复出。裒以春性险狭慕名，终必不成。其后春果无行，学业不终。有识以此归之。
　　录曰：哀之不受门人嘱也，由其不受门人之获始也。其不答安丘令也，由其不向西面之坐始也。不然，劳役不恤，人爻以为迂；整衣不答，人叉以为简。虽然以节行着闻之徒，而亲为担饭负草之举。然则曰不嘱者，是乃所以深嘱之欤。
　　《唐书》：秦王世民以海内容平，锐情经卫，乃开绾於宫西，延四方文学之士出教，以杜如晦、房玄龄、虞世南、褚亮、姚思廉、李道元、蔡允恭、薛元敬、颜相时、苏最、于志宁、苏世长、薛收、李守素、陆德明、孔颖达、盖文达、许敬宗共一十八人并兼文绾学士，分为三番，更曰直宿，伺朝谒之暇，讨论经典文籍，与议天下事，或至夜分。使问立本图像，褚亮为赞号十八学士。士大夫得预其选者，时人谓之登瀛州。
　　录曰：孟子之时，桃应问曰：舜为天子，皋陶为士，瞽晚杀人，则如之何。万章又曰：象日以杀舜为事，及为天子，则封之。此非有所为也。预讲而宿，难之何哉。以唐之天下，皆太宗之功，欲其如舜之不与，固亦难矣。惜乎，诸贤并进，曾无一及於桃应、万章者。公暇之所讨，夜分之所论，非富贵之荃蹄，则功名之脍炙。以是知大圣大贤平曰所以处，人伦大变叉有素定。初非偶得，所以预讲而宿难者，非其迂润不情，而实则凿凿可据。夫岂瀛州之选所能与哉。
　　及即位，又置弘文馆，娶四部书二十余万卷，选天下文学之士。虞世南、褚亮、姚思廉、欧阳询、蔡允恭、萧德言等并以本官兼学士，令更曰宿直，听朝之隙，引入内殿，讲论前言，往行商确政事，与讨古今，道所以成败，曰反夜艾，未尝少息。又取三品以上子孙，充弘文绾学生。
　　录曰：汤克夏，尝修文德矣，曰圣敬曰跻也，而未闻置弘文之馆也。周克殷，亦敷文教矣，曰彝伦，攸叔也，而未闻聚四库之书也。唐以方兴之运，蚓其君有迈世之资，使能加意於圣敬，电勉於彝伦。而不为口耳见闻之学，则贞观之治，岂直如斯而已哉。大抵帝王之学与经生异。夸多国靡者，经生之学也；守约施博者，帝王之学也。然则两言为有余矣，其於二十余万卷乎何有。
　　京兆李泌幼以才敏着闻，玄宗使与太子为布衣交。太子尝称之曰：先生。后隐居颖阳，肃宗立，遣使召之，谒见於灵武。上大喜，出则连辔，寝则对榻，如为太子时。事无大小，皆以咨之，言无不从，至於进退将相，亦与之议。屡欲以为相，泌固辞曰：陛下待以宾友，则贵於宰相矣，何必屈其志。乃止。
　　录曰：肃宗以泌为宾友不可乎，正良娣之后，辨建宁之诬，敦太上之礼，建功臣之议，井井乎开导切磋之义。使帝未即位之先，泌苟早至，其施为气象必不如是之草草也。惜乎，心之未纯，信之未笃。衡山之还无几，观察之命旋出，以泌之贤，卒不免於末议。此其功名之际，不可不持无欲自得之心也。
　　狄仁杰同府参军郑崇质母老且疾，当使绝域，仁杰谓曰：君可贻亲万里忧乎。诣长史兰仁基，请代行，仁基咨美其谊。时仁基方与司马李孝廉不平，至是相语曰：吾等可少愧矣。则仍与相待如初。每曰：狄公之贤，北斗以南，一#1人而已。
　　录曰：此与以柳易播同，不录。此何以录。郑之使，不得已；刘之贬，得已也。以北斗以南一人，视元和以下，八子则固有不同矣。此其所以异也。
　　韩愈《争臣论》：或问：谏大夫阳城可以为有道之士乎。学广而闻多，不求闻於人，行古人之道，居於晋之鄙，人熏其德，大臣闻而荐之，天子以为谏议大夫，五年矣。在位不为不久，闻天下得失不为不熟，天子待之不为不加，而未尝一言及於政。问其官，则曰谏议也；问其政，则曰我不知也。有道之士固如是乎。吾闻之，有官守者不得其职则去，有言责者不得其言则去。今阳子以为得其言乎哉。愈非以为直而加於人也。惟善人能受尽言，谓其能闻而改之。及裴延龄诬逐陆赞等，帝怒，甚无敢言者。城乃守延英阁上疏，极论慷慨，引谊累日，不止闻者寒惧，而城声色愈厉。帝大怒，诏抵城罪，皇太子开救得免。然帝意欲遂相延龄，城曰：延龄为相，吾当取白麻坏之。帝不相延龄，城之力也。
　　录曰：愈之尽言，非讦直也。朋友有责善之义，丽泽有商兑之益。虽众人所不敢言，而愈言之。《易》曰：介疾有喜。此韩子之意人固不得而测也。城之不言，亦非不言也。利害有切於朝廷，得失有关於君德，铃举世不敢言而后言之。《易》曰：括囊无咎。此阳子之意，人亦不得而窥也。天下之事，孰有大於置相者乎。以一卢杞颠沛危亡社稷，几於不陨，而延龄旋复蹈之，赖城而已，其功岂止於一人之适，一事之问乎。设使朝拜官而夕奏疏，非惟忠告之义不显，而含章之美终无成矣。此欧公之论，余无取乎尔也。
　　萧颖士与李华同年相善。天宝初，颖士补秘书正字，华为卧〈察御史，名闻一时。宰相李林甫欲见之，颖士居父丧不诣。林甫至故人舍，邀之，反哭于门内以待，林甫不得已吊之，乃去，怒其不下已。服阕，调广陵参军。裴耀卿、张均、韦述皆先进，器其材与钓礼述，尝荐以自代，召诣史馆，而林甫方擅威福，遂不屈免官。及禄山宠恣，颖士阴语柳并曰：乱不久矣。托疾游太室山，卒兔於难。生平乐闻人善，以推引后进为己任。如李阳、李幼卿、皇甫冉、陆渭等数十人，由其奖目，皆为名士，天下推为知人。又友殷寅、颜真卿、柳芳、陆据、邵翰、赵驿。时人语曰：殷、颜、柳、陆、李、萧、邵、赵，以能全其交也。华少旷达，外若坦荡，内谨重，尚然许，每慕汲默为人。杨国忠支侄所在横猾，华劾按不拨，州县肃然。其文辞绵丽，少宏杰气，颖士健爽自肆，时谓不及，而华自拟过之。初作《含元殿赋》，颖士曰：景福之上，灵光之下。又作《吊古战场文》，极思研摧，已成迂为故书，杂置梵书之皮。他日颖士读之，称工，问谁可及，曰：君加精思，便能至矣。愕然而服。宗人翰亦以进士知名，寓居阳翟，为文精密，用思苦性。常从令皇甫曾求音乐，每思涸则奏乐，神逸则着文。禄山之乱，友人张巡守睢阳，有薄巡者言其降贼，翰序城守事迩，撰列传以上肃宗，方明巡之忠义，士友称之。
　　录曰：世称萧李齐名，岂徒文与才擅。若萧之不屈於林甫，李之见疾於国忠，翰倦卷表暴张巡许远之忠，班班然节义之徒也。特所拟吊《古战场文》，及今具在，后世有目者自能品题，而杂置梵皮，以希声誉，何视之不广耶。
　　《宋史》：张忠定与寇忠愍，布衣交也。寇兄事张，常面折不少恕，不以贵而有所改。寇之入相，张时帅成都，谓僚属曰：寇公奇材，惜学卫不足耳。及后知陕，张适自成都还。寇严供帐大为具以待，将别送之郊，问曰：何以教准。张徐曰：《霍光传》不可不读。准莫谕其意，归取光传读之，至不学无术，笑曰：此张公谓我矣。
　　录曰：咏之讥准不学，果何所见乎。孔子曰：如有周公之材之美，使骄且吝，其余不足观也。已准之，欲人怀惠己，非无我之公，而拒人拂须，甚失容人之量，未免在朝则自矜其功，在外则自伐其望。功名所在，切然动情，岂惟不附孙爽之论。而且迎合朱能之谋，致使门人得而议之，朋友从而惜之，孤注之谗无足怪矣。使能读书明理，嚣然自得，平生事业，岂复有如澶渊之役者哉。功成之后，奉身而退，付是非得失於不闻，天下后世之公论不啻如斯而已也。然则能感雷阳之枯竹，不能照汗简之遗编矣乎。
　　唐介为御史。当仁宗朝，张贵妃宠冠后庭，伯父尧佐骤除宣徽节度、景灵群牧四使，介力争之。帝曰：除拟本出中书。时文彦博为首相，介并劾彦博，帝怒曰：介论事，是其职。至谓彦博由妃嫔致宰相，此何等言也。遂贬介英州别驾，而罢彦博知许州。朝中士大夫各以诗送行，独待制李师中颇为传诵。诗云：孤忠自许众不与，独立敢言人所难。去国一身轻似叶，高名千古重如山。并游英俊颜何厚，未死奸谀骨已寒。天为吾皇扶社稷，肯教夫子不生还。由是直声动於天下，称真御史，必曰唐子方。
　　录曰：愚观子房之事，师中之诗，盖不惟直声动於天下，而主上宽仁之德可传后世，大臣服义之美可法缙绅。自此以后，则车盖之怨，垫龙之诬，纷纭迭出，逐致矛盾终身。一往不返，而朋友之义，君臣之德，大臣之量，胥失之矣。
　　欧阳修《朋党论》略曰：君子以同道为朋，小人以同利为朋。小人无朋，惟君子则有之。盖小人所好者利禄，所贪者财货。当其同利之时，暂相党，引以为朋者，伪也。及其见利而争先，或利尽而反相贼害，虽兄弟亲戚不能保。故曰：小人无朋。君子则不然，所守寸道义，所行者忠信，所惜者名节。以之修身，则同道而相益；以之事国，则同心而共济，终始如一。故曰：惟君子则有朋。君子之朋虽多而不厌，故为君但当退小人之伪朋，用君子之真朋，则天下治矣。
