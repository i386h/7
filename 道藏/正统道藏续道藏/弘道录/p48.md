<!-- { "loadSidebar": true } -->
　　录曰：武侯悉诛唐宗室，而吕后不杀朱虚侯者，以齐为之殿也。然则吕氏亦可谓无策矣。徒以女亲人，而不知所亲非以女也；以兵强吕，而不知所强非以兵也。是故军可夺，而章之志不可夺；兵可恃，而婴之谋不可恃。吕氏至是亦无策矣。
　　《后汉书》：光武与兄刘演威名益盛，新市平林诸将阴劝更始除之。适部将刘稷闻更始立，怒曰：本起图大事者，伯升兄弟也。今更始何为者耶。遂收稷，将诛之。演固争。李轶、朱鲔劝更始因并执演，即日杀之。官属迎吊秀，秀不与交私语，惟深引避而已。又不敢为演服，每独居，辄不御酒肉，枕席有泣涕处。主簿冯异独宽譬之，秀止之曰：卿勿妄言。异因进说曰：更始政乱，百姓无所依戴。夫人久饥渴，易为充饱。今公专命方面，宜分遣官属。循行郡县，宣布德泽。秀深纳之。
　　录曰：《坎》之初六曰：习坎，入於坎害，凶。象曰：习坎入坎，失道凶也。演好侠轻举，当寇攘之世，习坎者也。叔虽同符高祖，柔道未立，上无应援，岂能出伯升於险，其死固有以也。然其兆本曰：坎有孚，维心亨，行有尚。秀既刚中之才，异为塞渊之辅，尚往有功，是以其言易入，秀之深纳，亦有以也。此所以行险而不失其信，卒之赤心效顺，大树褒功，岂非维心之亨乎。
　　刘纡者，宣帝曾孙。宣帝封子嚣於楚，是为孝王；孝王生思王衍，衍生王纡，纡生般。自嚣至般，积累仁义，世有名节，而纡尤慈笃。早失母，同产弟原乡侯平尚幼，纡亲自鞠养，常与共卧起饮食，及成人，未尝离左右。平病卒，纡哭泣呕血，数月亦殁。后光武封般为蕾丘侯，奉孝王祀，显宗征为执金吾，兼屯骑校尉；肃宗以为长乐少府宗正。般在位，数言政事，其收恤九族，行义尤着，时人称之。
　　录曰：是时朝廷方厉谦让之实，友于之行干本支，达于天下；欲不为义人，其舍其视，斗粟疋帛之谣远矣。录之。
　　杜林与弟成俱好学，博洽多闻，时称通儒。王莽末盗起，客居河西。院嚣闻林志节，深相敬待，以为持书平。后因疾告去，辞还禄食，嚣欲令强起，遂称病笃，意虽相望，方务优容，乃出令曰：杜伯林天子不能臣，诸侯不能友。盖伯夷、叔齐耻食周粟。今且从师友之位，须道开通，使顺所志。林虽拘於嚣，而不屈节。后成物故，乃听持丧束归。既遣而悔，令刺客杨贤追於路，将遮杀之。贤见林身推鹿车，载致弟丧，叹曰：当今之世，谁能行义。我虽小人，何忍杀义士。因亡去。光武闻之，征拜为侍御史，引见，问以经书故旧及西州事，甚悦之。后皇太子疆乞封束海王，重选官属，以林为王傅。特受赏赐。卒为大司空，称任职相。
　　赵孝、赵礼兄弟恭逊笃行。遭天下乱，人相食，礼为贼所得，将烹，孝乃自缚诣贼，推让就烹，众异之，遂不害。卿里服其义，州群辟召，皆不应。永平中，显宗闻其名，诏拜谏议大夫，迁侍中长乐卫尉，复征弟礼亦为御史中丞。帝欲宠异之，诏礼十日一就卫尉府，大官送供，具令兄弟相对尽欢。数年礼卒，令孝从官属送丧归葬。孝后无子，拜礼两子为郎。
　　录曰：愚观杜林始以贼乱，致命於嚣，终以贼剽，遇贤於道。至赵氏二子在须臾，当是时，岂知贵为王傅。爵齿公孤，与夫人官异食耶。阳之义，强之谦，一时闻风兴起。虽曰人之所信，而实天之所助也。不然彼刺客、饿草者流，宁肯甘心效义耶。而卒以不没，此真罕见其俦者矣。
　　《晋书》：右仆射邓攸，永嘉末没於石勒。过泗水，攸以牛马负妻子而进。又遇贼，拣其牛马，步走担其儿及其弟子绥，度不能两全，乃谓其妻曰：吾弟蚤亡，唯有一息，理不可绝止，应自弃我儿耳。幸而得存，我后当有子。妻泣而从之，乃弃其子而去之。卒以无嗣。时人义而哀之，为之语曰：天道无知，使邓伯道无兄。弟子绥服攸丧一二年。
　　录曰：攸之痛，千古莫不以为然也。而史称攸预加缠系，绝其奔走，岂慈父仁人之用心哉。勿谓天道无知，乃有知矣。愚以为皆非情实。按攸为石勒所获，滨死者再矣。至勒过泗水，攸乃砍坏车，以牛马负妻子而进，则又有追逐之兵物色之。及以意度之，子大侄小，子之识者多，故系之；侄之识者少，故存之。一则以缓追兵，一则以绝物色，非但义而已矣。至卒以无嗣，或然之天数，亦君子之不幸与。以是绳攸，人莫肯为义矣。此录之意也。
　　庾衮，明穆吕后伯父也。少履勤俭，笃学好问。咸#8宁中大疫，二兄俱亡，次兄毗复殆，疠气方炽，父母诸弟皆出於外，一表独留不去，遂亲自扶持，昼夜不眠，其问复抚柩哀临不辍#9。如此十有余旬，疫势既歇，家人乃反，毗病得痊，衮亦无恙。一表诸父并贵盛，惟父独守贫约。一表躬亲稼穑，以给供养，而执事勒恪，与弟子树篱，跪以授条。或曰：今在隐屏，何恭之过。曰：幽显易操，非君子之志也。妻皆宦族，及适一表，弃华丽，共安贫苦。母终，服丧居於墓侧。或斩其墓相，叩头泣涕，谢曰：德之不修，不能庇先人之树。父老咸为之垂泣，自后人莫之犯。乡党州郡交举孝廉清白异行，皆不降志，号为异行。齐王同之唱义也，张弘等肆掠於阳翟，一表乃率其同族及庶姓保於禹山。时百姓安宁，未知战守之事，一表谋曰：古人有言，千人聚而不以一人为主，不散则乱矣。众曰：今曰之主，非君而谁。乃誓之曰：无恃险，无估乱，无暴邻，无#10抽屋，无樵采人所植，无谋非德，无犯非义，戮力一心，同恤危难。众咸从之。及贼至，乃勒部曲，整行伍，皆持满勿发。贼服其慎而畏其整，是以皆退。时人语曰：岁寒然后知松相之后凋。又曰：临事而惧，好谋而成，其庾异行乎。
　　录曰：愚观晋之靡俗，而有衮之异行，岂惟明愧八王，幽惭裴卫，无亦生耻元规，死羞叔预者欤。夫以一疾而知岁寒之松植，与更八王而不识板荡之忠臣者，何天渊也。众皆贵盛，父独守贫，与欲而无厌，责而无止者，何悬绝也。临事而惧，好谋而成，与轻薄造难，浅谋起衅者，又何径庭耶。幽显不易，执事勤恪，与怀鸩相加，凶逆自恣者，又何南北耶。是知鬼魅离离而阳德丕显，污秽籍籍而昭明介尔，不有叔褒，何有晋之日月乎。
　　《南史》：谢弘微童幼端审，叔父混见而异之，曰：此兄深中夙敏，方成佳器。年十岁出继从叔峻，峻司空瑛弟二子也，於弘微本总亲，素不相识，率意承接，皆合礼衷。义熙初，袭峻爵建昌侯。弘微家素贫俭，而所继丰泰，遗财禄秩，一不关与。混风格高峻，少所交纳，唯与族子灵运、瞻、曜及弘微并以文义赏会，尝共宴处，居在乌衣巷，故谓之乌衣之游。其外虽复高流时誉，莫敢造门。瞻等才辞辩富，弘微每以约言服之，混特所敬贵，号曰微子。后混以刘毅党诛，妻晋陵公主诏谢氏绝婚，改适琅琊王，以混家事委之。混仍世宰辅，一门两封，田业十余处，僮仆千人，唯有二女。弘微经纪生业，事若在公，一钱尺帛出入，皆有文簿。高祖受命，以公主执义守节，听还谢氏。自混亡至是九载，而室宇修整，仓库充盈，门徒业使不异平日。田畴垦辟，有加於旧。主叹曰：仆射平生重此子，可谓知人，仆射为不亡矣。中外姻亲、道俗义旧见公主之归者，入门莫不叹息，或为之涕流，感弘微之义也。
　　录曰：愚观乌衣巷之游，真所谓芝兰玉树，焜耀当时。若叔源之识鉴，康乐之才美，宣远之清悟，宣明之杰济，然皆不得其死，独微子无问然。其故何耶。《易》之《小过》曰：弗遇过之，飞乌离之凶，是谓灾青。诸子非不才义丰办，然皆刚躁负气恃才，而持操不笃，违理过当，是以凶也。若微子性既严正，行复修馑，其事所后瑜於所生，诚敬，内通神明，外惮言笑，不妄廉耻，寡争正易，所谓行过乎恭，丧过乎哀，用过乎俭者也。安往而不得哉。
　　弘道录卷之二十三竟
　　＃１『业」原作『乐』，据《十三经注疏》改。
　　＃２『永』原作『衣』，据《十三经注疏》改。
　　＃３『今予』原作『令子』，据《十三经注疏》改。
　　＃４『从』原作『说』，据《十三经注疏》改。
　　＃５『公』原缺，据《十三经注疏》补。
　　＃６『卒』原作『率』，据《十三经注疏》改。
　　＃７『刑侯』原缺，据《十三经注疏补》。
　　＃８『咸』原作『人』，据《晋书》改。
　　＃９『辗』原作『辄』，据《晋书》改。
　　＃１０『无』原作『与』，据《晋书》改。
　　弘道录卷之二十四
　　义
　　昆弟之义
　　《唐书》：虞世南与兄世基同受学于昊顾野王余十年，精思不懈，至累旬不盥栉。文章婉褥，慕仆射徐陵，陵自以为类己，由是有名。陈天嘉中，文帝知二子博学，遣使至其家护视。世基辞章清劲过世南而赡博不及。议者方晋二陆。大业中，累官秘书郎。炀帝时，世基得君，贵盛，妻妾服御拟王者，而世南躬贫约，不改其操。宇文化及杀世基，世南抱持号诉请代，不能得，自是哀毁。入唐，为弘文馆学士。时已老，屡乞骸，不听。太宗重之，以其貌儒谨，外若不胜衣，而中抗烈，论议持正，尝曰：朕与世南商略古今，有一言之失，未尝不怅恨。其恳诚乃如此。又称其有五绝：一德行，二忠直，三博学，四文词，五书翰。卒年八十一。
　　录曰：愚观二虞氏，一显於隋，一奋於唐。显於隋者，若春花吐艳，焜耀一时，故时方二陆，非不具美也。奋於唐者，若晚菊含葩，馨香四达，故世称五绝，莫之与京也。夫人际遇不同，而本末迥异，有如此者。然则人岂可以穷通蚤莫二其心哉。
　　崔邓，字处仁，兄弟六人邓、郾、邹、都、鄂，同时至三品，凡为礼部五，吏部再，唐兴无有也。父无，四世总麻同爨，当时治家者咸推其法。邓以粳亮知名，宪宗器之，为太常卿。始视事，大阅四部乐，都人纵观。邓自弟亲导母舆，公卿见者皆避道，都人荣之。郾子广略姿仪伟秀，人望而慕之。下不敢欺，每拟吏，亲挟科格，褒黜必当，寒远时无留才。素不藏赀，有辄周给亲旧，居家怡然，子弟化之。都左金吾卫大将军，卒干家，不与李训之乱，人以为积善报也。鄂以检校尚书右仆射同平章事，节度淮南，所居光德里，构便斋。宣宗闻而叹曰：郑一门孝友，可为士族法。因题曰：德星堂。后京兆即其里，为德星社云。
