<!-- { "loadSidebar": true } -->
　　康#2斋先生昊与弼弱冠见侯洛渊源录，心慕道之。及睹明道，亦尝有猎心，乃知圣贤之必可学，遂弃举业，谢绝人事，曰玩经书，收敛身心，沉潜义理，视世之所尚举，不足为其志，直欲造乎圣贤之域，居乡动必以礼，四方朱学者却其束修不受，善于启迪，听其言者莫不踊跃思奋。恒励学者四，人须以圣为志，学须以道为至，进修不可践等，必先从事於小学，然后进乎大学，读《论语》竟造博文约礼，《孟子》则求放心充四端，《中庸》谨乎存养省察之功，以驯至致中和之极，明太极以知性之原，究《西铭》以识仁之体，《易》宗先程而鄙后学新奇之说，《书》则古文义理精深，固不得而去取之也。尝叹：诸书笺注之繁，无能直截上达。故不轻於着述。天顺初，忠国公石亨荐于朝，命行人资勃书束帛造其庐。既至，授春坊谕德，固辞不拜。引见文华殿，恳辞以老，英宗皇帝顾谓大学士李贤曰：此老非迂阔者，务令就职。与弼终不就。
　　录曰：愚观康斋之出处，盖有不得已者焉。夫孔子历聘，孟子传食，至闻大道之行与三代之英，喟然叹息。夫岂不欲如伊如吕，俾大君有忘势之美。在我遂三聘之乐乎，不得已也。享，何人也。以职则掌兵，非求贤之任；以势则柄权，非安意之诚，以时则斗几龙，非况晦之曰；以德则耄老，非和衷之任，苟斯须不断祸不旋踵。今观勃谕之言，始之诚意，终之恩礼，辉耀浃洽，光明俊伟。弼愈有荣，其视官职真犹弊踪。君臣朋友之闲，可谓两全矣。
　　白沙先生陈献章从昊康斋学。康斋教人多举伊洛成语，白沙未有得也。归筑一台，名曰阳春，日端默其中，以涵养本原，人罕见其面。初志勇锐，用功或过，几致心病，后悟其非，所谓戒谨与恐惧，斯言未云偏，后儒不省事，差失毫厘问。盖验其弊而发也。又累年始有所得，曰：吾自此以后，此心乃如马之有衔勤，随动静应事接物，参前倚衡照检而无不在矣。其论治道，必曰：天下非诚不动，非才不治。必才与诚合而后治。化可兴其教，人必先静坐，以养其善端。曰：人所以学者，欲闻道也。求之书籍而不得，则求之吾心可也。恶累於外哉。此事定要观破。若观不破，虽日从事於学，亦为人耳。斯理识时，为己者信之诗文。辈末习着达等路头，一齐塞断，一齐扫去，毋令半点芥蒂於胸中，然后善端可养，静可能也。始终一意，气象将日佳，造诣将日深，所谓自近而神。百姓日用而不知者，自此迸出面目来也。又语门人林光曰：终日乾乾，只是收拾此而已。此理于涉至大，无有内外，无有先后，无一处不到，无一息不运。得此坝柄入手，更有何事。往古来今，四方上下，都一齐穿纽，一齐收合，随时随处，无不是。这充塞舞雩，三三两两，正在勿忘勿助之问。曾点些见活计，被孟子一口打并出来，便都是鸢飞鱼跃。若无孟子工夫，骤而语之，以曾点见趣，一似说梦。
　　敬斋先生胡居仁从康斋得心学之正。退而益加充广，慨然以古人自期，斯道自任。记诵词章为不足事，专心於内，以主忠信为本，求放心为要，以圣学成始成终在於敬，因以敬名斋，端庄凝重，履绳蹈矩，与人交，隐微幽独之际，愈严愈密。其诗曰：谨独切探，切防微意，最玄争交，真在此要，不愧皇天。四方及门者众，筑书屋曰礼吾，曰南国监。后讲学，尝曰：第一怕见不得真，第二怕工夫问断。多有质美者好高入於禅，骋词失於於，不知操存省察为何事，安能造道德之域乎。与上饶娄一斋、永丰罗一峰、南昌张束、白丽泽相会于弋阳之龟峰、余干之应天寺。所着有《居业录》、《敬斋集》。取《易》修词立其诚，所以居业之义也。
　　录曰：陈胡亦公之从康斋也，一则以举伊洛成语为未以得，一则从事於敬以得心学之正。然愚观杨月湖答林缉熙书中云：白沙好作隐语。所云康斋多举成语教人，白沙惟求自得。夫伊洛成语，亦伊洛所自得者。后之人铃欲以自得教人，恐又生出一弊。又曰：白沙晚闻道，聊以拙自修者。然则今之学者，欲求自得，以何为主。曰：以敬为主。以何为事。曰：居业为事。见之真，求之笃，不患不居之安，资之深。既能免惮学之累，亦不致末流之失。苟取之，左右逢其源，而又何待。曰:一入商量，便作疑耶。学者不可不知。
　　一峰先生罗伦目不视恶色，耳不听恶声，不耻恶衣恶食。与人子言依於孝，与人臣言依于忠，与居官者言，言民所疾苦。见一善人，爱之如麟凤，恶人见之如蛇竭；见一饥寒冻馁，则倾所有以赈之。大率义之所在，毅然必为；人之毁誉欣戚，事之成败利钝，己之死生祸福，皆所不顾也。初为翰林修撰，会大学士李贤之丧，朝廷援例起复，台谏皆不敢言，伦私告以不可，复上疏，历陈古今起复之非，必欲圣朝准富弼、刘琪。故李终丧，反覆数千言，一本於天理人心之不可已者。疏奏遂落职。由是天下之士争自刮磨向之，不言以养，忠厚者为之一变。而终伦之世，台省未尝有起复者矣。退居金牛山，开门授徒，日以注经为业，名重天下，所至人必相率而观之。虽武臣俗吏，亦知敬仰。所交皆当世豪杰之士，其语及先生之为人也，必曰：青天白日云。
　　录曰：伦之叉为君子而不为小人，有由然哉。国家元气，自列圣培养，以至於成化盛矣。是故乾德开宝在前而有不在温饱之王曾，庆历元佑在后而有独不戴花之君实。惟不在温饱也，而后正色立朝随之；惟独不戴花也，而后孤忠自许随之。伦岂易得者哉。状元魁选，何代无之。屈指之问，曾不多见。而文达一疏，尤见爱人以德，今世以姑息，岂非今古之一畅耶。此其高官显爵固不若，青天白日之尤所难及也。
　　枫山先生章懋自少识趣高远，读书学问，与人交徇徇如也。时在朝，罗一峰、庄孔旸、黄仲昭、贺克恭、陆克深、谢元吉、郑克修咸好古慕义。自罗倡章和，咸相激励，直欲致君於唐虞之盛，一时气众顿觉一新。未几，因元夕张灯公与庄、黄同上章，大要以培养圣德为本，件旨斥外，声望赫然，京师称三君子，与罗通号翰林四谏。公蓄德深厚，喜怒不形於色，恩怨不筑於心，务伐不出诸口，骄泰不措诸身，於书无所不读，於天下事无不理会，究极义理精微，身体力行，倦倦斯世，不为娇饬。尝曰：人形天地之气，性天地之理。须与天地之体同其广大，天地之用同其周流，方可谓之人。论学者须大其心胸。盖心大，则百物皆通。必有穷理功夫，心才会夫#3。又须心小。必有涵有工夫，心才会小，不至狂妄矣。
　　录曰：自康斋力辞储弼之任，於是白沙不以检职为荣，一峰不以元魁为爱，而翰林四谏、三君子之名昭着於天下矣。至於贺吉士亦闻风而起，抗疏解官，此何等时也。上有仁明之君，下多真谅之臣，然果何为而得之哉。正由平曰穷理涵养之功。故立心广大，不以外物为意；操存精密，亦不以自足为心。然则所谓狂妄者不能电勉以副之耳，岂人能待之以薄乎。录者详之。
　　张元祯撰陈选先生墓表曰：国家承平曰久，士大夫多奄奄无气节。问有之，而检身之功或歉焉。故其发之也不耀，而其持之也不恒，如公则何可议哉。其立志以古圣贤自期，潜修默识，不求人知；其学以克己求仁为要，因自号克斋。读书不资于文词，遇格言即手录于册，以为力行之助。平生言若不出口，视所当为者勇於为之。操履恪然，一出于诚。居此官即欲尽此职，行此事即欲尽此心。视去就升沉甚轻，一在於生灵国家，余不恤也。故谓公有天下不可夺之大节，有足以济天下之大才，有不可遏於天下之大勇。宦辙所至，无不感动。巡江西，至今称颂，南畿河南，提学切切感慕，广束尤切估恃。去之曰，庶道拥留，相率立生祠及去思碑。故公名满天下，无问识不识，论一时正人，必曰陈某云。
　　录曰：夫所谓人不能以薄待之者，陈公士贤之谓也。公致位未极，入朝无妇忌之行，而四方有公是之心，若张束白正直忠厚，恬然退处，垂三十年，出而际遇。孝皇所劝者正学，所讲者正传。祗因优宠春注，简在帝帝心，而人遂忌之。然则康斋诸公，诚不可无也。以朋友切切忆忆，义莫有难於此，故终焉。
　　弘道录卷之二十七竟
　　＃１『八』原作『入』，据文意改。
　　＃２『康』原缺，据后文补。
　　＃３『夫』疑作『大』。
　　弘道录卷之二十八
　　礼
　　君臣之礼
　　《尧典》曰：钦明文思安安，允恭克让。
　　录曰：礼莫大于敬。尧舜继天立极，史臣稽古正词曰钦，乃所以奉於天；曰恭，乃所以懋於己；曰让，乃所以加於人。其实不越乎敬之一字而已。
　　格汝舜，询事考言，乃言底可绩。三载，汝终陆帝位。舜让於德，弗嗣。
　　录曰：盛德大业，其果兴於让乎。观诸尧舜之禅授，天与人归，己有定命，而犹让之不置。厥后舜命九官，遂致济济相让。殿廷之问，揖逊稽首，若不遑舍。盖上有好者，下必有甚焉者矣。然则舜避尧之子于南河之南，果有之乎。曰：否。当时只以舜让于德，弗嗣之言，好事者遂创为之。今观《典谟》固自明白，不足以传疑也。
　　帝曰：咨四岳，有能奋庸熙帝之载，使宅百揆，亮采惠畴。会曰：伯禹作司空。帝曰：俞，咨禹，汝平水土，惟时懋哉。禹拜稽首，让于稷契暨皋陶。帝曰：俞，汝往哉。
　　录曰：舜之让不名者，天位不可名也。禹之让指名者，臣列则可名也。万世之下可想见蔼然之气象，非但以礼让为国而已。
　　帝曰：咨四岳，有能典朕三礼。会曰：伯夷。帝曰：俞，咨伯，汝作秩宗，夙夜惟寅，直哉惟清。伯拜稽首，让于夔龙。帝曰：俞，往钦哉。
　　录曰：何以曰直哉。惟清乎。夫不邪之谓直，不淆之谓清。天神地只人鬼之祀，皆一定而不可易，秩然而不可乱也。若宋真宗谬为天书，以矫诬上帝，至加玉帝尊号，纷纷不一，则回邪而不直矣。汉武帝立五帝祠，又立太乞祠，又立后土祠，杂然并兴，则渎乱而不清矣。此秩宗夙夜寅奉，不敢违焉者也。
　　帝庸作歌曰：勅天之命，惟时惟几。乃歌曰：股肱喜哉，元首起哉。百工熙哉。皋陶拜手稽首。扬言曰：念哉。率作兴事，慎乃宪，钦哉。屡省乃成，钦哉。乃赓载歌曰：元首明哉，股肱良哉，庶事康哉。又歌曰：元首丛腔哉，股肱惰哉，万事堕哉。帝拜曰：俞，往钦哉。
