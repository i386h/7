<!-- { "loadSidebar": true } -->
　　尹焞母陈氏。焞常应举发策，有诛元佑诸臣乞一郡自效，而上惟恐其去，弗许也。仁宗尝对左右曰：儒者皆用矣，惟虞伯生未显擢尔。英宗即位，拜住为相，乃言於上，遣使求之，集以忧还。中丞赵世安乘间为请曰：伯生久居京师甚贫，又病目，幸假外任，以便医。帝怒曰：虞伯生，汝辈不容耶。帝方向用文学，集弘才博识，无施不宜，故重听其去，有如此。
　　录曰：愚观女士读书通大义，则有之矣。至《左传》 欧苏文，今向学之徒尚犹难之，蚓女子乎。史传文仲守衡，汲夫妇从，以未有子为祷於南岳，故集生而文仲异之。呜呼。生子者，本其气也。以汲之知人，素本儒流，而杨之睿德，无忝士行，有匹配之贤，而后有嗣续之贤，不待智者可以占知其成就矣，又奚待梦卜之或然欤。
　　《御制文集□ 西平侯沐英诰》 曰：功懋懋官，帝王之定制。思亲恋旧，人事之常情。曩者朕於扰攘之时，年已二十有五，尚未生兄女，尔沐英因兵受厄，八岁逢难，罔知存活，朕怜其孤幼，抚育如儿，夜卧同相，数番鼾睡於朕怀。后因有子，尔亦长成，以人情天理度之，不晦尔名，使从尔姓，祀尔祖宗。今也不忘尔孩童之状，以吾无异於尔父，特封为西平侯。尔当思幸逢之初会，休忘释难之洪恩，知报不穷，究心利济，永为多福吉哉。
　　录曰：愚观西平侯与汉之刘肥等耳。肥不旋踵而亡，沐至今犹存，何也。盖不鉴於齐，无以知汉法之弊；不观於宗，又何以见明祖之善哉。始焉，提携抚育，无以异於继体之爱，终焉，大公至正，卒不隐其畴昔之情。且使得以自复其姓，自弥其祖，不惟远於称王称伯之僭，而晓然功懋懋官之典，真帝王之大智，天理之大公，存之万世而无弊，又安得下与天同其久，与国同其休哉。则虽有谋臣辩士，无须措一词。而天章纶泱，不可以不录也。
　　《陈沂畜德录》 ：解学士缙应制题虎顾众彪图曰：虎为百兽尊，谁敢触其怒。惟有父子情，一步一回顾。文皇素不喜仁宗，感此诗甚思。时仁宗留守南京，颇怀忧虞，因命所亲夏原吉即日往迎之。
　　录曰：愚观此诗，贤於张良之计远矣。夫父子，天性之亲，与敌国谋臣之见不同。敌国互分彼此，参於物而有功；父子本出因心，切於情而难遏。汉祖狙於课臣之见，莫能进其范图。明宗得乎天性之仁，故能察夫几谏，千古之下，斯可以观。
　　自#1赋兵得，自募凡百，悉听所为，有功亦不遽徙，就秩增异。如此，则有材者争自奋励，缓急得其死力。时朝议出师，汝谈反覆，言不可轻动。既而三京收复，金兵新破，三阃增秩。又蹙额言：边面无可倚仗，乞超越拘挛，简拔俊杰，如吴用、周瑜、鲁肃、晋任、祖逖、陶侃故事，使之各分方面，连城数十，推毂授权，尽归赐履，巴蜀一人，荆襄一人，两淮各一人，一切便宜行事，庶几伸缩由己，机出於心。朝廷不能用。后二十年，河南果为金守，沿边诸郡权势大削，兵事无肯任责者，未几洛师亦败，朝论始服其先见云。
　　录曰：愚观二人当光宁危险之朝，韩史用事之日，更历党祸，闭门着迷，自少至老，未尝去书。尝论韩非李斯，皆有苟卿之才，以其富贵利惠之心重，故世得而贱之，惟卿独守其身，不苟希合，士可不自重哉。又曰：外之得以窒五听杂五目扰吾天君者，以未得贞一而静之理也。苟得之，导以声色而不能入，投以宝货而不能中，扇以功名而不能动，凝然湛然，孰得而干之哉。由是观之，岂不为一代明哲之士。惜乎，无及于用也。录之。
　　《辽史》 ：义宗倍，阿保机长子，幼聪敏好学，外宽内挚。神册元年，立为太子。及太祖崩，倍知皇太后欲安德光，与覃臣请於太后而让位焉。曰：大元帅功德高大，中外攸属，宜主社稷。於是大元帅即皇帝位，是为太宗。太宗既立，以束平为南京，徙倍居之，命王继远选建南京碑，倍复起书楼於西宫，作乐田园诗。唐明宗闻之，遣人跨海持书密召倍，倍乃自忖曰：我以天下让，主上今反见疑。不如适他国，以成吴大伯之名。载书浮海而去。唐以天　仪卫迎，倍坐船殿，众官陪列。上寿至汴，明宗赐姓束丹，名日慕华，改瑞州为怀化军，拜节度使，端慎等州观察使移镇滑州。倍虽在异国，常思其亲，陶安之使不绝。
　　录曰：辽太子倍可谓能知自好矣。惜乎，慕泰伯之名而不求其志，窃季子之迹而不得其意。小山之诗，几於怨慧；领镇之意，切於近名；东丹之姓，忽於忘本。被明宗者，父叛子逆，安在其慕华而怀化乎，亦不过行乎夷狄而已。
　　弘道录卷之四十二竟
　　＃１本节前尚有两节与前重复，今删，本节疑有缺失。
　　弘道录卷之四十三
　　智
　　夫妇之智
　　《家语》：叔梁纥娶於鲁之施氏，生女九人，无男；其妾生孟皮，病足。叔梁纥曰：虽有九女而无适，是无子也。乃求婚於颜氏，颜氏有三女，小曰征在，颜父问三女曰：陬大夫虽父祖为卿士，然先圣之裔也。今其人身长九尺，武力绝伦，吾甚贪之。虽年长性严，不足为疑，三子孰能为之妻。二女莫对，征在进曰：从父所制，将何问焉。父曰：即尔能矣。遂以妻之。
　　录曰：司马迁是非颇谬於圣人，岂惟缪哉，其诞也甚矣。夫《论语》而后《家语》，亦可征矣，何为狎侮若是哉。征在之贤圣自任，上古未之闻也。乃谓之野合而生，至云疑其父墓处，母讳之，岂其然哉，岂其然哉。
　　或曰： 迁之时，《家语》未尝出。然则《郑氏通志》、《家语》出矣。虽知正马迁之失，而未能及征在之事，则犹夫故也。录之。
　　《论语》：子谓：公冶长可妻也，虽在缧绁之中，非其罪也。以其子妻之。子谓：南容邦有道，不废；邦无道，兔於刑戮。以其兄之子妻之。
　　录曰：愚观孔门女，女何倦倦於缧绒刑戮乎。盖妇道从人者也。其吉凶荣辱，终身以之，所仰望於良人至切也。故惟愿执手偕老，而深惧中道有乖，虽圣人不得不为之动虑也。以是为训，鲁犹有杀妻求将者，有戏妇受金者，孰谓二子之事，不可为后世之法哉。
　　《列女传》：鲁大夫柳下惠之妻也。惠处鲁三黜而不去，忧民救乱。妻曰：无乃渎乎。君子有二耻：国无道而贵耻也，国有道而贱耻也。今当乱世，三黜而不去，何与。惠曰：滔滔之民，将陷於害，吾安能已乎。且彼为彼，我为我，虽祖杨裸程，安能污我。故油油然与之处。惠既死，门人将谏之，妻曰：二三子不如妾知之也。乃诛曰：夫子之不伐兮，夫子之不竭兮，夫子之信诚而与人无害兮，屈柔从俗不强察兮，蒙耿救民德弥大兮，虽遇能黜终不蔽兮，岂弟君子永能厉兮。谥宜为惠，门人从之，莫能窜一字。
　　鲁黔娄先生之妻也。先生死，曾子与门人往吊之，其妻出户，曾子上堂，见先生之尸在牖下，枕堑席橐，缢袍不表，覆以布被，手足不尽，敛覆头则足见，覆足则头见。曾子曰：斜引其被，则敛矣。妻曰：斜而有余，不如正而不足也。先生以不斜之故，能至於此。生时不邪，死而邪之，非先生意也。曾也，何以为谥。其妻曰：以康为谥。曾子曰：先生在时，食不克口，衣不盖形，死则手足不敛，旁无酒肉。生不得其义，死不得其荣，何乐於此而谥为康乎。其妻曰：昔鲁君尝欲授先生政，以为相国，辞而不为，是有余贵也。君赏赐之粟三十锺，先生辞而不受，是有余富也。彼先生者甘天下之淡味，安天下之卑位，不戚戚於贫贱，不听听於富贵，求仁而得仁，求义而得义。其谥曰康，不亦宜乎。曾子曰：唯斯人也，而有斯妇。
　　录曰：愚观刑於之化，不独文王已然，大夫之家亦然也。柳下之镒，虽门人莫能移；黔娄之乐，虽曾子有未达。彼博学大儒，曾不如匹夫匹妇之见乎。其所观感者，深矣，智乎哉，二妇乎。其令德求教者乎，虽有富贵不足多也。
　　陶大夫答子妻也。答子治陶三年，名誉不兴，家富三陪，其妻敬谏不用。居五年，从车百乘归休，宗人击牛而贺之，其妻独抱儿而泣，姑怒曰：何其不祥也。妇曰：夫子能薄而官大，是为婴害，无功而家昌，是谓积殃。共楚令尹子文之治国也，家贫国富，君敬民戴，故福结於子孙，名垂於后世。今夫子贪富务大，不顾后害。妾闻南山有玄豹，雾雨七日而不下食，欲以泽其毛而成文章也，故藏而远害。犬截不择食，以肥其身，坐而须死耳。今夫子治陶，家富国贫，军不敬，民不戴，败亡之征见矣。愿与少子俱脱。姑怒，遂弃之。处暮年，答子之家果以盗诛，唯其母老以免。妇乃与少子归养，姑卒终天年。
　　录曰：愚观答子之妻，其有道者乎。夫唯圣人，而后能知盗。非圣人，则虽有天下国家之责者，尚不能知，而况於匹夫匹妇乎。夫盗，非必人伐之也，夫人而自伐也。今天下能薄而官大，无功而家富者，几何人哉。窃恐齐人犹尚羞之，何况答子乎。故君子不可以不之戒也。
　　乐羊子之妻者。羊子远寻师学，一年来归，妻跪问其故，羊子曰：久行怀思，无他异也。妻乃引刀趋机而言曰：此织，生自蚕茧，成於机杼，一丝而累，以至於寸，累寸不已，遂成丈匹。今若断斯织也，耻损失成功，稽废时月。夫子积学，当曰知其所亡，以就懿德。若中道而归，何异断斯织乎。羊子感其言，复还终业，遂七年不返。
　　录曰：乐羊子之学，不见经传。若以为圣贤之学，铃造诚笃之地，若以为世俗之学，铃成精确之风，古人孳孳不息，其动励有如此。然则今人玩弃日月，自甘面墙者，真匹妇之不若欤。
　　《左传》：楚屈瑕伐罗，国伯比送之，曰：莫放必败，举败高，心不固矣。遂见楚子曰：必济师。楚子辞焉。入告夫子邓曼，邓曼曰：大夫其非众之谓，其谓君抚小民以信，训诸司以德，而威莫放以刑也。莫敖狙於蒲骚之役，将自用也。必小罗，君若不镇抚，其不设备乎。夫固谓君训众而好镇抚之，召诸司而劝之以令。莫敖不然，夫岂不知楚师之尽行也。楚子使赖人追之，不及。莫放狗于楚曰：谏者有刑。及鄗，乱次以济，遂无次，且不设备。及罗，罗与卢戎大败之，莫敖缢於荒谷。楚武王荆尸，授师子焉，以伐随。将齐，入告夫人邓曼曰：余心荡。邓曼叹曰：王禄尽矣。盈而荡，天之道也。先君其知之矣，故临武事，将发大命，而荡王心焉。若师徒无亏，王薨於行，国之福也。王遂行，卒於构木之下。
