<!-- { "loadSidebar": true } -->
　　录曰：愚观陶士行、周伯仁之母，可谓敏而达矣。且同出於微，为侧室，固不系於世类也。特以剪发与治具之事，或颇疑之。夫一发之微，宁值几何，而能乐饮极欢，一女之弱，仓卒无几，而兼屠宰毕备乎。岂其贤声素闻，虽至到发无斩，精办素着，虽兼数人不辞，而后遂以为实事乎。若乃降精嵩狱，着名屏翰，虽乃人谋，实天意存焉，不可得而测度之也。
　　弘道录卷之四十一竟
　　＃１『严』原作『颜』，据文义改。
　　＃２『严』原作『颜』，据文义改。
　　弘道录卷之四十二
　　智
　　父子之智
　　《唐书》 ：贞观二十三年夏四月，太宗有疾，谓太子曰：李世绩才智有余，然汝与之无恩，但不能怀服。我今黜之，若其即行俟，我死，汝於后用为仆射，亲任之。若徘徊顾望，当杀之耳。遂以同中书门下三品为迭州都督，世绩受诏不至家而去。
　　录曰：唐太宗之不能庇其子，若孙也宜哉。托孤之命未行，托绩之言先入，是所以教其馅一。盖帝本挟数任术，长於任人，而不闲於观物，故夫今日之心膂，即他日之仇怜；今日之智计，即他日之祸本。自以为得，而不知绩也者，既不难於事帝，安在其不背密乎。其始也，徒以一须之剪，为社稷之计，不知鹰犬之量，更思其余物乎。其终也，乃以去鞅之故智，欲遗安刘之远图，悖亦甚矣。斯大有关於唐之宗庙社稷，不可以不录也。
　　睿宗元年，上将立太子，以宋王成器嫡长，而平王隆基有大功，疑不能庾。成器辞曰：国家安，则先嫡长；国家危，则先有功。苟违其宜，四海失望。臣死不敢居平王之上。涕泣固辞者累日，大臣亦多言平王功太宜立。刘幽求曰：臣闻除天下之祸者，当飨天下之福乎。王拯社稷之危，救君亲之难，论功莫大，语德最贤，无可疑者。上从之，立平王隆基为太子。
　　录曰：人皆曰：庐陵王之复辟，唐之天下一再造也。而不知造於平王隆基之为太子也。夫震，长子也。若乃建成与承乾及陈王忠，皆庸劣无似，所谓震索索，视矍矍者也，终亦必亡而已矣。至於中宗昏愚尤甚，始则其心受辱而不顾，倪首废弃而不耻，终则生於忧息而不知，制於妻祭而不恤，所谓震逐泥未光者也。以及於玄宗赫然奋怒震惊，群枉之心发据，积阴之气神尧。故物不失其旧，所谓震惊百里，不丧丧魁出，可以守宗庙社稷，以为祭主者也。观於出乃见。
　　权皋者，唐相德舆父也。以才名表署安禄山从事虐，欲潜潜去，，阴察安有异志又虑祸及老母。，适禄使献俘京师，回过福昌，尉仲谟，皋从妹婿也，密以计约之，此至河阳，诈称疾亟召谟，谟至，假为哀哭，禄山遂不疑，许其母归，乃微服匿迹，侯其母於淇门，奉之画夜那南去。及渡江，禄山已反，由是名闻天下。采访使高适表为判官，属永王璘乱，多劫大士夫，皋又变名以免。玄宗在蜀，闻而嘉之。士君子如李华、柳识皆仰皋之德，以为分天下善恶一人而已。德与四岁能诗，七岁已孝文，十五为文数百篇，名声日大。韩洄辟从事，是试秘书省，后为礼部尚书平章事。自贞元至元和三十年，羽仪朝行，性直亮宽恕，动作语言，一无外饰，酝籍风流为时称向，於述作特盛，六经百氏，游咏渐渍，其文雅正而弘博，时人以为宗匠焉。
　　录曰：愚观权皋之陷虏窟，可谓无策矣，而能卒保其身，以奉其亲，盖不宁完节全名，抑且庆锺后裔。韩洄、王定常评皋可为宰辅、师保，卒非空言。父子贞文孝德，羽仪朝行，岂非明哲之君子乎。
　　符令奇子璘初为卢龙神将，会幽州乱，奔昭义，田悦拒命，奇密语璘曰：吾阅世事多矣。自安史干纪无较噍类，吾观田氏覆亡无日，汝能委质朝廷，为唐忠臣，吾亦名扬后世。璘泣曰：悦，忍人也，近祸可畏。奇曰：今王师四合，吾属俎中酝，儿不行，吾死垒尸逆地，云何。璘与父喷臂别，时朝廷遣马琼讨悦，璘降遂，悦怒切责骂以忘义背主，旦夕且死。身庸何悔。诏拜特进，令奇曰：吾教子以顺，杀遂遇害。燧署璘为军副，一璋常岘赵元昊，知其必叛，封义阳郡王，复表父冤，加左散骑常侍、户部尚书。
　　录曰：此事与权皋等，蚓令奇真死，皋尚假耳。而史不列卓行，岂以其子不在相位耶。禄之。
　　《宋史》曹璨、曹玮，皆彬之子也。璨沉毅多智，彬以为类己，特锺爱焉，授河阳节度使同干章事。玮沉勇有谋，喜读书，通《春秋》 三传，於《左传》 尤深。李继迁叛，诸将数出无功，太宗问谁可将者，彬曰：臣少子玮可任。即召见，以本官同知渭州，时年十九。及彬疾真宗临视，明以后事，对曰：臣无事可言，臣二子材器可取。臣若内举，皆堪为将。上问其优劣，对曰：璨不如玮。后玮有功，与彬同配飨庙廷。彬，太祖；玮，仁宗，知子莫如父云。
　　录曰：彬之右玮也，岂预期其不附丁谓欤。是故宁为寇党，无为谓党。寇党虽罪犹荣，以其无天所生也。谓党虽贵犹戮，以其有腼面目也。盖不惟国之祯干，其邦之司直已乎。
　　玮常觇赵元昊，知其必叛谓枢密王鬷曰：在陕西日闻赵德明，常使人以马博易，怒其息微，欲杀之，莫可谏止。时元昊方十余岁，谏曰：我戎人从事鞍马，而以资邻国，易不急之物，已非得策。又从而杀之，边人谁肯为我用者。德明从之。璋因私念曰：此子欲用其人矣。是必有异志。闻其尝往来牙市中，璋欲识之，屡使人诱致之，不可得，乃使善画者图其貌而观之，真英物也，他曰必为边患。计其时，正在公秉政之曰，公甚勉之，碳时未以为然，后始叹其明识。
　　录曰：此不但璨之不如璋，谈亦未为得也。彬可谓始终不负所举矣。
　　向敏中父璃躬亲教督，不假颜色，曰：大吾门者，此儿也。及长，姿表瓖硕，岂弟多智，晓民政，善理繁剧，居大任三十年，人以重德目之。为人主所优礼，故虽罹变故，终不得谢。尝进右仆射兼门下侍郎，真宗谓学士李宗夸曰：朕自即位，未尝除仆射，今命敏中，此殊命也。敏中应大喜，贺客必多，卿试往观之，勿言朕意也。宗夸既至，门阑寂然，竟入贺曰：今曰闻降麻，士大夫莫不惧慰。敏中但唯唯。又曰：自上即位，未尝除端揆非，勋望隆重，眷倚殊越，何以至此。敏中复唯唯。又历陈前世为仆射，勋德礼命。敏中亦唯唯，卒无一言。其智略慎重，类如此。子五人，传正、传式、传亮、传师、传范。传亮子经，女即钦圣宪肃皇后也。后累赠敏中燕王，传亮周王，经吴王，余孙并显。
　　录曰：宋之后族，或以仁，或以智，或以勇。仁而不滥，智而不缴，勇而不乱。是故彬之清介无伐，是不滥也；敏中岂弟多智，是不缴也；琼　也。不知尚‘此，而惟色之求，几何望有子十四人，皆教以读书，是不乱其伉俪之益，嗣续之贤哉。
　　吕夷简与子公着俱拜司空平章事，宋兴以三公平章事者四人，而吕氏居其二，士艳其荣。夷简父蒙亨，即蒙正弟也。祥符问，真宗封太山，幸其第，谓蒙正曰：卿诸子孰可用。对曰：诸子皆不足用，有侄夷简，宰相才也。由是知名。公着自少即以治心养性为本，於声利纷华泊然无所好，暑不挥扇，寒不亲火，简重清静，盖天禀然。其智识探敏，遇事善决，苟利於国，不以利害动其心，见士大夫以人物为意者，必问其所知，与其所闻参互考实，以达於上。每议政事，博取众善以为善。神宗尝言：其於人材不欺，如权衡之称物，尤能避远声迹，不以知人自处。司马光亦曰：每闻晦叔言，便觉己语为烦。其为人所重如此。
　　录曰：愚观吕许公，不惟文穆知之，王文正亦知之。观其一言之决，虽筮龟不如，正所谓技茅连茹，以其汇征吉者也。至止献公，虽曰：人才不欺，如权衡称物，然未能烛计见效，犹所谓包承包羞者。此人事关於天道，而兴衰得失判然见矣。
　　苏洵名二子，说曰：轮辐盖斡，皆有职，子车，而轼独若无所为者。虽然去轼，吾未见其为完车也。轼乎，吾惧汝之不外内也。天下之车，莫不由辙，而言车之功，辙不与焉。虽然车仆马毙，而患不及辙。是辙者，祸福之间也。辙乎，吾知兔矣。又《木假山记》 曰：予家有三峰，予每思之，则疑其有数存乎其间。且其孽而不伤，拱而不夭，任为楝梁而不伐，风拔水漂而不破拆，不伤不腐，不破拆而不为人所材，以及於斧斤出於湍沙之问，而不为樵夫野人之所薪，而后得至乎此，则其理似不偶然也。然予之爱之，而又有感焉。予见中峰魁岸踞肆，意气端重，若有以服其旁之二峰。二峰者庄栗刻峭，凛乎不可犯，虽其势服於中峰，而岌然若无阿附意。吁，其可敬也夫，其可以有所感也夫。
　　录曰：史谓轼稍自韬戢，虽不获柄用，亦当免祸，斯言岂其然哉。观老泉之所以逆料其子，终身不差毫末，而三峰之说，比喻亲切，千古之下可想见一门之内，父子之间，智识非寻常可比，岂草草知其子者同日语哉。
　　欧阳修幼丧父，母韩国夫人郑氏亲诲读书。家贫无资，以荻画地，教其书字，谓之曰：汝父为吏，尝夜烛治官书，屡废而叹，吾问之，则曰：死狱也。吾求其生不得尔。吾曰；生可求乎。曰：求其生而不得，则死者与我皆无恨也。蚓求而有得耶，以其有得，则知不求而死者有限也。夫常求其生，犹失之死，而世常求其死也。此语修服之终身，凡断死罪，非杀人者，多所平反。平居教他子弟，亦以此语之。
　　录曰：欧阳氏之父，非有所求也，尽己之心焉耳。其母亦非有所为也，明父之志焉耳。此其人所不知，而己独知之，冥冥之中，所谓阴德莫过於此。故不必明其报应，而但服之终身，尤可为知者道也。
　　刘安世母有贤名，及安世除谏官，尚未拜命，入白其母曰：朝廷不以安世不肖，使在言路。倘居其官，须明目张胆，以身任责，脱有触作，祸谴立至。主上方以孝治，若以老母辞，当可兔。母曰：不然。吾闻谏官为天子诤臣，汝父平生欲为之而不可得，汝幸居此地，当捐身以报国恩。正得罪流放，无问远近，吾当从汝所之。於是受命在职，正色立朝，面折廷争，人目之以为殿上虎。
　　录曰：愚观安世之事，而叹死生有命，君子不可以不安也。以敦卞之威权，而济之以凶虐，人为之甘心者众矣。不惟岭表不能死人，而指教数四，或将到而先毙，或数驿而赦原，后世闻之，祇增一哄。若有使之然者，向使母预忧祸息，则直道不显。直道不显，母子之贤，无由而彰。此其蓄缩退汗，固不若明目张胆之得以无怍也。
