<!-- { "loadSidebar": true } -->
　　录曰：《系辞》曰：神而明之。夫万事也，万物也，出於天也。夫苟出於天也，视之而弗见，听之而弗闻。理无形也，未可以为神也。具众理，宰万事，系於人也。夫苟系於人也，疑之而可言，拟之而可动，心有觉也。此所以为神也，非所以疑拟於杳冥之鬼神也。
　　《中庸》：子曰：舜，其大智也欤。舜好问，而好察迩言，隐恶而扬善，执其两端，用其中於民，其斯以为舜乎。
　　录曰：尧之智曰如神，言其用之所及，不可测度也。舜之智曰用中，言其心之所存，无过不及也。若乃曲徇己见，叉人以难从，则不可谓之用。倾骇听闻，示人以难及，则不可谓之迩。拒谏饰非，以察为明，则不可谓之好。优柔不断，谗佞不分，则不可谓之执。忠练者谓之诽谤，深计者谓之妖言，又安在隐恶而扬善乎。斯皆智之绒也，过与不及之故也。故圣人不由焉。
　　孟子曰：智者无不知也，当务之为急。尧舜之智而不褊物，急先务也。不能三年，而总小功之察，放饭流敌，而问无齿央。此之谓不知务。
　　录曰：夫所恶不知务者，若唐德宗猜忌刻剥，以刚明自任，而忘受欺於庐杞赵赞之谓也。然则何如而后能察之哉。夫虞庭之法具在也，其所以教之者，直而温，宽而栗，刚而无虐，简而无傲；其所以察之者，宽而栗，柔而立，愿而恭，乱而敬，扰而毅，直而温，简而康，刚而塞，强而义。而尤致慎於巧言令色，则虽有祀赞百辈，何所容哉。此四凶不能危舜，而一祀足以乱唐。孟子之言吃紧而不可忽也。
　　又曰：所恶於智者，为其凿也。如智者若禹之行水也，则无恶於智矣。禹之行水也，行其所无事也。如智者亦行其所无事，则智亦大矣。
　　录曰：禹之智，鲧之所谓不智也。夫父子之道，天性也，一以率性而利，一以穿凿而害。未至於圣者，可不勉哉。今天下之凿者，非独於鲧也，或苛察自在，或壅板自贤，或躁急自用，或刻薄自恣，或侥幸自多，奚啻其一端乎。孟子发为行所无事之说，於世道极有益，未可以行水小事言也。
　　成汤放杰於南巢，惟有暂德，曰：予恐来世以台为口实。仲虺乃作诰曰：呜呼。惟天生民有欲，无主乃乱。惟天生聪明时久，有夏昏德，民坠涂炭。天乃锡王勇智，表正万邦。
　　录曰：汤何以谓之勇智乎。夫禅受以文，革命以武。然非内秉刚明之德，何以知一日之问，天命已绝，果能上应天心，下顺民心乎。而犹曰：已，曰乃孚者，汤恐后世以台为口实也，然其实人心喜悦。未占有孚而犹曰：革，言三就者，仲虺作语，以解汤之惑也。不然，虽以咨嗟涕滂，如莽之金滕自陈千鬲，如操之下令，而不知人之视己，如见其肺肝。然果何益哉。果何益哉。
　　万章问曰：百里奚自斋於秦养牲者，五羊之皮食牛，以要秦穆公，信乎。孟子曰：否。不然，好事者为之也。百里奚，虞人也。晋人以垂棘之璧，与屈产之乘，假道於虞以伐号。宫之奇谏，百里奚不谏，知虞公之不可谏，而去之秦，年已七十矣。曾不知食牛於秦缪公之为污也，可谓智乎。不可谏而不谏，可谓不智乎。知虞公之将亡而先去之，不可谓不智也。时举於秦，知缪公之可与有行也，而相之，可谓不智乎。相秦而显其君於天下，可传於后世，不贤而能之乎。自斋以成其君，乡党自好者不为，而谓贤者为之乎。
　　录曰：夫所谓之智者，乃达於事理而周流无滞之谓也。然仁可勉强，智不可勉强。此三代以下，论人物者，不能纯乎天理，而百里奚、管仲、晏子之徒亦在所录也。故观於四智二贤之论，则知当时所以为之倦倦焉者，亦铃有其道矣。观者详之。
　　《国语》：桓公使鲍叔为宰，辞曰：君加惠於臣，使不冻馁，君之赐也。若必治国家，则非臣之所能也。其唯管夷吾乎。臣之所不若夷吾者五，宽惠柔民，弗若也；治国家不失其柄，弗若也；忠信可结於百姓，弗若也；制礼义可法於四方，弗若也；执抱鼓立於军门，使百姓加勇焉，弗若也。桓公曰：夫管仲射寡人中金，是以滨於死。鲍叔曰：夫为其君勤也。君若宥而反之，夫犹是也。桓公使人请诸鲁，比至，三衅三浴之，桓公亲逆之於郊，而授之以政。
　　录曰：《序卦》曰：物不可以终否，故受之以同人。《传》曰：天地不交为否，上下相同则为同。人世之方否，叉与人同力，乃能济也。桓当否极之后，蹶然兴起，思以智力服天下，苟非得先几之士，同心之言，何由听信之乎。牙之推贤让能，无昵比之私；桓之谏行言听，有刚明之德，齐国之亨，夫是之由也。
　　桓公与管仲坐而问曰：昔吾先君筑室以为高位，田狩毕弋，不听国政，卑圣侮士，而唯女是崇。戎士冻馁，戒车待优，游笑在前，贤才在后，是以国家不曰引，不月长。为此若何。对曰：吾昔先王昭王、穆王世法文武，远绩以成名，合草叟比，校民之有，道者设象，以为民纪式。权以相应，比缀以度，缚本肇末，劝之以赏罚，纠之以刑罚，班序颠毛，以为民纪统。公曰：为之若何。对曰：昔者圣王之治天下也，参其国而伍其鄙，定民之居，成民之事，而慎用其六柄焉。
　　录曰：《序卦》：与人同者，物叉归焉。故受之以大有。为卦：火在天上，其明及远，万物之众，无不照见。此桓公、管仲坐而论道之时也。
　　公曰：成民之事，若何。对曰：四民者，勿使杂处。昔圣王之处士也，使就问燕，则父与父言义，子与子言孝，其事君者言敬，其幼者言悌，少而习焉。其心安焉，不见异物而迁焉。是故其父兄之教，不肃而成；其子弟之学，不劳而能。今夫工使处就官府，审其四时，辨其攻苦，权节其用，论比协材，旦暮从事，施於四方，以饬其子弟，相语以事，相示以巧，相陈以功。今夫商使处就市井，察其四时，而监其乡之资，以知其市之贾，负任檐荷，服牛辖马，以周四方。以其所有易其所无，市贱斋贵，旦暮从事於此，以饬其子弟，相语以利，相示以赖，相陈以知。今夫农使处就田野，察其四时，权节其用，及寒系莫，除田以待时，耕及耕深，耕而疾病之，以待时雨，时雨既至，挟其枪刈褥缚，以旦暮从事於田野。是三者，少而习焉，其心安焉，不见异物而迁焉。是故，其父兄之教，不肃而成；其子弟之学，不劳而能。其秀民之能，为士者必足赖也。桓公曰：善。
　　录曰：此不易之定论，岂惟一国为然，一人一家莫不然也。上失其道，民失其义，士甘於游衍，农夺於末技，朝不信道，工不信度，君子犯义，小人犯刑，国之不亡，幸矣。此仲所以深虑也。
　　公曰：定民之居，若何。对曰：制国以为二十一乡，工商之乡六，士乡十五。公帅五乡焉，国子帅五乡焉。高子帅五乡焉。参国起案，以为三官，臣立三宰，公立三族，市立三乡，泽立三虞，山立三衡。
　　录曰：此鲁作三军所由起也，智者在於善观而已矣。
　　公曰：吾欲从事於诸侯，可乎。对曰：未可。国未安，修旧法，择其善者而业用之，遂滋民与无财而敬百姓，则国安矣。公曰：诺国安矣，其可乎。对曰：未可。君若正卒伍修甲兵，则大国亦将正卒伍修甲兵。君有攻伐之器，小国诸侯有守御之备，难以速得志矣。君若欲速得志於诸侯，则事可以隐，作内政而寄军令焉。公曰：善。於是制国五家为轨，轨为之长，十轨有里，里有司，四里为连，连为之长，十连为乡，乡有良人，以为军令。五家为轨，故五人为伍，轨长帅之。十轨为里，故五十人为小戎，里有司帅之。四里为连，故二百人为卒，连长帅之。十连为乡，故二千为旅，乡为人帅之。五乡为帅，故万人为一军，五乡之人帅之。春以获振旅，秋以弥治兵，是故卒伍整於里，军旅整於郊。内教既成，勿使迁徙，伍之人祭祀同福，死丧同恤，祸灾共之。人与人相畴世同居，少同游，故夜战声相闻，足以不乖；昼战目相视，足以相识。其惧圻，足以相死，是故守则同固，战则同强。君有此士也三万人，以方行於天下，以诛无道，以屏周室，天下大国之君，莫之能御也。
　　录曰：此内政而寓军令，徒以仲之设心，外则一以欺人，内则急以强己。倦倦焉，惟以得志为事。夫是而君子不由也。若乃先王联属其民，寓兵於农之法，大率类此。呜呼。齐一国也，仲一人也，以三万人横行天下，诛无道，屏王室，莫之能御，何况堂堂之天下乎。夫是而不可不措之思也。
　　公曰：吾欲从事於诸侯，可乎。曰：未可。邻国未吾亲也。君欲从事於诸侯，则亲邻国，审吾疆场，而反其侵地，无受其资，而重为之币，俯於诸侯，则曰邻亲我矣。四邻大亲，正封强地，南至於陶阴，西至於济西，北至於河，束至於纪。鄗有革车八百乘，择天下之淫乱者，而先征之。即位数年，遂征莱莒，徐夷昊越，一战帅服三十一国。
　　录曰：孟子曰：以力服人者，非心服也，力不赡也。是故就其开悦君心，纤微毕照，则可见其明智而有余；究其反覆倾险，立心措志，则又见其光大之不足。君子可不务帝王之大智，以正己而格物乎。
　　《左传》：齐景公田於沛，既还，晏子侍於遗台，梁丘据驰而造焉。公曰：唯据与我和夫。晏子对曰：据亦同也，焉得为和。公曰：和与同异乎。对曰：异。和如羹焉，齐之以味，济其不及，以泄其过。君子食之，以平其心。君臣亦然，君所谓可，而有否焉。臣替其否，以成其可，君所谓否，而有可焉。臣献其可，以去其否，是以政平而不干，民无争心。故曰：亦有和羹。既戒既平，奏假无言，时靡有争。今据不然，君所谓可，据亦曰可，君所谓否，据亦曰否。若以水济水，谁能食之，同之不可也如是。
　　录曰：孔子曰：君子和而不同，小人同而不和。和与同正相反，而公私义利之所由分也。盖同之言，利害不分，是非莫辨，惟上之言而莫予违，是故言之可听，听之可入。和之言，祗求无背於理，不求无背於言，谁能无叛於道，不能无叛於进，叉不肯阿谈曲从，陷君不义，是故言之未又听，听之未铃入。要之，进无面从，退无后言者，和也；以利害为从违，得失为进退者，同也。《易》曰：差之毫厘，谬以千里。为人上者，可不察哉。
