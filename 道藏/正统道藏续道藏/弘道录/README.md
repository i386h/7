<!-- { "loadSidebar": true } -->
	
　　弘道录
　　经名：弘道录。明邵经邦撰。五十六卷。底本出处：《续道藏》。
　　目　录
　　卷一　仁
　　君臣之仁
　　卷二　仁
　　君臣之仁
　　卷三　仁
　　君臣之仁
　　卷四　仁
　　父子之仁
　　卷五　仁
　　父子之仁
　　智
　　昆弟之智
　　卷六　仁
　　父子之仁
　　卷七　仁
　　夫妇之仁
　　卷八　仁
　　昆弟之仁
　　卷九　仁
　　朋友之仁
　　卷十　仁
　　朋友之仁
　　卷十一　义
　　君臣之义
　　卷十二　义
　　君臣之义
　　卷十三　义
　　君臣之义
　　卷十四　义
　　君臣之义
　　卷十五　义
　　君臣之义
　　卷十六　义
　　君臣之义
　　卷十七　义
　　君臣之义
　　卷十八　义
　　父子之义
　　卷十九　义
　　父子之义
　　卷二十　义
　　父子之义
　　卷二十一　义
　　夫妇之义
　　卷二十二　义
　　夫妇之义
　　卷二十三　义
　　昆弟之义
　　卷二十四　义
　　昆弟之义
　　卷二十五　义
　　朋友之义
　　卷二十六　义
　　朋友之义
　　卷二十七　义
　　朋友之义
　　卷二十八　礼
　　君臣之礼
　　卷二十九　礼
　　君臣之礼
　　卷三十　礼
　　君臣之礼
　　卷三十一　礼
　　父子之礼
　　卷三十二　礼
　　父子之礼
　　卷三十三　礼
　　夫妇之礼
　　卷三十四　礼
　　昆弟之礼
　　卷三十五　礼
　　朋友之礼
　　卷三十六　礼
　　朋友之礼
　　卷三十七　智
　　君臣之智
　　卷三十八　智
　　君臣之智
　　卷三十九　智
　　君臣之智
　　卷四十　智
　　君臣之智
　　卷四十一　智
　　父子之智
　　卷四十二　智
　　父子之智
　　卷四十三　智
　　夫妇之智
　　卷四十四　智
　　昆弟之智
　　卷四十五　信
　　君臣之信
　　卷四十六　智
　　朋友之智
　　卷四十七　智
　　朋友之智
　　卷四十八　信
　　君臣之信
　　卷四十九　信
　　君臣之信
　　卷五十　信
　　君臣之信
　　卷五十一　信
　　父子之信
　　卷五十二　信
　　父子之信
　　卷五十三　信
　　夫妇之信
　　卷五十四　信
　　昆弟之信
　　卷五十五　信
　　朋友之信
　　卷五十六　信
　　朋友之信
　　弘道录
　　经名：弘道录。明邵经邦撰。五十六卷。底本出处：《续道藏》。
　　弘道录卷之一
　　仁
　　君臣之仁
　　孔子曰：大哉尧之为君也。巍魏乎，惟天为大，惟尧则之。荡荡乎，民无能名焉。
　　录曰：尧之为君，千古纲常之主。夫子之论，万世称迷之宗也。大哉者，至极而无以加之名也，亦至变而不可穷之旨也。天者，仁覆悯下之谓也。王者，体仁长人之谓也。仁道至大，与天同体，而圣人以天为体。夫苟以天为体，乃人人而悦之，物物而周之，是或可以言语形容也。或可以言语形容，则铃有所止息，铃有所窒碍，非所谓之大也。是故天惟大，则全体不息，而所以位乎上者，人莫得以知其高深。盖曰：天之所以为天也。尧惟大，则德合无疆，而所以配乎天者，人莫得以窥其限量。盖曰：尧之所以为尧也。夫子峻发其言，以见君人者，铃有包含广覆，无不周褊之心，而后有博厚高明，悠久无疆之业。斯无负於天，无块於尧，且无忝於夫子之论矣。故录，首发明之。
　　《外记》：尧存心於天下，加志於穷民。一民饥，曰我饥之也；一民寒，曰我寒之也；一民有罪，曰我陷之也。百姓戴之如日月，亲之如父母。仁昭而义立，德博而化广。故不赏而民劝，不罚而民治。
　　录曰：此所谓尧仁如天也。今夫天斯巍巍乎耳，苟求其故，而一物罔于真，大空而已，天乌用哉。今夫尧斯荡荡乎耳，苟求其故，而一夫不被，亦虚名而已，尧乌用哉。录恐忽於实务，徒事高远，而曰：尧在是焉。呜呼，邈矣。
　　《尧典》曰：克明峻德，以亲九族，九族既睦，平章百姓。百姓昭明，协和万邦，黎民於变时雍。
　　录曰：夫子之赞尧曰巍巍，史臣之赞尧曰峻德，皆至极而无以加者也。然不越以亲九族，平章百姓。非有神运于上，甚高难行之事。而所以谓之放勋者，正此之谓也。观者详之。
　　《列子》：尧治天下五十年，乃游於康衢，闻童儿歌曰：立我需民，莫匪尔极，不识不知，顺帝之则。又有老人含哺鼓腹，击壤而歌曰：日出而作，日入而息，凿井而饮，耕田而食，帝力於我何有哉。
　　录曰：此可见黎民於变时雍也。夫童子无知，老人耄矣，安知所谓帝则耶。盖上古盛时，虽愚夫愚妇，不啻家人父子，其德渐於饥肤，沦於骨髓，不自知其言之若是乎。三代由此遂探里巷歌谣之词，着为定制，列於乐官，被於管弦，观於风化。周《诗》曰：民之质矣，日用饮食。群黎百姓，褊为尔德。正此意也。至秦而后，檗以黔首为愚，於是杆格以至於今也。可恨哉。
　　孔子曰：无为而治者，其舜也欤。夫何为哉，恭己正南面而已矣。
　　录曰：孔子以大哉赞尧，以无为称舜，其意何居。天，一而已，以其全体无疆而言，谓之大；以其无声无臭而言，谓之无。人但见曰而为昼，月而为夜，寒而为冬，燠而为春，何莫非天之运动也，而安能窥其形乎。舒而为恩，惨而为威，赏而为予，刑而为夺，何莫非君之设施也，而安能见其迹乎。尧与舜，名虽有二，实则一也。夫苟纷纷然曰：尧之成功巍然如是，尧之文章焕然如是，我何为而不可，则见其劳而不见其逸，见其大而不见其泰，乌能恭己南面耶。而不知舜之时，未能外尧以为治。未能外尧以为治，亦未能外尧以为心矣。心岂可一物加之哉。惟不能以一物加之于心，故不见其一毫措之于外。此所谓笃恭而天下平之盛，非若声色之於以化民末也。故再言夫何为哉，所以深致其赞美也欤。
　　皋陶曰：帝德罔愆，临下以简，御众以宽，罚弗及嗣，赏延于世，宥过无大，刑故无小，罪疑惟轻，功疑惟重。与其杀不辜，宁失不经，好生之德，洽於民心。
　　录曰：舜之为舜，始终本末具见於此。盖居上以宽为本，待人以厚为本，临民以恩为本，矜死以哀为本。苟无其本，则以何者而恭己南面乎。后世惟汉之文帝，宋之仁宗，庶几近之。然而功效未臻于唐虞者，无皋陶之迈种与之共理，何以责其身修思永，庶明励翼哉。此又不可不知。
　　《 家语》：舜之为君也，其政好生而恶杀，其任授贤而退不肖，德若天地而静虚，化若四时而布物也。是以四海承风，畅於庶类，凤翔麟至，乌兽驯德。无他也，好生故也。
　　录曰：夫子之赞舜至矣，又曰：无他也，好生故也。其意何居。盖王者广昊昊之德，笃生生之恩者也。天有四时，主於生物，而不主於戕物，所以肃杀於秋，闭塞於冬者，正欲以翕聚发散於无穷也。君有八柄，主於养民，而不主於残民，所以除恶务严，禁暴务威者，正欲以保全爱护於无已也。是故常诛四凶矣，虽天下咸服其辜，而舜之心油然如不得已也。皋陶执之，士师识之，虽未尝不出於舜，而实非其本心也。故曰：天下杀之也，非舜得而杀之也。如此则何害於好生之德哉。设使舜之心，或主於一，皋陶曰可杀，吾乃生之，生之似仁已，如民害何，害民非天也。士师曰不可杀，吾乃杀之，杀之似威已，如心害何，害心非德也。故曰：与其杀不辜，宁失不经，好生之德，洽于民心。
　　舜弹五弦之琴，歌南风之诗曰：南风之熏兮，可以解吾民之愠兮。南风之时兮，可以阜吾民之财兮。
　　录曰：尧之时，浩荡浑涵，譬如天地之无不持载，无不覆祷。故帝力何由而知。舜之时，熏蒸洋溢，若风之鼓物吹嘘，弃钥无不周褊。故亦知有愠可解，有财可阜。然皆得之於心，而应之於手，有不期然而然者。以是播於《韶乐》 ，夫安得而不尽善尽美耶。
　　夏后氏敏给克齐，其德不爽，其仁可亲。
　　录曰：尧、舜、禹，皆大圣人也。《家语》称各不同。盖尧素履君位，万古特尊；舜、禹尝起侧微，亲民之事不可与如天等也。吾夫子立言之意，固自有在。
　　《虞书》：德惟善政，政在养民。水、火、金、木、土、谷，惟修，正德、利用、厚生，惟和。
　　录曰：禹何以敏给克齐哉。夫洪水滔天，下民涂炭，正由五行不能相克，水火不能既济，天乃锡禹洪范九畴，使禹不能敏以从事，损其有余，益其不及，务俾齐给。则彝伦何由叔哉。所谓六府三事，即洪范皇极。而其仁可亲，莫过於此。
　　《周颂》：思文后稷，克配彼天，粒我蒸民，莫匪尔极。贻我来牟，帝命率育。无此疆尔界，陈常于时夏。
　　录曰：此所谓极，即大学之至善也。盖天以生物为心，其阴阳二气，乾道坤道，何所不用其极乎。苟有一毫之未至，一息之未仁，则不足以生物，而不得谓之天矣。圣人以养民为心，其亘之租狂，亘之糜芭，何所不要其至乎。苟有一物之不褊，一土之不宜，则不足以养民，而不得谓之稷矣。此仁之至极，非周公莫能知之，而尊祖配天之祭，所由以义而兴起也。
　　《孟子》曰：人之有道也，饱食暖衣，逸居而无教，则近於禽兽。圣人有忧之，使契为司徒，教以人伦，父子有亲，君臣有义，夫妇有别，长幼有序，朋友有信。放勋曰：劳之来之，匡之直之，辅之翼之，使自得之，又从而振德之。
　　录曰：夫鱼鳌不可以为命，木石不能以厚生，禽兽不足以兴治，胥於陷溺者也。故民不食则饥，营窟则劳，然而良心之天固自若也。苟无教，则人心贸贸焉，人欲肆而天理窒。举天下含齿戴发之流而反，不如角者、鬣者、瓜而牙者之无以难也。何也。彼角者止於触而已，鬣者止於逸而已，爪而牙者止於噬而已。若人而无天理以为之制，人欲以为之防，则其反覆狙诈，残民害物，有不可胜言者矣。然后知玄王为法於天下，可传於后世，非但曰小补云尔，其祀殷配天不亦宜乎。
　　《虞书》曰：皋陶迈种德，德乃降，黎民怀之。
　　录曰：夫皋陶之德，何以谓之迈种耶。盖刑者，民之心也，大则躯命关焉，小则康耻系焉。其加于民至切，而入人至深，民之畏之甚於水火也。夫苟虽知其重，而或摄嫌避疑，适巡畏缩，则不可谓之迈。亦有虽得其情，不能哀矜勿喜，期于无刑，则不可谓之种。一毫无所壅之，谓迈；一毫无所技之，谓种。此民协於中无以异於三圣，为粤若稽古不嫌同辞也欤。
