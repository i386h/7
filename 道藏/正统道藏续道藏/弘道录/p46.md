<!-- { "loadSidebar": true } -->
　　录曰：忌之为凶德也，以上而朝廷，大而军族，贤而忠臣烈士，愚而叛将武夫，莫有不罹其害者。苟使桧能容飞，则浚叉不贻怒；浚不贻怒，则事未铃皆左；事不皆左，则祸未叉速成，而琼之叛，祉之死，皆未可料也。然则括发之帛，其奸桧促命之符乎。虽然浚亦当自尽以谢祉，而幽冥之中负此良友，尚望其能恢复耶。盖不待符离之渍，而督府之议，君子预知其无能为矣。
　　陈寅妻杜氏，寅宝谟阁待制咸之子，以恩补官，知西和州。西和极边重地，寅以书生义不辞难。元兵入境，属都统何进出守大安，独统制王锐与忠义千人城守。寅誓与其民共守此土，留其三子，并园门口指悉散资财以结忠义，为必守之计。元兵十万攻城，寅帅忠义与敢死士力战，昼夜数十合，兵退。会进与寅素不相协，诸将复忌其功，至是求援甚急，不应，城遂陷。顾其妻杜曰：若速自为计。杜厉声曰：安有生同君禄，死不共王事者耶。饮药自杀。寅乃朝服望阙，焚香号泣曰：臣始谋守此城，以为蜀藩篱。城之不存，臣死分也。再拜伏剑而死。子姓、宾客同死者二十八人。推官贾子坤、知文州刘锐、金州通判赛彝、黎州通判何充举家皆死之。充之被俘也，虏设帟喔环坐，而虚其宾席使坐，充曰：吾三世食禄，为赵氏死不憾。及死，充妻陈氏束望再拜曰：臣夫妇可以对赵氏无愧矣。
　　录曰：寅之父以蜀将吴曦之乱，忿不能讨，乃削发被缁，以自污辱。而寅独能奋勇以杀贼，虽力屈致死，亦足以为咸之光矣。蚓同时，如贾如刘，如赛如何，阖门义烈，格天动人。苟举而列於朝端，托以心膂，铃能变弱为强，转危为安，无难事矣。乃皆星散远地，困守下僚孤城，既无援兵捍将，又多忌克徒，以血膏粉蝶，何裨国事乎。故天下有道，则英雄皆登实用；天下无道，而豪杰反以无家。观此而不痛哭流涕者，几希矣。
　　赵昂发妻雍氏。昂发以上舍登第，通判池州。元兵渡江，池守王起宗弃官，昂发摄州事，缮壁聚粮，为固守计。及元人游骑至李王河，都统张林讽其迎降，昂发愤气填胸目视，林不敢复言。已而林阴遣人纳款，而阳助昂发守城，权皆归林。昂发知事不济，乃置酒会亲友与诀，谓妻雍氏曰：城将破，吾守臣不当去，汝先出走。雍曰：君为命官，我为命妇。君为忠臣，我独不为忠臣妇乎。昂发笑曰：此岂妇人女子所能也。明曰乃散其家赀与弟侄、仆婢，悉遣之。元兵薄城，晨起书九上曰：国不可背，城不可降。夫妇同死，节义成双。遂与雍氏盛服同缢於从容堂。昂发初为此堂，尝领客堂中，指所扁日：古人云：慷慨杀身易，从容就死难。至是卒蹈之云。
　　录曰：愚观赵昂发之从容堂，江万里之止水亭，时人皆莫谕其意也。然则，二公之方寸已定于居安之日矣。视彼董宋臣卢允升之芙蓉阁、香兰亭，贾似道之多宝阁、木绵庵，秦桧之一德格天，馨香污秽，相去何万万乎。呜呼。天下有道，则为斯干之颂；天下无道，则为土木之殃。曷若此堂而为青史增光也乎。
　　谢枋得妻李氏。枋得为人豪爽，每观书五行俱下，一览不忘，自奋以忠义。元兵束下，以沿江察访使、江束提刑知信州。明年，吕师夔与武万户分定江束，枋得以兵逆之，入安仁调淮士张孝忠逆战，遂奔信州，信州不守，乃变姓名入建宁，麻衣蹑履，束乡而哭，人不识之以为被病也。至元二十三年，集贤学士程文海荐宗臣二十二人，以枋得为首，辞不起。尚书留梦炎复荐之。遗书梦炎曰：江南无人材，求一瑕吕饴。甥程婴杵曰：厮养卒不可得也。纣之亡也，以八百国之精兵而不敢抗。二子之正论，武王太公凛凛无所容。今吾年六十余，所欠一死尔。岂复有他望哉。福建行省参政魏天佑强之，而北至京师，问谢太后钻所，及瀛国公所在，再拜恸哭。已而得病，梦炎使医持药杂米，引进之，枋得怒曰：吾欲死，汝乃欲生邪。弃之於地，不食而死。李氏色美而慧，通女训诸书。当枋得兵败逃人闽中，武万户恐其扇变，购捕之。李氏携二子匿贵溪山中，采草木而食。至元十四年，信兵踪迹至山中，令曰：苟不获李氏，屠而墟。李闻之曰：岂可以我故累人，吾出事塞矣。遂就俘。
　　录曰：史称枋得崎岖以全臣节，哀哉乎，完节之难也。夫既自知不可应聘者，二而力辞，数君子矣。岂复知尚有友道之责也欤。张子惠诗云：此去好凭三寸舌，再来不直一文钱。是也。呜呼。此可见君子成人之美，不成人之恶，而天下之宝自当为天下惜之也。
　　《元史》：余阙妻蒋氏、妾耶卜氏、耶律氏。阙守孤城六年，群盗环布，独居其中屹然，江淮保障也。至是陈友谅、赵普胜等合兵来攻，四面蚁集，外无一甲之援，力屈城陷，乃引刀自到。蒋氏与妾率女安安竟赴井死。长子得臣年十八，恸曰：吾父死於忠，吾何以生为。溺死於后园之池。甥名福童，善战有勇士，亦死於城濠之问。侄婿花李为义兵万户，全家自刎。郡守韩建方卧疾，骂贼不屈，一家被害。於时百姓壮者毕登城，自捐其阶曰：宁死无降也。同死者千余人，阙号令严而信，与下同辛苦，尝战遇矢石交下，士以盾避，必却之曰：汝辈亦有命，何蔽我。为故，争用命。稍暇，率诸生会讲，立军士门外以听，使知尊君亲上之义。其忠国之心，盖素定也。
　　录曰：夫人宋传作耶卜氏，《元史》作耶律氏，死节记作蒋氏。《安庆志》据公孙宗烈云：公有妾耶卜氏、耶律氏，公夫人实蒋氏，妻与妾义无殊也。夫以忠臣烈妇，奇男贞女，粹於一门，固足多矣。而馆甥门婿，武夫走卒，及民问丁壮，同时效死，何耶。盖以伪汉之兴，非吊伐之主，而忠宣之许，有睢阳之风。天故付公之完节，以明大义，然后明敌之焉贼，以见大统之有所归也。以为胡运未亡者误矣。
　　皇明《苏伯衡双节传略》云：王氏志清与胡氏守贞者，钱塘县民胡宗信妻并姊也。宗信甫生，值父母殁，诸兄又相继物故，宗信方弱小，其姊恐不能树立，私念己之嫁，或早或晚，无所加损，诚令得抚弱弟，虽后嫁庸何伤，遂留，经纪其家政。无何宗信亦殁，有子贡才二岁。姊曰：嗟呼，我终不可以嫁矣。且吾弟在曰，尚以其小弱也而弗忍，昆今亡乎。若委之而去，谁当恤孤者。志清亦无他志，於是两人相向哭泣，誓死守存，卧起相依。守贞待志清如姊姒，志清则终身以其事姑之礼事之。贫无以为生，每曰开门斋书得钱，粗足薪米酝。辄阖户治女事，寒机双杼，一灯夜分。如此者十有九年，略无间言。及守贞年六十而卒，志清乃率贡行三年丧。
　　录曰：邓伯道之嗜义也。君子曰：绝於天也。天可绝乎。是侄不可以独存也。鲁义姑之免祸也。君子曰：檄於幸也。幸可缴乎。是子不可以独弃也。孰若贞而不字者乎。贞而不字，则无天可绝，无幸可缴，而纯於为义矣。此匹妇之志，他人莫可与夺。而里巷民俗之风，圣人曾得而弃之哉。
　　《阙里志》：孔氏名媛，字德卿，宣圣五十八代孙，宿州分教志之仲女，性姿聪，丽女红，经史无不通。年十八嫁曲阜王纶，入其门，孝敬和顺内外，亲属称誉之无问。甫二期未有出，而纶感时疫沉绵殆危，乃谓媛曰：吾死不恨。第汝年妙无依，吾目且不瞑於地下。媛曰：生则同室，死则同穴。君毋#1我恨，我必不负君也。纶遂殁。媛一恸顿绝，甫苏即於纶所自缢。姑最爱媛，见而急救之。泣曰：吾儿之卒，痛不获已。汝何苦独不念我之衰老，而顿增予痛乎。媛哽咽云：妾已许之，岂可食言。姑令家人防守，媛计莫遂。且多方开慰，请以食饮，如常俟。纶葬
　　有曰，．家人辈谓其心悔，无事於防守也。明旦当发引。其夕，媛经於室，比晓有事者各职其事。姑讶媛不在侧，呼而视之，亡矣。遂与纶同殡以葬焉，时年二十，实成化癸巳秋七月之十一日也。
　　录曰：尧舜人伦之至，孔子礼法之宗，有始叉有卒。录之。
　　弘道录卷之二十二竟
　　＃１『毋』原作『母』，今据文意改。
　　弘道录卷之二十三
　　义
　　昆弟之义
　　万章问曰：敢问，或曰：放者，何谓也。曰：象不得有为於其国，天子使吏治其国，而纳其贡税焉。故谓之放。岂得暴彼民哉。
　　录曰：愚观象之不善不至，若后世之甚也。夫以管蔡监殷，曹参相齐，贾生相梁，董子相江都，天子曷尝不使史治其国焉，而能已於暴者鲜矣。可以见象之所欲，惟在於富贵，得贡赋而遂已。后世之所欲，又主於暴，辞恣强大而益张。然则，虽有大舜之仁至义尽，亦焉得而善处之哉。
　　太康尸位以逸豫，灭厥德，黎民咸贰，乃盘游无度，畋於有洛之表，十旬弗反。有穷后羿，因民弗忍，距於河。厥弟五人，御其母以从，俱於洛之吶。五子咸怨，述大禹之戒以作歌。其一曰：皇祖有训，民可近，不可下。民惟邦本，本固邦宁。予视天下，愚夫愚妇，一能胜予。一人三失，怨岂在明，不见是图。予临兆民，懔乎若朽索之驭六马。为人上者，奈何不敬。其二曰：训有之，内作色荒，外作禽荒，甘酒嗜音，峻宇雕墙。有一於此，未或不亡。其三曰：惟彼陶唐，有此冀方。今失厥道，乱其纪纲，乃底灭亡。其四曰：明明我祖，万邦之君，有典有则，贻厥子孙。关石和钧，王府则有。荒坠厥绪，覆宗绝祀。其五曰：呜呼曷归，予怀之悲。万姓仇予，予将畴依。怜陶乎予心，颜厚有忸怩。弗慎厥德，虽悔可追。
　　录曰：详玩五歌，其意切，其情哀，其词含蓄而不露，真所谓涕泣道之也。夫益避禹之子於箕山之阴，天下之人曰：吾君之子。此无他，启贤能敬故也。羿距启之子於大河之北，五子之歌曰：万姓仇予。此无他，弗慎厥德故也。然则，虽其自取，而实夷羿之所因。苟有殷伊尹，宁知不可为夏太甲，而何以距为哉。上有大禹与启之业，内有五子偕母之贤，羿之谋，虽未敢遽逞，而实不可拔矣。故曰：怨岂在明，不见是图。呜呼。六马逸而邦本逍，色禽荒而亡国续。千古之下而不为之浩叹者，独何心欤，独何心欤。
