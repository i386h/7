<!-- { "loadSidebar": true } -->
　　录曰：自二宋、二苏有名，当时若金陵之王，南丰之曾，文学行能略不相远，君子未可以差殊观也。一心衍之偏，宠禄之夺，遂致一邪一正，若隔天渊；一熏一苹，若分二器，其遗臭直至於今。岂非以其诬陷正人，排斥忠义，专务引用凶邪，以为固位取宠之计哉。抑王氏昆弟之於新政，始终区别之将晚焉。徽宗既相蔡京，旋复相布，肇实为草制曰：束西分台，左右建辅。呜呼，盍不於是时明其是非，以为去就乎。既以居外，乃始移书，或已晚矣。宜乎，布之不能从也。
　　吕祖俭、祖泰，祖谦之弟也，受业祖谦。祖谦卒，祖俭监明州。《仓部法》半年不上为违限，祖俭必欲终期丧，朝廷从之，诏以一年为限，自祖俭始。宁宗即位，除大府丞，时韩佗冑诬赵汝愚，祖俭上封事曰：陛下初政清明，曾未瑜时，朱熹老儒，彭龟年旧学，悉许之去。至於李祥老诚笃，实众听所孚者。今又斥逐，臣恐天下视以为戒。今能言之士其所难，非在於得罪君父，而在於作意权势。姑以臣所知者言之，莫难於论灾异，然而不讳者以其事不关於权势也。若乃御笔之降，庙堂不敢重违，台谏不敢深论，给舍不敢固执，盖以其事关贵幸，深虑乘问激发而重得罪也。比者左右替御於黜陆废置之际问，得闻者车马辐安其门如市，恃权估宠，摇撼外庭。臣恐事势当浸淫，政归幸门，不在公室。凡所荐进，皆其所私；凡所倾陷，皆其所恶。岂但侧目惮畏，莫敢指言，而阿比顺从，内外表裹之患必将形见。臣岂娇激，自取罪戾，实以士气颓靡，私忧过计，深虑陛下之势孤，而相与维持宗社者洼寡也。有旨安置韶州，朱熹与书曰：熹以官则高於子，以恩礼则深於子，然坐视群少之为，不能言以报效，乃令子约独舒愤懑，触群小而蹈祸机，其愧叹深矣。祖俭报书曰：在朝行闻时事，如在水火中。不可一朝居，使处乡闲，理乱不知。又何以多言为哉。尝言：因世变有所推折，失其素履者，固不足言；因世变而意气有所加者，亦私心也。祖泰性疏达，尚气谊，学问该博，褊游江湖，交当世知名士。祖俭安置远州，祖泰徒步往省之，留月余。语其友王深厚曰：自吾兄之贬，诸人箝口。我虽无位，义必以言报国。当少须之，未敢以累吾兄也。及祖俭没贬所，祖泰乃上言论佗冑有无君之心。道学者，自古所侍以为国也。立伪学之禁，逐汝愚之党，是将空天下，而陛下不知悟邪。陈自强，特童孺之师，蹴致宰辅；苏师旦，平江吏胥，以潜邸而得节钹；周均，韩氏厮役，以皇后亲属得大官。不识陛下，在潜邸时，果识师旦乎。椒房之亲，果有均乎。凡佗冑之徒，自尊大而卑朝廷，一至於此也。愿亟诛佗冑及师旦，而罢逐自强之徒，独周必大可用，宜以代之。书出，中外大骇。有旨挟私狂妄，杖之百发，配钦州。
　　录曰：真文公尝称大愚有成公之风，然犹一大府丞也。至泰然韦布之末耳，无官守，无言责，而甘履危机何欤。宋辙既南，明离不复，奸邪迭兴，然未有若佗冑之时者也。自伪学之说兴，公然以放僻邪侈为人之真情，康洁好修乃伪情耳。自生民以来，未有此说，是殆甚於指鹿为马之奸，惨於焚书坑儒之祸。人人得而诛之，况世得中原文献之传者乎。抑吕许公、韩魏公之在仁宗朝，皆居相位，有盛名，至其子孙邪正之分不啻若此；吕虽屡窜屡逐，馨香百倍；而韩之元凶极丑，遗臭万年，君子不能不为之长太息也。
　　陆九龄兄弟六人，父贺，累世义居，推一人最长者为家长，一家之事听命焉。子弟分任家事，凡田畴、租税、出内、庖爨、宾客之事，各有主者。九龄继其父志，益修礼学，治家有法，阖门百口男女以班，各供其职，闺门之内严若朝廷，而忠敬和乐，乡人化之，皆逊弟焉。与弟九渊相为师友，和而不同，学者号为二陆。有来问学者，九龄从容启告，人人自得，或未可与语，则不发。尝曰：人之惑，有难以口舌争者。言之激，适以固其意；少需之，未必不自悟也。广汉张敬夫与九龄不相识，晚岁以书讲学，期以世道之重。吕祖谦常称之曰：所志者大，所据者实。有肯萦之阻，虽积九仞之功，不敢遂；有毫厘之偏，虽立万夫之表，不敢安。公听并观，却立四顾，弗造於至平至粹之地，弗措也。弟九韶学亦渊粹，隐居山中，昼之言行，夜必书之，以训戒之辞为韵语，晨兴家长率众子弟谒先祠，毕击鼓诵其词，使列听之。
　　录曰：愚观陆氏家规之切，闺范之严，后世凿凿，可以遵而行之。张公艺忍之一字，昔见其有所未尽；此则道学之益，不可徒以累世义居目之也。
　　史弥巩，弥远从弟也。入太学升上舍时，弥远柄国寄理未仕避谦，谓之寄理。不获试，淹抑十载。嘉定十年，始登进士。端平初，入监都，进奏院。尝应诏上书曰：天伦之变，世孰无之。陛下友爱之心，亦每发见。洪咨夔所以蒙陛下殊知者，谓书川之变，非济邸本心；济邸之死，亦非陛下本心。其言深有以契圣心耳。蚓以先帝之子，陛下之兄，乃使不能安其体魄於地下，岂不干和气召灾异乎。时有邓若水者，亦上言曰：行大义，然后可以弥大谤；收大权，然后可以固大位；除大奸，然后可以息大难。宁宗皇帝晏驾，济王当继大位也，废黜不闻於先帝，过失不闻於臣民，弥远不利其立，娇先帝之命，弃逐济王，并弒皇孙曾。未半年，竟陨於湖。揆以《春秋》之法非弒乎，非篡乎。天下皆归罪弥远，而不敢归过於陛下者，何也。仓卒之问，非陛下所得知，亦谅陛下必无是心也。今已瑜年矣，而乾刚不庾，威断不行，无以大慰天下之望。昔之信陛下者，今或疑其有；昔之谓不知者，今或疑其知。陛下何忍以青天白曰而受此污辱乎。此臣所谓行大义以弭大谤者也。
　　录曰：济王之冤若水，讼之可也，弥巩以弟而讼兄可乎。有宋盛时，吕端至锁继恩而立真宗，当是时也，岂不忌太子英明，如史新恩之虑乎，然而卒不能易者，金匮之盟未寒，玉叶之分匪远，人不得以远问亲，新问旧也。理宗之世，有五国城之衅於前，有十世孙之嫌於后，天下之事譬之传舍，寓处者不以为恩，居停者翻以为福，祗为权奸靡漫而已，而公义直道，未可谓秦无人。然而卒不能有所救药者，彼方以攘臂为得，援立为恩，何暇徐行后长而为泰伯季子之事乎，则亦无怪乎其然也已矣。
　　曹友闻、友谅，武惠王十二世孙也。兄弟俱有大志，寻师取友，不远千里。登宝庆二年进士，辟天水军教授。天水被围，友闻与守臣张维绊民厉战，兵退，制置使旌之。自是弟友谅及万各以武略知名。檄守仙人关，又捍七方关。元兵入大安，统制何进败死，友闻与万各率所部，问道斩其将，檄知天水军。复与友谅往来督战有功，换武翼大夫，御前都统制。时赵彦吶进屯青野原，元人围之。友闻曰：青野为蜀咽喉，不可缓遣。万领兵夜半截战，遂解其围。授武德大夫，骁骑大将军，万四川制置司帐前总管。明年，元太子阔端合蕃汉军五十余万将至，友闻曰：国家安危，在此一举。众寡不敌，岂容浪战。唯当乘高据险，出奇设伏以待之。制置使赵彦吶檄友闻控制大安，以保蜀口。友闻以为不可，彦吶不从，乃遣万、友谅引兵上鹦冠隘，多张旗帜，示敌坚守。友闻选精锐，密往流溪设伏。约曰：敌至，以呜鼓举火为应。元兵果至，万出逆战。友闻遣统制杨大全击后队，总管夏用击中队，吕嗣德击前队，友闻亲帅精兵三千疾驰至隘下。会大风雨，西军素以绵蓑代铁甲，经雨濡湿不能举，元兵益以铁骑四面围绕，友闻叹曰：此殆天乎，吾有死而已。於是极口诟骂，杀所乘马，以示必死，血战愈厉，与弟并全军尽没。元兵遂长驱入蜀。秦巩人汪世显素服友闻威望。常以名马遗之，师还过战地，叹曰：蜀将军真男儿汉也。
　　录曰：宋事至此，虽有智者莫能为矣。向也，自似道之开边；衅也，元人固尝躏阶成而扰兴沔，穿金房以瞰襄樊矣。尚颊仙源有以议后，而蜀道得以安全。当是之时，犹未以航海为意也。及乎友闻既死，全蜀长驱，长江之险，虏得其胜，顺流直铸，何所恃哉。是故，不至於天涯海角不已也。惟不能见几於始，故无以自善於终。然则，人君岂可不以奸邪误国为戒乎。此曹氏兄弟上不愧武惠，下无忝所生，死有重於泰山，关於宗社，不可以常战目之也。
　　元王、元伯与兄宣伯，四世不异衅，家人百余口无问言。宣伯卒，家事付侄轨，轨辞曰：叔父行也，宜主。元伯曰：侄，宗子也。相让既久，卒以付轨。缙绅之家自谓不如。诸妇亦各聚一室为女工，毕敛贮一库，室无私藏。至幼稚，亦相与共乳一妇；值归宁留其子，众妇不问孰为己儿，兄亦不知孰为己母也。
　　录曰：吏＃１书江州陈氏有犬百余共一牢食，一犬不至，诸犬亦不食。此未又然。今故削之。然则幼稚啼泣，诸母见者即为抱哺，自是实事也。录之。
　　《阙里志》：孔谅，字崇伯，宣圣五十七代孙。父希凤，母王氏，生六子，谅其长也，次评、证、论、谨、诊。谅抚爱之尤笃，平居一饭必共案，出入必联辔，弗至则停筋，立马以俟，无倦容。亲朋至者，命酌呼诸弟以次酬劝。讲论典坟，赓唱诗句，迭昼数百言，可听可爱，诸弟熏而良善者多。族长屡以勖其族人曰：若等能如崇伯昆弟者，亦足矣。邹鲁士大夫之谈者，咸以为孔氏良子弟。及卒，相与为位哭之，私谧曰敦
　　友。
　　录曰：孔子曰：朋友切切忆忆，兄弟怡怡。义之所裁，各有伙＇宜。若敦友者，可谓能念尔祖者矣。此录之。终也。
　　弘道录卷之二十四竟
　　＃１『吏』疑为『史』。
　　弘道录卷之二十五
　　义
　　朋友之义
　　孟子曰：用下敬上，谓之贵贵。用上敬下，谓之尊贤。贵贵尊贤，其义一也。
　　录曰：夫所谓之泰者，非尧舜之时乎。何以为上下交也。夫尔我并立，势相等伦，朋友之道狭矣。充其道叉若以天子友匹夫而不为诅，匹夫友天子而不为僭。然不详於天道，祗见用下敬上者顺而易，用上敬下者逆而难，孰肯轻身以先於匹夫哉。然亦有下堂而见诸侯者，此不得谓之尊贤。而当时之所谓贤者，合孔孟，均之诸与渎也。故孔子守拜下之礼，孟子阐尊贤之义，其意一而已矣。
　　《说命》：台小子旧学于甘盘，既乃逅于荒野，入宅于河。自河祖毫，暨厥终罔显。尔惟训于朕志。若作酒醴，尔惟铀蘗；若作和羹，尔惟盐梅。尔交修予，罔予弃，予惟克迈乃训。
