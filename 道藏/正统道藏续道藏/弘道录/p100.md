<!-- { "loadSidebar": true } -->
　　《名臣录》：倪尚书岳历官两京四部，至太子少保。又文僖公谦亦官南京礼部尚书，母夫人姚氏。初文僖公奉命代祀北岳，姚夫人夜梦徘袍神人入室，寤而生公，以为岳柙所感也，因名曰：岳。及长，体貌丰硕，目光炯炯，望之真若神人，父子并为学士，谧为文，所着《青溪草》与《文僖集》并行於世，世所难得。后有疾，犹手书荐真。既殆，强索笔书。平生公正无偏私，数语竟不及家事。此其人存殁信乎，非群生旅丧者比也。韩尚书文，上世出相州，宋朝魏公之裔。至公生时，母夫人梦紫衣人语之曰：吾送文汤公与尔。因以文名，后历官至太子太保。嘉靖初，赐勃褒问，有曰：比因权奸之窃柄，痛惟朝政之纷更，乃能守正不阿，以忠自誓。倡危言而叩阙，屹乎山岳之难摇，甘奇祸以忘家，凛尔冰霜之不变。天下仰其风采，神明相其寿康。起文彦博於九丧之余，人心攸属；继韩魏公于百代之后，家庆弥彰。时人莫不以为可信云。
　　录曰：二公之事，理之所有，乃天生一代伟人，不偶然者。录之。
　　弘道录卷之五十二竟
　　弘道录卷之五十三
　　信
　　夫妇之信
　　《尧典》曰：我其试哉。女于时，观厥刑于二女。
　　录曰：愚观尧之试舜，不独於其所勉，而於其所忽。勉焉者，朝着之上也，忽焉者，衽席之问也。是故二女同居，而志不同行者，众人之常也。刑于寡妻，至於兄弟，以近於家邦者，圣人之独也。然必如之何，而后谓之刑哉，又相敬如宾，而礼义生也；铃尊卑有序，而上下和也；必刚柔不紊，而妇忌远也；爻动静不违，而内外洽也。此玄德升闻，即莫见莫显之实，而温恭允塞，乃戒谨恐惧之微，孰谓重华之治，不自慎独中来耶。不然，何以日舜可禅乎。五口兹试矣。
　　《诗 南国》：彼文王之化，女子有能以贞信自守而不为强暴所污者，自述己志，作诗以绝其人曰：厌浥行露，岂不夙夜，畏行多露。谁谓雀无角，何以穿我屋。谁谓女无家，何以速我狱。虽速我狱，室家不足。谁谓鼠无牙，何以穿我塘。谁谓女无家，何以速我讼。虽速我讼，亦不女从。
　　录曰：女子何乃是耀乎。曰：归妹愆期，迟归有时。孔子曰：沽之哉，沽之哉。我待价者也。夫美如桃夭而不冶，贞如坚石而不移。贞女之自守，必待妩婉之求也。奈之何知德者希，强暴省众乎。惟士亦然，气如白虹而不创，精神见於山川而不华。君子之抱道，必待明良之会也。奈之何治日常少，乱日常多乎。夫是而有此惧，又有此诉也。观之传说之胥靡，管仲之请囚，叔向之缧绒，王魏之反伟，何期不照至於狱乎。此人村困顿之忧，女子强暴之惧，万古所同然也。
　　庄姜美而无子，以陈女戴妈之子完为己子。庄公卒，完即位，璧人之子州吁弒之，故戴妈大归于陈，而庄姜作诗送之，曰：仲氏任只，其心塞渊，终温且惠，淑慎其身。先君之思，以勖寡人。
　　录曰：《易》之《归妹》曰：眇能视。畎夫人之贤，而遇庄公之暴，自明者观之，几欲抉目而去其翳也，而乃有先君之思，暴与否安在哉。又曰：利幽人之贞。畎庄姜之无宠，而遭州吁之篡逆，人之去之，不啻覆几而纤其豚也，而乃终小君之位，逆与否又安在哉。是知贞可以格天，顺可以得人。《易》有信及豚鱼，《诗》有我心匪石，昭贞顺也。
　　卫世子共伯蚤死，其妻共姜守义，父母欲夺而嫁之，故共姜作诗以自誓曰：泛彼相舟，在彼中河。髡彼两髦，实维我仪。之死矢靡他，母也天只，不一讽人只。
　　录曰：贞与天通，人而不由也，则可以知其人。信与鬼合，父而不达也，则可以知其父。盖肤体血肉之可同者，人也，人则易见；声响志气之所感者，天也，天则难知。宜乎父母欲夺而嫁之也。
　　《列女传》：贞姜者，楚昭王夫人。王出游，留夫人渐台之上。及江水大至，王闻，使使者迎夫人，而忘持其符，使者至，夫人曰：王与宫人约，令召必以符。今不持符，妾不敢从。使者曰：今水方大至，还而取符，则恐后矣。夫人曰：妾闻之，贞女之义，不敢犯约，守一而已。於是使者往取符，则水大至台崩，夫人流而死。
　　录曰：妇人从一而终。一者，非必一人也，几一端一节，一约一信，皆是。王既约以符矣，符不至，姜之命索尽乎，何为其不谅我之心也。然则其死与不死，存乎忘与不忘之问。此君子所以笃信好学，守死善道，设若可存可亡，可召可弃，则岂君子之谓哉。
　　《汉书》：吕后父吕公者，善相人，见高祖状貌，敬信之，曰：相人多矣，无如季者。愿季自爱。臣有息女，托为箕筹。妾吕媪怒曰．二公始奇此女，云与贵人。沛令善公，求之不与，何妄许季乎。公曰：此非儿女子所知。卒与季，是为吕后，生惠帝、鲁元公主。尝与两子居田中，有老父过，请饮，后因誧之。老父相后曰：夫人，天下贵人也。见惠帝，曰：夫人所以贡者，乃此男也。老父已去，高祖适从旁舍来，后具言状，乃追及老父。老父复曰：卿者夫人儿子皆以君，君相贵不可言。高祖谢曰：诚如父言，不敢忘德。后汉和熹邓皇后，太傅禹之孙，父训，母阴氏。光烈皇后，从女弟也。后尝梦扪天荡荡，正青若有锺乳状，仰嗽饮之，以讯诸占梦，吉不可言。后叔父陕常一高：闻活千人者，子孙有封。兄训为谒者修石曰：河岁活数千人，天道可信，家必兴。先太傅禹亦叹：五口将百万之众，未尝妄杀一人。后世必蒙福。至是后选入宫为贵人。及阴后渐疏，见后容宠日盛，遂造巫蛊，欲以为害，属帝复疾。阴后密言：我得意，不令邓氏复有遗类。后闻，乃对左右流涕言曰：我尽诚心以事皇后，竟不为所佑，我甘心誓死。即欲饮药，宫人赵玉者固止之，弘叩言上疾己愈，后信之。明日帝果廖。后阴后以巫蛊事废，帝属意，语有司曰：邓贵人德冠后宫，宜一兄之。是为皇后。
　　录曰：帝王之兴，必有天数。蚓二后敌体至尊，又皆君临称制，故於天意，亟有征验，非区区掖庭之宠可比也。卒叫内助之奇中，益坚沛公之素心，而外道之邪谋，适启邓氏之隆盛，天道益可信矣。录之。
　　陈孝妇者，年十六而嫁，未有子，其夫当行戍，嘱孝妇曰：我生死未可知，幸有老母，无他兄弟备养，吾不还，汝肯养吾母乎。妇应曰：诺。夫果死不还。妇养姑不衰，其父母哀其年少无子，将取而嫁之。孝妇曰：妾闻信者，人之干也，义者，行之节也。弃托不信，背死不义，不可也。与其载于地而生，宁载於义而死。且以养人老母而不能卒，许人以诺而不能信，将何以自立於世。因欲自杀，其父母惧，遂使卒养其姑。姑死葬之，终奉祭杞。淮阳太守以闻，文帝高其义，贵其信，使使者赐之黄金四十斤，复之终身。
　　录曰：自古皆有死，民无信不立。孝妇一戍妻耳，自汉至今，传之几千百年。向无信义，岂不与草木同腐哉。一时之荣桔甚微，万世之大宝实重。呜呼。以是坊民犹有食君之言，负己之诺，背人之约，如《诗》所刺：听言则对，诵言如醉者。
　　沛郡刘长卿妻，同郡桓鸾之女也。生一男，五岁而长卿卒，妻防远嫌疑，不肯归宁。儿年十五，文夫妻虑不兔，乃豫刑其耳以誓信。宗妇相与愍之曰：若家殊无他意，假令有之，犹可因姑姊妹以表其诚，何至轻身之甚哉。对曰：昔我先君五更学为儒宗，尊为帝师，历代不替，男以忠显，女以贞称。《诗》云：无念尔祖，聿修厥德。沛相王吉上其奏，朝廷旌之，号曰：行义桓整。
　　南阳阴瑜妻，颖川荀爽之女也，名采。产一女而瑜卒，采时尚丰少，后同郡郭奕丧妻，爽以采许之，爽诈称病笃，采不得已而归，怀刃自誓，爽令传婢执夺其刃，劝卫甚严，遂之。郭氏采，伪为欢悦之色，谓左右曰：我本立志与阴同穴，而不免逼迫，以至于此素情不信，奈何。乃命建四灯，盛装饰，请奕入见，相对共谈，言辞不辍，奕敬惮之，遂不敢逼，至曙而出。采因令左右辨浴，既入室而掩户，以粉书扉上曰：尸还阴氏。遂以衣带自缢。
　　录曰：二女皆出名家，表仪斯世。爽延不信其女，自贻伊戚，吁可惜哉。采之不改初誓，真有谓余不信，有如皎日之风。虽然与其相共谈笑，伪为欢悦之色，盅若豫刑其耳，以彰信於未然乎。观者详之。
　　《魏书》：曹爽从弟文叔妻，谯郡夏侯文志〈 之女，名令女。文叔蚤死，自以年少无子，恐家必嫁已，乃断发为信，居止常依爽。及爽被诛，令女叔父上书与曹氏绝昏，强迎令女归。时文志为梁相，怜其少，又曹氏无遗类，冀其意阻，乃微使人讽之，令女叹且泣，入复室以刀断鼻，蒙被而卧，其母呼，与语不应，发被视之，血流满床席，举家惊惶。或谓之曰：人生世问，如轻尘栖弱草耳。何辛苦乃尔。令女曰：闻仁者不以盛一晨改节，义者不以存亡易心。曹氏前盛之时，尚欲保终，况今衰亡，何忍弃之。禽兽之行，吾岂为乎。
　　录曰：义理之在人心，达人巨公与妇人女子宜乎有间而反相戾，何也。道上之污，梁指者甘之，沸杲之羹，垂涎者餍之，若乃山下之泉，其清自若也。太羹之味，其质犹存也。匹夫匹妇之心，可以动天地，贯金石。而百官朝着之问，曾不若弁髦上梗然。此君子所以深叹也。录之不能已也。
　　《晋书》：虞忠妻，孙氏权族孙女也。忠亡，誓不改节，抚孤潭。童幼，训以忠义。永嘉末，潭为南康太守，值杜强叛，率众讨之，孙勉以必死之义，倾其赀产以馈战士，潭遂克捷。及苏峻乱，潭守昊兴，假节征峻，孙戒之曰：吾闻忠臣出於孝子之门，汝当舍生取义，勿以吾老为虑。仍尽发其家童助战，贸其所服环佩以为军资，遂拜武昌侯太夫人，加金章紫绶。潭立养堂於家，王导以下皆就拜谒。卒年九十五，帝遣使吊祭，赐谧日定。
　　录曰：妇之有镒，古未之闻也。以孙之纯行不爽，镒之日定，诚无负矣。盖惟其效夫也诚，故其教子也笃，守节之也坚，故其亨寿之也久。孔子不云：岁寒，然后知松柏之后凋。其定夫人之谓欤。
　　《唐书》：太穆顺圣皇后窦氏，京兆平陵人，父毅在周为上柱国，尚武帝姊襄阳公主，入隋为定州总管、神武公。后生，发垂过颈，三岁与身等，武帝爱之，养官中。异他甥尝谓主曰：此女有奇相，且识不凡，何可妄与人。因画二孔雀屏，问婚者请射二矢，阴约中目，则许之，射者阅数十，皆不合，高祖最后，射中各一目，遂归於帝。
