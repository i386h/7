<!-- { "loadSidebar": true } -->
　　录曰：夫所谓之忍者，以刃加於心而曰忍。心非可刃也，有形之锋可避，无形之锷难当也。是故齐宣王不忍一牛之死，至毁人宗庙，迁人重器，系人旎倪，孰可忍哉。梁惠王不忍其民之饥，至东败於齐，西丧於秦，南辱於楚，又可忍哉。盖孟子之时，去古又远，天下纷纷大乱，其於休惕恻隐之心荡然鲜矣。虽争以千言万语，皆为是心所夺。若非吃紧以其良心真切之处，人人可得而验者观之，则亦何益之有哉。此赤子入井之论，发前圣所未发，不可以不录也。
　　滕文公问为国，孟子对曰：民事不可缓也。《 诗》 云：昼尔于茅，宵尔索绚，亟其乘屋，其始播百谷。民之为道也，有恒产者有恒心，无恒产者无恒心。苟无恒心，放辟邪侈，无不为已。及陷于罪，然后从而刑之，是罔民也。焉有仁人在位，罔民而可为也。是故贤君必恭俭礼下，取於民有制。夏后氏五十而贡，殷人七十而助，周人百亩而彻，其实皆什一也。彻者，彻也；助者，籍也。夫世禄，滕固行之矣。《 诗》 云：雨我公田，遂及我私。惟助为有公田。＊由此观之，虽周亦助也。设为庠序学校以教之。庠者，养也；校者，教也；序者，射也。夏曰校，殷曰序，周曰庠，学则三代共之。皆所以明人伦也。人伦明於上，小民亲於下。有王者起，必来取法，是为王者师也。《诗》云：周虽旧邦，其命维新。文王之谓也。予力行之，亦以新子之国。使毕战问井地，孟子曰：子之君，将行仁政，选择而使子，子必勉之。夫仁政，必自经界始。经界不正，井地不均，谷禄不平。是故暴君污吏，必慢其经界。经界既正，分田制禄，可坐而定也。夫滕壤地褊小，将为君子焉，将为野人焉。无君子莫治野人，无野人莫养君子。请野，九一而助；国中，什一使自赋。卿以下必有圭田，圭田五十亩，余夫二十五亩，死徒无公#3乡，乡田同井，出入相友，守望相助，疾病相扶持，则百姓亲睦。方里而井，井九百亩，其中为公田。八家皆私百亩，同泰#4公田。公事毕，然后敢治私事，所以别野人也。此其大略也。若夫润泽之，则在君与子矣。
　　录曰：孟子告文公以七一之法，犹有子告哀公以盍彻也。而文公遂能使毕战问井地，则其天资之美，较之哀公，可谓天渊矣。自书契以来、论仁政者，莫详於此。然而君子未尝不怃然叹惜者。嗟乎。非言之艰，行之惟艰。三代之於后世，何以异哉。圣贤之法言，犹匠氏之绳墨，医师之方衍也。不欲为方圆，则亦已矣。如具欲为方圆也，而曰：我般输其可哉。不欲为缄砭，则亦已矣。如其欲为缄砭也，而曰：我卢如其可哉。故曰：有王者起，铃来取法，是为王者师也。圣贤之究心，如是而已，岂若后世刻意於成功，期效於旦暮者同曰语哉。
　　《礼记□月令》：立春之曰，天子亲帅三公九卿，诸侯大夫，以迎春於东郊。还反，赏公卿大夫於朝，命相布德和令，行庆施惠，下及兆民。是月也，天气下降，地气上腾，天地和同，草木萌动。王命布农事，以教道民。乃修祭典，牺牲毋用牝，禁止伐木，恐覆巢，毋杀孩虫，胎夭飞乌，毋麝母卯，毋聚大众，毋置藏椁，掩骼埋赀。是月也，不可以称兵。称兵必有天殃。兵戎不起，不可从我始，无变天之道，毋绝地之理，毋乱人之纪。
　　录曰：以月令终焉者，世降凌夷，仁道荒芜，君德颓败。惟圣人上奉天道，下尽人事，而在我亦以预养是心，而广为仁之衍也。
　　弘道录卷之一竟
　　＃１『人』据文义疑作『入』。
　　＃２『反』原作『女』，据文义改。
　　＃３『公』据文义疑作『出』。
　　＃４『泰』据文义疑作『养』。
　　弘道录卷之二
　　仁
　　君臣之仁
　　《汉记》：孝文皇帝元年春，诏曰：方春时和，草木群生，皆有以自乐，而吾百姓鳏寡孤独穷困之人，或咕於危亡，而莫之省忧，为民父母将何如。其议所以赈贷之。
　　录曰：以元年之诏继月令者，汉承秦后。人君之恩希阔寥落，譬则天地闭塞而成冬也。读是若枯者复生，绝者复苏，此何等气象也。益可以见生生之恩，叉无泯灭，穷尽其渊哉，为世虑乎。
　　又曰：老者非帛不暖，非肉不饱。今岁首，不时使人存问长老。又无布帛酒肉之赐，将何以佐天下子孙孝养其亲哉。具为令有司，请令县道年八十以上赐米，人月一石，肉二十斤，酒五斗，其九十以上又赐帛，人二疋，絮三斤。
　　录曰：老吾老，以及人之老，帝可谓能举斯心矣。虽然西伯善养老，非家赐而人益之也。导其妻子，教之树畜。帝知赐民老，而使长史阅视丞，若尉与啬夫、令史、二千石，各遣吏巡行，不称者督之。呜呼。何不制五亩之宅，百亩之田，而使长吏各属分任其责乎。
　　十二月，诏曰：法者，治之正也。今犯法已论，而使无罪之父母妻子同产坐之，及为收举。朕甚不取，其除收学相坐律令。
　　录曰：孟子之称文王，铃曰：罪人不学。帝虽未能究竟扩充，然而汉之元气勃勃然矣。贾山所以谓山束布诏令，民虽老赢疮疾，扶杖而往听之，愿少须臾毋死。思见德化之成者如此。
　　二年秋九月，诏曰：农，天下之大本也，民之所恃以生也。而民或不务本而事末，故生不遂。朕忧其然。故今兹亲率群臣耕以劝之，其赐天下今年田租之半。
　　录曰：此帝用贾谊之言也。夫谊通达国体者也，岂不知背本趋求之故欤。任民所耕，不限多寡，遂致豪右兼并，贫民逐末，此探本之论也。末技游食之民，非不欲归耕也，无立锥之地，则何所措乎足耶。有国者可不务变通乎。谊尝劝立汉制，更秦法，言而无益，故就帝之所及语之。而帝爱民之性出於天也，其亲耕以率天下，而赐民田租之半，岂非千古之美谈欤。然不知自识者观之，只以为豪右劝耳，而小民亦不过为有力者所使，非三代劝农之道也。
　　十二年春，诏曰：道民之路，在於务本。朕亲率天下农十年，于今而野不加辟，岁一不登，民有饥色，是从事焉尚寡，而吏未加务也。吾诏书数下，岁劝民种树，而功未兴，是吏奉吾诏不勤而劝民不明也。且吾农民甚苦，而吏莫之省忧，将何以劝焉。其赐农民今年田租之半。
　　录曰：此帝用晁错之言也。夫错刻薄寡恩之人也，犹能知务农贵粟之道。其募民入粟拜爵，曾未瓮何，而边食可支五岁，郡县可支一岁，遂再赐民田租之半。后世募民入果二频岁屡行，未能若是。何也。盖文帝之募民以为民也。复世之募民以为己也。彼以无穷之财，供有限之用，而此以有限之财，恣无穷之用。此其所以异也。
　　十三年六月，韶曰：农，天下之本，务莫大焉。今尘身从事，而有租税之赋，是谓本末者无以异也。其於劝农之道未备，其除田之租税，赐天下孤寡布帛絮各有数。
　　录曰：自是年为始，不收民租者，十有余岁，岂非千古之罕俦欤。盖上躬修玄默，而将相少文多质，是以史安其官，民乐其业，畜积岁增，户。寝息。然则帝之富庶皆自己，损之於民，无所益也。夫豪强占田瑜多，算收太半，官除田租不赋，而私家铃取赢焉。虽尧舜不能‘有所益也。故君恩重於三代，而民问酷於亡秦。皆当时君臣不能深本，而只以资富（硕□强也。可惜哉。
　　十六年春三月，韶曰：问者数年比不'登，又有水旱疾疫之灾，朕甚忧之。愚.而不明，未达其咎。意者，朕之政有所失，而行有过与。乃天道有不顺，地利宁或不得，人事多失和，鬼神废不飨，与何以致此。将百官之奉养或废，无用之事或多，与何其民食之寡乏也。夫会度田非益寡，而计民未加益，以口量地，其於古犹有余而食之甚不足者，其咎安在。无乃百姓之从事於末，以害农者蕃，为酒嘐以靡谷者多，六畜之食＇间焉者众与。细大之意，吾未能得其中。其与丞相列侯、吏二千石、博士议之，有可以佐百姓者，率意远思，无有所隐也。
　　录曰：文帝之为民，无以加诸也。何以曰：愚而未明乎。夫相，人君所以备顾问，指迷解惑也。有如张苍者，水土之不辨，何以责其率意远思哉。夫一言以蔽之，曰：不息寡而息不均。苟有均民之心，以度田则给，以计。则益，何息古有余而今不足哉。徒知反躬，而不知所以反；徒首过咎，而不知所以过；徒与丞相列侯史二千石博士议，而不知所以议。孟子不云乎：若夫润泽之，则在君与子。读是而后下绍，爻有达其咎者。
　　孝景皇帝元年五月，复收民田租三十而税一。
　　录曰：责文帝者，春秋之义也。录景帝者，善善之心也。景之於文，不自嫌矣。而三年无改於父之道，不可谓孝乎。东汉光武六年诏，收见田租三十而税一，如旧制。制者，元年之制也。文景之泽，其长矣乎。后二年夏四月，韶曰：雕文刻镂，伤农事者也。锦绣纂组，害女红者也。农事伤，则饥之本也。女红害，则寒之源也。夫饥寒并至，而能亡为非者，寡矣。朕亲耕，后亲桑，以奉宗庙，集盛祭服，为天下先，不受献，臧大官，省县赋，欲天下务农。蠢素有畜积，以备灾害。疆毋攘弱，众毋暴寡，老耆以寿终，幼孤得遂长。今岁或不登，民食颇寡，其咎安在。或诈伪为吏，吏以货赂为市，渔夺百姓，侵牟万民。县丞，长吏也，奸法与盗盗，甚无谓也。其令二千石各修其职。
　　录曰：以文景之时，而乃有诈伪之吏，货路渔夺，无以异於为盗者，何不责之辅相，而独令二千石各修其职乎。盖自萧曹画一之后，陈平问钱谷不对，反加称善；丙吉不问道傍死人，以为知体；王陵一以正对，则谢罢之；亚夫奉帝如约，则又罢之；而陶青、刘舍、卫绾皆碌碌庸人，何以责其裁成辅相，以左右民哉。故终汉之世，无一相业可称。为君者恣己之所施，如摘植冥行，亦安敢望其县丞长吏之皆得其人哉。
　　三年春正月，诏曰：农，天下之本也。黄金珠玉，饥不可食，寒不可衣，以为币用，不识其终始。问岁或不登意，为末者众，农民寡也。其令郡国务劝农桑，益种树，可得衣食物。吏发民，若取庸，采黄金珠玉者，坐脏为盗。
　　录曰：景帝不作雕文刻镂，锦绣纂组。及禁探黄金珠玉，与文帝之敦朴无以异也。二帝之所以致殷富之本，正在於此。夫弛于民者有限，而费于上者无穷。苟弛其一而用其二，虽有弛之之名，其奖正如景帝之所戒者，故铃有坐脏为盗之令，而后有带牛佩犊之风。为人上者，不可以不察也。
