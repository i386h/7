<!-- { "loadSidebar": true } -->
　　一年三月，帝始亲政，罢修创寺观，裁抑侥幸，召宋绶、范仲淹，而黜内侍罗崇勋等，中外大悦。
　　录曰：仁之亲政，与哲之亲政，大不幸也。仁之亲政，罢修寺观；哲之亲政，创修新法。仁之亲政，裁抑侥幸；哲之亲政，召用凶邪。故一则中外大悦，一则忠良丧气，得失之分较然见矣。
　　先是皇太后刘氏称制，晚年任宦者罗崇勋、江德明等访外事，崇勋由此势倾中外。
　　录曰：以母后临朝，而宦官窃势，此何等时也。范祖禹所谓宋室隆替之本，社稷安危之机，生民休戚之端，君子小人进退消长之际，天命人心去就离合之时，帝之盛德可少訾哉。呜呼。一黜罗崇勋，而中外拭目，咸瞻盛德；一召刘缓等，而人情汕汕，已蹈覆亡。万世之下，初政之君不可以不察也。
　　帝见章圣束封西祀，及修玉清昭、应景灵，土木之役，极天下之巧，过为奢侈，谓辅臣曰：此虽太平盛事，然亦过度。当时执政大臣不得不任其责，吕夷简曰：府库一空，至今不充实者，职此之由。帝曰：如此之事，朕当戒之。
　　录曰：此帝之所以罢修建也。孔子曰：三年无改於父之道。释之者曰：三年无改，亦谓在於当改而可以未改者耳。先儒恐其失旨，而以有过之举，既往之愆为咎，故剖折而言。夫束封西祀，土木兴作，不过废天下之财。若乃青苗免役，剖克敛怨，将以失天下之心。诿於安石，犹可言也，笃於君亲，不可言也。其知者以为继还，不知者以为擅改。然不知只皆彰亲之过，而与克盖前愆者大不伴矣。呜呼。此宣仁祀饭之顷，异於章献撒帘之曰也欤。
　　初太平曰久，仕进者皆依托权要，以希进用，奔竞成风。仁宗尝谓辅臣曰：比来臣寮请对，其欲进者多，求退者少，何也。王曾曰：七人食兼，系时之用舍。惟朝廷抑奔竞，崇静退，则庶几有难进之风。帝然之。
　　录曰：此帝之所以抑侥幸也。夫侥幸之人，行险者也。其始也，依阿取容，谗馅面谈，无所不为，其终也，吮瘫舐痔，逢君之恶，同所不至。故人君叉深恶而痛绝之。然非至公以存心，至明以烛物，未有不以小康信其大节，而假以欲退之意，遂其躁进之心。故曰：清心知人。又曰：知人则哲。阙一不可。
　　景佑二年，王曾同平章事。曾性资端厚，在朝廷进止皆有常，处平居寡言笑，人不敢干以私，进退十人，莫有知者。范仲淹常问曰：明扬士类，宰相之任。公之盛德，独少此耳。徐应之曰：夫执政而欲使恩归己，怨将谁归。仲淹服其言。帝之初即位也，太后将有专制之患，曾正色危言以立于朝，由是宦官近习不敢窥觎，而帝德曰就，太后亦全令名。
　　录曰：自此以后，可以见当时君臣之气象矣。夫曾褒然称许为大臣者也，则其於士不犹造化之於物乎，其心叉欲人人而尽其才。然亦有或不能尽者，惟反之。至公至诚，在我无愧而已。若孜孜以效用为恩，舍置为怨，则大臣者日益不足哉。故曰：断断兮，无他技。若吕许公未免有慷於此。此其收恩避怨与危言正色之所以不同也。
　　庆历元年冬十一月有事，於南郊大赦，自西方用师，帝为肝食。知谏院张方平言曰：陛下犹天地父母也，岂与大豕豺狼较乎。愿因郊赦，引咎示信，开其自新之路。帝喜曰：是吾心也。命方平以疏付中书，吕夷简读之拱手曰：公言及此，社稷之福也。
　　录曰：蒙正亟称夷简有宰相之村，其此之谓乎。夫仁者铃有勇，此西事之当竞也。然而君子不之竞者，岂徒广人自新之路哉。出则无敌国外息，国怛亡，其诸引咎示信之微意欤。
　　时章得象、晏殊、贾昌朝、韩琦、范仲淹、富弼、杜衍同时执政，欧阳修、余靖、王素、蔡襄并为谏官。夏练既罢，石介喜曰：此盛德事也。歌颂吾职，其可已乎。作《庆历圣德诗》曰：於惟庆历，三年三月，皇帝龙兴，徐出门阔，大声讽飒，震播六合，如乾之动，如雷
　　之发。初闻皇帝蹙然言曰：子祖予父，付予大业，子恐失坠，实赖辅弼。汝得象、殊，重慎微密，君相予久，予嘉君伐，昌朝儒者，学问该洽，与予论政，传以经术。惟汝仲淹，汝诚予察，为予司谏，正予门阐，为予京兆，壁予才说，贼叛予夏，往予式遏。六月酷曰，大冬积雪，汝寒汝暑，汝不告乏。予晚得弼，予心弼悦。以道辅予，弼言深切，予不尧舜，弼自笞罚。谏官一年，疏奏满筐。契丹忘义，敢侮大国，弼将予命，不畏不怯，沙碛万里，死生一节。视弼之肤，霜剥风裂，观弼之心，炼金锻铁。惟仲淹、弼，一夔一契，曰衍汝来。汝予黄发，事予二纪。毛秃齿豁，心如一兮，率履弗越，遂长枢府，兵政无蹶。予不识琦。琦有奇骨，其器魁落，其人浑朴，可属大事，敦厚如鼓，以汝副衍，知人予哲，惟修惟靖。立朝辙辙，言论碟码，忠诚特达。万里归来，刚气不折。素相之后，含忠履洁。昔为御史，几叩予榻。襄虽小官，名闻予彻，亦尝献言，箴予之失，刚守粹殷，与修俦疋。皇帝圣明，忠邪辨别，举擢俊良，扫除妖魅。众贤之进，如茅斯拔，大奸之去，如距斯脱。
　　录曰：当时有传《庆历盛德诗》於蜀中者，其人欲识之。虽然岂惟当时，今人谁不欲识之哉。执政谏官，国之元气，朝之命豚也。帝有包荒之德，而诸贤又能奋其刚断之勇。此正泰之天地交而万物通，上下交而其志同者，宜乎众贤之进，如茅斯拔，大奸之去，如距斯脱矣。然所谓朋亡者，何也。夫君子之同道美矣。小人岂能志情。既已交章论罢，而又形之诗，章亦已甚矣。故有石介之颂，而叉有女奴之书；有如茅之作，而铃有似叶之叹。此介祸之所由始，亦党论之所由兴也。圣人之垂戒深哉。
　　五月戊子，两辅臣称贺，帝曰：天久不雨，将害民田。朕每焚香上梼於天。昨夕寝殿中，忽闻微雷遽起，冠带露立殿下，须臾雨至，衣皆沾湿，移刻雨霁，再拜以谢，方敢升阶。自此尚冀稿苗可救也。比欲下诏罪己，彻乐臧膳。又恐近於崇肴虚文，不若夙夜精心密祷为佳尔。
　　录曰：夫析祷，古人之所不废，至有以身代牺牲者，以蝗吞口中者，何以药乎未之录也。曰：此崇饰虚文之谓也。古者一德格天，而后有六事自责，苟无其实，而下诏罪己，彻乐喊膳，则亦徒然而已。此帝所以不若精心密祷之为佳也。
　　范仲淹参知政事，帝方锐意太平，数问当世事。又为之开天章合，引辅臣入对，给以笔礼俾条，陈其所欲为者。仲淹惶恐，退而上十事曰：明黜陆，抑侥幸，精贡举，择长官，均公田，厚农桑，修武备，推恩信，重命令，臧榣役。天子方信向仲淹，悉用之。
　　录曰：文正之立心，以老成忠厚为主，先忧后乐为事。此其人品之高，如青天白曰，不可掩也。仁宗之锐意，以得贤安民为宝，祯祥朕兆为末。此其治化之盛，如曰升月怛，不可量也。夫汉文一问，天下钱谷决狱几何，平勃不能答而遂已，而况开天章合以延之入，给笔剧以诱之言乎。如此而不惶恐者鲜矣。然而不如古者。皋陶曰：允迪厥德，模明弼谐。帝之延问有余，而言蹈不足，是以谟虽讦而命未定，意虽锐而功未成，比后世之怛患，而尧舜终不可及也。
　　时二府合班奏事，韩琦为枢密副使，虽事属中书，亦必尽言。或指其过失，同列不悦。帝独识之曰：韩琦性直。琦条所宜先行者七事曰：清政本，念边计，擢材贤，备河北，固河束，收民心，营洛邑。继又陈救弊八事，曰：选将帅，明按察，丰财利，遏侥幸，进能吏，退不才，谨入官，去充食。帝嘉纳之。又陈四策，以为：今当以和好为权宜，战守为实务，请缮甲厉兵，营修洛都，密定讨伐之计。
　　录曰：传称惟仁者能受尽言，琦不遇帝，安能独识之哉。是故治平之末，琦尝尽言矣，神宗漫然不应。熙宁之初，亦尝尽言矣，非惟终以为疑，至条折其不然，刊石讼之天下。呜呼，同是一琦也，前无侵官卖直之名，后有彰播流传之责，岂其陈力之不同哉，受与不受之间而已矣。故观神宗之过，可以知仁宗之仁也。
　　皇佑二年夏六月诏：州郡自今勿得献瑞物。知无为军茹孝标献芝草三百五十本，帝曰：朕以丰年为瑞，贤臣为宝，至於草木虫鱼之异，保足尚哉。兔孝标罪，戒天下勿献。
　　录曰：汉文帝、宋仁宗未可以优劣也，何以进坦平，免孝标之不同也。孔子谓：善人虽不叉践旧逵，而自不为恶，然皆未能入圣人之室者。是故汉文帝却之，却之留於他岐，然而不为也，非不能也。宋仁宗思之，思之殆于不勉，然而不能也，非不为也。此君之所以分也。
　　三司使王拱辰请榷河北盐，既立法矣，犹未下，翰林学士张方平言於帝曰：河北再榷盐，何也。帝惊曰：始立法，非再也。方平曰：周世宗榷河北盐，犯辄处死。世宗北伐，父老遮道泣诉，愿以盥课均之。两税，盐钱是也，岂非再榷乎。帝大悟曰：卿语宰相，立罢之。方平曰：诏虽未下，民已知之。当直以手诏罢，不可自有司出也。帝大喜，命方平密撰手诏罢之。河朔父老相率拜逆於澶州，为佛老会者七日，以报上恩，且刻诏书北京，过其下者稽首流涕。
　　录曰：化宗之世所以事秘可称者，以德意存乎其问也。故一闻人之议，始而惊，中而悟，终乃立罢而后已焉。视彼说而不绎，从不改者，相去何天渊乎。此其德足以感动人心，而报之者无所不用其极也。
　　王拱辰言於上曰：富弼亦何功之有，但能添金帛之数，厚夷狄，而弊中国尔。仁宗曰：不然。朕所爱者，土宇人民，财非所惜也。拱辰曰：财非出於民邪。仁宗曰：国家经费，取之非一曰之积，岁出以赐夷狄，亦未至困民。若兵兴调发，岁出不赀，非若今之缓取也。拱辰曰：犬戎无厌，好窥中国之隙。且陛下只有一女，万一欲求和亲，则如何。仁宗悯然色动曰：苟利社稷，朕亦何爱一女邪。拱辰言塞遽曰：臣不知陛下屈己爱民如此，尧舜之主也。洒泣再拜而去。
　　录曰：愚观王拱辰之言，即钦若孤注之说也。非惟漫润之不行，且虽屈己而无憾。帝至是真如天之无不覆也，地之无不载也。以为尧舜之主，诚哉是言矣。
　　文彦博、富弼同平章事，帝尝问置相於王素，素曰：惟宦官宫妾不知姓名者，可克其选。帝曰：如是则富弼尔。至是与彦博同召至郊，诏百官迎之。范镇曰：隆之以虚礼，不若推之以至诚。陛下用两人为相，举朝皆谓得人。然近制，两制不得诣宰相居弟，百官不得闻见，是不推之以诚也。愿罢郊迎，而除谒禁，则於御臣之术为两得矣。及宣制，士大夫相庆於朝。帝遣小黄门岘知之，语翰林学士欧阳修曰：古之命相，或得诸梦卜。今朕用相，人情如此，岂不贤於梦卜哉。
