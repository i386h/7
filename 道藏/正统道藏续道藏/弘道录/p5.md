<!-- { "loadSidebar": true } -->
　　＃１后文有缺。查《汉书□食货志》载后文为『人人自爱而重犯法，先行谊而黜块辱焉。於是罔疏而民富。役财骄溢，或至并兼豪党之徒以武断於乡曲。宗室有土，公卿大夫以下争於奢侈，室庐车服借上亡限。物盛而衰，固其变也』。
　　＃２前文有缺。
　　弘道录卷之三
　　仁
　　君臣之仁
　　《唐书□ 食货志》曰：唐之始时，授人以口分世业田，而取之以租庸调之法。其用之也有节。盖其畜兵以府卫之制，故兵虽多而无所损；设官有常员之数，故官不滥而易禄。虽不及三代之盛时，然亦可以为经常之法也。
　　录曰：唐之太宗，未可班於古之帝王也。而录之以贤者，不能无遗憾也。董仲舒常建议曰：秦用商鞅之法，除井田，民得买卖，富者田连阡陌，贫者无立锥之地。小民安得不困苦。井田之法虽难卒行，宜少近古。限民名田，以赡不足，塞并兼之路。时武帝方兴功利，竟不能用。哀帝时，师丹复言，累世承平，豪富史民訾数巨万，而贫弱愈困，宜略为限。时贵近未便，亦不行也。乃俾王莽假王田之名，增乱长祸，则何益哉。普武平吴之后，虽有占田七十亩之制，未几五胡之乱，至魏孝文始纳李安世之言，行均田之法，齐周隋因之。呜呼。孰忆大汉四百余年之
　　问，大贤建议屡言而不足；而区区六朝之际，李安世一言而有余，逮於有唐毅然行之，愚安能已於跃然之喜耶。
　　唐制度田以步，其阔一步，其长二百四十步为亩，百亩为顷。凡民始生为黄，四岁为小，下六为中，一十一为丁，六十为老。授田之制，丁及男年十八以上者，人一顷，其八十亩为口分，二十亩为永业，，老及笃疾废疾者，人四十亩；寡妻妾三十亩；当户者增二十亩；皆以二十亩为永业，其余为口分。永业之田，树榆枣桑，及所宜之木，皆有数。田多可以足其人者为宽乡，少者为狭乡。狭乡授田，减宽乡之半。其地有薄厚，岁一易者倍授之，宽乡三易者不倍授。工商者，宽乡臧半，狭乡不给。凡庶人徙乡，及贫无以葬者，得卖世业田。自狭乡而徙宽乡者，得并卖口分田。己卖者不复授，死者收之，以授无田者。凡收授，皆以岁十月，授田先贫及有课役者。凡乡田有余#1以给比乡，县有余以给比县，州有余以给近州。
　　录曰：此唐授田之法也。盖自五胡云扰之后，民之耕农者无几。后魏因之，各以露田授民。露田者，荒田无主，不栽树者也。诸桑田不在所授之限。桑田者，民之永业，所常治者也。唐世因之，遂有世业口分之分。意者其初亦非公收在官，而授无田之民。祗因桑田不在所授之限者，而名为世业；因露田原授於民者，而限为口分。不然，若世业既官为，树以桑枣所宜之木，何以仍得买卖分。既随其老幼之差殊，口力之众寡，乡田之宽狭，而官为收授之。然则但令食其所出，不令擅其所有，何以又得并卖之乎。古之立法最禁徙常。《王制》曰：井里不常。孟子曰：死徒无出乡。今令庶人各地迁移，自狭乡徒宽乡，又得并卖其口分田，惟死者收之，以授无田者。如此则民安得不徒之，又安得不亡之，又安得所收之田而以授人乎。此皆施行矛盾，不知作史者之误耶，抑为政之误耶。夫自秦而下千四百有余年之问，而能行授田之法者，自唐伊始，固足以见其难矣。而其制不能无可疑。至永徽以后，始禁民不得买卖，买者还地而罚之。抑后矣。无惑乎，鱼并之如故也。
　　凡授田者，丁岁输绢二斛，稻三斛，谓之租。丁随乡所出，岁输绢二匹，绫拖二丈，布加五之一，绵三两，麻三斤，非寞乡则输银十四两，谓之调。用人之力，岁二十曰，闰加二曰，不役者曰为绢三尺，谓之庸。有事而加役二十五曰者免调，三十曰者租调皆免，通正役不过五十曰。
　　录曰：此唐征科之数也。所以谓租庸调者，以人丁为本。而调之云者，犹其曰；调停之调。盖以土产各有所宜，如绢绞施，随宜赋其一丈，非谓各二丈为六丈也，布麻亦然。今志岁输绢二疋，縿訑各二丈，布加五之一，绵三两，麻三斤，非桑乡则输银十四两，疑此反重於常算矣。观者要当以《通典》，及《会要》所载为正。《会要》：丁随乡所出，岁输绢绞绞各二丈，布加五之一，绵二两，输布者，麻三斤，以为调。
　　自王公以下，皆有永业田。太皇太后、皇太后、皇后总麻以上，亲内命妇一品以上，亲郡王及五品以上，祖父兄弟职事勋官三品以上，有封者若县男父子，国子太学四门学生博士，孝子顺孙，义夫节妇，同籍者，皆免税课役。凡主户内有课口者，为课户。若老，及男废疾笃疾，寡妻妾，部曲客，女奴婢，及视九品以上，官不课。凡里有手实，岁终具民之年与地阔陋为乡帐，乡成於县，县成於州，州成於户部。又有计帐，具来岁课役，以报度支，国有所须，先奏而敛之，数书于县门村坊，与众知之。水旱霜蝗耗十四者，免其租，桑麻尽者免其调，田耗十之六者免租调，耗亡者诸役皆免。
　　录曰：此唐镯复之政也。自王公以至於庶人，皆有品节限量，使其子孙能世守之，何以不能久致太平乎。奈何，不旋踵而失之也。故愚尝谓，
　　汉子孙能守三十税一之法，而其祖宗不能创什一中正之规，唐祖宗能设科条禁令之目，而其子孙不能存节用爱民之心。均之无能及於三代也。
　　太宗方锐意於治，官吏考课，以鳏寡少者进。考如增户法失劝道者，以臧户论配。
　　录曰：此唐殿最之法也。使京官五品以上，各举守令一人，是重之於始也。考课以鳏寡少者进，失劝导者退，是重之於终也。究其着实举行，莫者诸州剌史。奈何自贞观以来，重内官而轻州县，刺史多用武臣，或京官不称职，始补外任。帝虽锐意於治，其能身率天下乎。此唐之良史所以不若汉世之多也。
　　租以敛获早晚险易远近为差用，调输以八月，发以九月。同时输者先远，民皆自盘量。州府岁市，土所出为贡，其价视绢之上下，无过五十疋。异物滋味，狗马鹰犬，非有诏不献。有加配，则以代租赋。
　　录曰：此唐转输之政也。至两税，而后夏输六月，秋输十一月。此政废矣。是时太宗方锐意於民，绝嗜禁欲，黜所玩好，且未举封禅征伐之事，故州府岁市所贡，视绢之上下，无过五十疋，有加配，则以代租赋。此何等气象也。贞观以后，渐不如矣。
　　其凶荒，则有社仓赈给，不足，则徒民就食诸州。尚书左丞戴冑建议：自王公以下计垦田，秋熟所在为义仓，岁凶以给民。太宗善之，乃诏亩税二升，粟麦杭稻随土地所宜，宽乡敛以所种，狭乡据青苗薄而督之，田耗十四者兔其半，耗十七者皆免之。商贾无田者，以其户为九等，出粟自五石至於五斗为差。下下户，及夷撩，不取焉。岁不登，则以赈民。或货为种子，则至秋而偿。其后洛、相、幽、徐、齐、并、秦、蒲州又置常平仓，粟藏九年，米藏五年；下湿之地，粟藏五年，米藏三年，皆着于令。
　　录曰：此唐救荒之政也。太宗方重守令之选，刺史县令皆得其人。故以社仓则足以赈，以义仓则足以给，以常平仓则足以储。无守令之贤，欲自王公以下计垦田而敛之，则增一禁厉矣。此又为上者所当知也。
　　贞观初，户不及三百万，绢一疋，易米一斗。至四年，米斗四五钱，外户不闭者岁月，马牛被野，人行数千里不责粮，民物蕃息，四夷降附者百二十万人。是岁天下断狱，死罪者二十九人，号称太平。
　　上之即位也，常与群臣语及教化，曰：今承大乱之后，恐斯民未易化也。魏征对曰：不然。久安之民骄佚，骄佚则难教。经乱之民愁苦，愁苦则易化。譬犹饥者易为食，渴者易为饮也。上深然之，封德彝不以为然，上卒从征言。是岁天下大稔，流散者咸归，乡里斗米不过三四钱，束至于海，南至五岭，皆外户不闭，行旅不责粮，取给于道路焉。帝谓君臣曰：此魏征劝我行仁义，既效矣。惜不令封德彝见之。
　　录曰：《易》之《大过》曰：拣挠，利有攸往，亨。九二曰：枯杨生梯，老夫得其女妻，无不利。夫太宗真有大过人之资，而鲜天德王道以为之本。栋之挠也。杨之枯也。幸而贞观之治，又得房杜王魏诸贤以为之辅，老夫得其女妻也。故虽有楝挠枯杨之象，而亦有亨道焉，有利道焉。君子故不之拒也。
　　《宋纪》：仁宗体天法道，极功全德，神文圣武，睿哲明孝。皇帝天性仁孝宽裕，喜愠不形於色。初封寿春郡王，讲学于资善堂。天禧元年兼中书令，明年进封升王，九月丁卯册为皇太子。
　　录曰：自史册以来数千百年，未有直镒为仁者，帝可谓仅见矣。故以徽号存其大略，将以为君人者致意焉。夫蒙以养正圣功也。方是时，帝之至性浑然，正人皆可以为尧舜之时，开资善堂以讲学养之，於正不以私冒干之，乃作圣之功用，而宋朝家法过汉唐者也。
　　以参知政事李迪为太子宾客。
　　遵尧录曰：李迪等常侍燕束官，见帝容止端庄，虽优戏在前，亦不甚顾。他曰因奏事言之，真宗曰：平时居内中，亦未尝妄言笑也。录曰：迪之风烈颇闻，而辞太傅不已过乎。夫公孤以辅佐天子，师保以储养束官，亘古以来之成法。初不因太宗之时，立而有，不立而无也。自宋专任宰相，天子无公孤以诏左右，则太子无师保以相前后矣。此其立法不如成周者也。
　　四年诏太傅监国，五曰一开资善堂，太子秉质南面立，辅臣参庾诸司事，听其议论，谓之曰：但尽公道则善矣。
　　录曰：帝之於己也不妄言笑，於人也务尽公道。此何等粹白也。《蒙》之九五曰：童蒙，吉。其斯帝之谓乎。
　　乾兴元年二月戊午，遗诏太子即皇帝位。
　　录曰：是时帝年十三，如龙之方蜕未就云雨也，如麟之方趾未就践履也。故《易》曰：山下出泉，蒙。君子以果行育德。岂非以其施之未
　　达，性之未固哉。苟有如伊尹周公以辅之於外，太姒邑姜以成之於内，则太甲成王尚有暂德不足媲矣。惜乎。刘后专制于内，丁谓之徒交结于外，苟不得王曾正色立朝倚以为重，乌能成九二志应之功哉。观圣人作《易》之意，则知仁宗初政之所以分矣。
　　明道元年诏曰：朕猥以眇躬，纂於洪绪，既绝畋游之好，又无台榭之营，十载于兹，未尝暇敢。不意掖庭之内，火禁非严，一夕延墦，褊於八殿。缅思降做，逸息省循。其今内外臣僚直言朝廷阙失，毋有所隐，副朕意焉。
　　录曰：帝时春秋房盛，未有失德，而所称绝游畋之好，乏台榭之营，又非空言，则天灾何由政乎。夫掖庭房阐之地，八殿老阴之数，章献之称制将谢矣。此其除旧布新之先见者欤。
