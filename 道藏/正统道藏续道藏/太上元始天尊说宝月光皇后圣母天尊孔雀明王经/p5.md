<!-- { "loadSidebar": true } -->
　　金龙四大大龙王。五方五帝大龙王。
　　天下有名得道大龙王。天下无名得道大龙王。
　　天下名山福地仙官。
　　天下洞天诸位仙官。
　　天下名山隐悟未有名得道仙官。
　　开念。
　　启请得道应感二十五位龙王、福地洞天仙官，降赴经筵。特为某请恩保护，祈佑方来。皈命孔雀明王经，特与某解灾迍。皈命孔雀明王尊，愿与某保安宁。
　　众念奏乐。
　　稽首皈衣，重伸启请，志心礼谢三清上圣、十极高真。
　　普天星斗河汉群真。
　　三官三省四圣上帝。
　　五老五师诸振师真。
　　前傅后教历代宗师。
　　南北束西中五斗星君。
　　二十八宿十二宫分尊神。
　　九天曹元列班之众。
　　值年太岁建生真人。
　　叨值流年诸宫星斗。
　　运限禄马一切元辰。
　　孔雀明王圣母元君。
　　经中天王龙王一切之众。
　　经中罗叉魔耶天仙。
　　经中玉女龙女一切之众。
　　雷霆一府二院三司天将。
　　守坛护戒诸位神将。
　　法录中官将天神官众。
　　真官土地开化应供天神。
　　阳问祀典十庙神柢。
　　家奉三教香火之神。
　　司命土府禁忌六神。
　　城隍社令土地之神。
　　功曹土地里域正神。
　　三界四府万灵无边真宰。
　　虚空过往斜察神祇。
　　经筵会中无鞅之众。
　　愿消灾障，愿降吉祥。保佑某安宁，保佑某安宁。
　　众念。
　　尔时，妙行真人稽首拜告，而作颂曰：
　　天真皇人，梵炁玄僚。天宝自然，
　　人各知音。主治世会，变化厄难。
　　诵求之者，禳除不祥。清净道炁，
　　无不安宁。天官奉书，百灵敬章。
　　神朱写造，服佩安康。施之於学，
　　大吉大祥。
　　於是，妙行真人稽首，说此咒能消灾厄。复有太极真人，出班朝礼，而作颂曰：
　　碧云唤神霄，虚梵豁落语。
　　层云元始尊，九龙驾皇人。
　　接青辖灵光，集福真珠景。
　　开阳孛出书，宝经出圣篇。
　　福德由是经，移洞玄隐妙。
　　高严王皇母，宝月光之后。
　　广发弘誓愿，孔雀大佛母。
　　能救世间苦，男女尊奉者。
　　五岳皆降福，四渎迁福寿。
　　三官俱保举，五斗赦罪愆。
　　十二宫神吉，二十八宿保平安。
　　凡在诸行事，志心礼元皇。
　　稽首皆恭敬，普护降吉祥。
　　是时，普光真人再告，而作诵曰：
　　玉帝功德大，玄理极攸深。生於浩劫前，运化於古今。
　　圣母说妙经，愍念诸有情。此经极妙法，功德中功德。
　　名号最上圣，无此为第一。大光明王尊，孔雀圣希有。
　　能破众恶魔，皆令心降伏。能灭极重罪，皆令得清净。
　　若人闻是经，或闻是帝名。稽首生恭敬，一切罪消灭。
　　十恶四重罪，五逆害父母。信心志谈演，随声尽消灭。
　　保护人天众，四相与五衰。三途极重罪，人间见厄难。
　　凶年饥馑丧，毒药及厌魅。刑狱与冤家，军阵斗战苦。
　　山林恶道中，虎豹豺狼等。江海毒龙类，迅雷风雨电。
　　水火及盗贼，蛊毒所中心。失志发狂乱，蛇竭毒恶虫。
　　邪魔凶怪神，伺求人便者。由是此真经，普皆自消灭。
　　恶病久沉绵，梦寐亦不安。非理欲残命，珍灭不为殃。
　　缘遇是经故，安隐得自在。所有希求愿，财宝及富贵。
　　以此经功德，如意皆称遂。神威自在仙，众德十一曜。
　　三十三天主，二十八宿王。灵妃玉女等，天神及地祇。
　　三界虚空神，江海诸龙王。水火及风神，宫殿与宅舍。
　　山林树木众，沟渠井泉神。由是持经故，一切皆拥护。
　　衣食常自然，子孙居富贵。出言人希闻，所至皆恭敬。
　　若为求男女，持诵真灵文。经勃下天曹，落籍天仙人。
　　降生於其家，为其作男女。显贵人崇重，九祖尽升仙。
　　光大庆其门，延及父母亲。吉祥常炽盛，灾障不能侵。
　　是故我今说，大众宜谛听。慈悲度一切，皆令达上清。
　　圣母传宝经，万事得如心。一心皈命礼，福禄自然加。
　　信人添长寿，家眷得荣华。凡在诸有情，经卷永亨嘉。
　　众念。
　　是时，大众稽首恭敬，感得圣言，能救众生。於是天尊重宣宝岌梵音咒曰：
　　新作此。
　　洞冈洞冈，辟轮辟输。太微太微，紫微紫微。
　　元皇元皇，晃曜晃曜。景明景明，洪嚧洪嚧。
　　单枢单枢，郁哩郁哩，魃鸠魃鸠，伏龙呼龙。
　　亶灵亶灵，妙门妙轮。出缠出缠，离缚离缚。
　　解结解结，希夷希夷。神通神通，尸罗尸罗。
　　谟罗谟罗，吉哩吉哩。咤哩咤哩，六明十通。
　　八十一王，二十四神。元命真人，一切真仙。
　　普皆救护，信家人眷。诵经之后，万罪消灭。
　　万冤解除，万结断释。万灾荡散，万病潜消。
　　万祸不临，万事吉祥。亿曾万祖，历劫种亲。
　　一切宽债，冤仇咒诅。
　　冢讼复连，祸害子孙。随此神咒，悉皆消灭。吉祥云集，福寿康宁。祖宗更化，俱得超生。一切众生，同登道果。志心皈命，永降吉祥。急急如律令。
　　清江引。
　　新作
　　众□。
　　道言：说经将毕，龙、鹤、天仙来迎。前啸九凤齐唱，后吹八鸾同鸣。狮子白鹤，罗列左右。迎送天仗，回还金阙。孔雀明王及诸眷属各还福国。地府幽王，各赴阴境。龙王龙女各归海藏。罗叉魔耶，随处所居。阳曹雷帝，复还宫殿。师真演派，各还所治。守经护戒，家奉香火。土地城隍，各居堂宇。天龙八部、四大金刚，随经所在。於是，大众各各欢喜，稽首皈依，信受奉行。拜谢天颜，奉辞而退。
　　太上元始天尊说宝月光皇后圣母孔雀明王尊经卷下终
　　奏乐。
　　弟子虔将干供养，供养十方诸圣众。
　　谈十供养。
　　花：仙境百花奇，不用栽培。牡丹
　　芍药共荼縻，万朵金莲开烂熳。
　　供养真仪，花奉献。
　　花奉献，奉献圣前，斋主虔诚。花奉献，奉献上帝前。
　　灯：灯烛荧交光，照耀十方。诸天
　　星像放毫光，受罪众生俱解脱。
　　朝礼虚皇，灯奉献。
　　灯奉献，奉献圣前，弟子虔诚。灯奉献，奉献上帝前。
　　经：孔雀出仙经，济死浮生。三万
　　六部妙灵文，惟愿世人能解悟。
　　皈向慈尊，经奉献。
　　经奉献，奉献圣前，弟子虔诚。经奉献，奉献上帝前。
　　水：法水洒无边，东井灵泉。九龙
　　吐浴妙玄元，石景黄华常浣濯。
　　洗涤身田，水奉献。
　　水奉献，奉献圣前，弟子虔诚。水奉献，奉献上帝前。
　　茶：百雀吐灵芽，盏内生花。风清
　　两腋欲升霞，能效卢仝尝七碗。
　　妙相仙家，茶奉献。
　　茶奉献，奉献圣前，弟子虔诚。茶奉献，奉献上帝前。
　　酒：此酒世间无，味胜酝酬。神仙
　　由自抱琴沽，惟愿临格献圣上。
　　醉往蓬壶，酒奉献。
　　酒奉献，奉献圣前，弟子虔诚。酒奉献，奉献上帝前。
　　果：火枣及交梨，仙果希奇。石榴
　　红杳共鹅栗，王母蟠桃千岁果。
　　奉献真仪，果奉献。
　　果奉献，奉献圣前，弟子虔诚。果奉献，奉献上帝前。
　　斋：营厨辨香斋，妙用奇哉。珍仪
　　百味自天来，普献圣真亲纳受。
　　赐福消灾，斋奉献。
　　斋奉献，奉献圣前，弟子虔诚。斋奉献，奉献上帝前。
　　衣：蜀锦与昊绫，罗绮时新。银红
　　紫绿色鲜明，织就千般龙凤锦。
　　奉献三清，衣奉献。
　　衣奉献，奉献圣前，弟子虔诚。衣奉献，奉献上帝前。
　　香：一炷道德香，遍满十方。孔雀
　　教主是师王，不舍经中弘誓愿。
　　覆护安康，香奉献。
　　香奉献，奉献圣前，弟子虔诚。香奉献，奉献上帝前。
　　献供已毕，诵三皈依回向。
　　三皈依回向
　　皈命极妙经，护国镇天星。普愿诸众生，悉皈依，同会乐升平。
　　皈命妙法经，法显阐天神。普愿世间灵，悉皈依，同会结良因。
　　皈命道德经，道中奥理深。普愿念诵人，悉皈依，同会步玉京。
　　人人得长寿，个个乐升平。
　　愿灭诸烦恼，消除永不生。
　　稽首皈依道，同此结良因。
　　共生极乐国，龙华三会人。
　　志心信礼，太清师宝尊。永寿年，太极宫，观见世，诸众生。无上尊，一切堕地狱。入邪宗，生畜兽，失人身。赖师慈，为提携，大圣善通灵。化万民，修功果，忏灭多众生。无上尊，万福自来臻。若皈依，孔雀经，真教主，意业罪消除。
　　稽首皈依，无极大道。为上良因，志心称念，消除灾障天尊。不可思议功德。
　　奏乐　　化财　　回示
　　举念。
　　伏以道在圣传，修在於己。凡有所为，皆从心起。恳祷虔诚，一切信礼。向来坛中，演念圣母孔雀尊经几部，敬伸回向。
　　三清上圣。　　　玉帝玉尊。
　　圣父圣母。　　　三宝三界。
　　孔雀明王之主宰，诤泓法界之高真。
　　前傅后教之祖师，谈经演法之天人。
　　南辰北极之星斗，束西中斗度星宫。
　　二十八宿十二之宫神，
　　普天河汉之群真。直年太岁之本命，
　　流年叨直之元辰。五岳四渎之圣帝，
　　四海九江之龙神。罗叉龙女之魔耶，
　　天王玉女之龙君。家杞香火之土地，
　　司命土禁之龙神。城隍里社之杞典，
　　当境泰山之庙神。瘟司行化之火部，
　　地盘业主之明神。祭系有感之英烈，
　　冤家债主之祸神。结愿冤仇之鬼众，
　　身中作乱之祸神。是日在会之真仙，
　　道场应感之证盟。纠察护道天神众，
　　珍妖灭怪众雷兵。经筵侍闻诸天圣，
　　一切神仙护教主。
　　仗此经功，普伸芹奉。请恩专为某削除罪愆，增崇寿算。伏愿经力流恩，帝心广布。好生有感之诚，民心无不之愿。家邦常享於世域，是非人我以和谐。凡在有情，均沾圣泽。稽首皈依，无极大道。志心称念，孔雀明王大天尊。众和：不可思议功德。
　　详夫此经，原所处在武当太岳。
　　太和紫霄宫李提点，於舍身崖洞裹寻得复人经一部，计八十五卷，后载此道门孔雀经一部三卷。取出洞门，归宫观之，此乃道释两门之化也。凡夫不信，吾乃收贮在宫，不觉经中自蕴，不可隐匿，以此可传於世。今将古本抄录，散施十方。道士能识音谈演念者，福有千锺。上报君王，下资三宥。国泰民安，风调雨顺。人人乐业，处处和平者。
　　大明万历三十五年岁次丁未上元吉日，正一嗣教凝诚至道阐玄弘教大真人，掌天下道教事张国祥，奉旨校梓。
　　圣母孔雀明王尊经竟
　　
