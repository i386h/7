<!-- { "loadSidebar": true } -->
　　凡虚哭刑刃不照者，为全；照破者，为之不全；限入阳宫遇阳星者，阴宫遇阴星者，各秉天时，受中和之气也。避忌之年遇哭星，立见应也。
　　凡人当生，紫红贵星在身命官，初限荣贵，发禄变大。若文昌诸星对照，及在庙旺宫，亦有吉庆喜事。天虚入限，主财帛耗散。凡照处皆不吉，并见乖异之事。
　　天印入运限；更在高强宫，入庙财有重权之喜。虽不入局，主有吉庆之事。限遇红鸾，主聘美色妇人，女配俊杰之夫。
　　虚星照限命者，主虚惊之事。姚刃主水厄，毛异主火灾，边配徒流，变姓异祻。限命如值库贯，主有横财，贫则暴富。其余，凶星随文昌星之椎，详察星辰得宫分，为准不失毫厘。或有限初交而死者，或临限而亡者，须凭生死星辰详断。若限内天哭星正照身命，曰黄泉星。若正照，限与於对照者，名曰浪涛限。主亡死，孝眼重重。阳官多悲，阴宫多喜。若庙照处乃为福星，亦不免外丧乃亲孝服也。夫浪涛限，一说乃杖贯哭，此三星是也。
　　断曰
　　得失穷通未易穷，由来尽属身命宫。
　　吉星临此皆膺福，恶曜加临圭恶终。
　　彖曰
　　姚异双星俱照命，此是凶神必易殃。
　　破祖离乡贪酒色，男为淫客女为娼。
　　彖曰
　　天哭凶星最不祥，若临大限见危亡。
　　休言祖业消磨尽，更怕光阴不久长。
　　彖曰
　　虚刃之星身命临，只宜林下可安身。
　　俗人犯者行千里，重重管取见灾迍。
　　彖曰
　　疾病之中恶曜加，五脏失调不可夸。
　　脚肢腰驼并曲背，纵然寿永福无佳。
　　彖曰
　　四正宫中最要强，善星临照喜非常。
　　哭刃二星当头立，骨肉刑伤裯未央。
　　田宅见之惟破祖，妻妾见之必损伤。
　　官禄遇时无事至，命宫逢者必乖张。
　　始终祸福皆前定，从头历过细推详。
　　彖曰
　　天哭之星最不祥，若然见者必为殃。
　　纵然祖业消磨尽，急急光阴不久长。
　　彖曰
　　凶星主哭最为灾，宫事重重入户来。
　　岁限若然逢此杀，门庭主见哭衰辰。
　　彖曰
　　刑哭相逢事不轻，行年若遇主虚惊。
　　福禄旺时防产厄，人离财散不安宁。
　　彖曰
　　天刃之星是七伤，并冲岁限定伤亡。
　　若非是托阴功力，定招灾祸及重丧。
　　洞微十八星断
　　紫微星，一名紫气，太阳玉堂少微，近待贵人。晋志云：此星居帝垣之中，至尊至贵，吉能制此星。照临慧慈，主无长命富贵。论格局，独立玄上天门，谓之拱北辰，主贵。独临卯位，谓之出辰格，主贵大命。照身，又会吉星入侍，谓之清光格，庙乐旺官，己酉庙是入庙格，申亥乐子旺是交宫格，身命值之，主好道多才识，衣紫腰金，为人尊尚，小人难近。其慈善学道，则有神仙之分。照身宫，主有禄，清职端正，能文多智。居是官，主一生慈善，而有福禄。不入庙旺，为孤神好僧道，守斋戒。同例刃，则为山林泉石之士。会暗曜，主好色性刚无亲，妇人妨夫损子。如会吉神，却夫荣子，贵有封号。若失地则衰弱，临危亦有救，为九流之人。诸宫分官禄官，见之主爵位高崇好善种德不损助守常礼义。运限见之，主面见人君。此星守命，主人物古貌丰肥，身瘦长腰背穹窿，气色昏沈紫彤色。或黄白色，小儿清瘦清黄色。
　　彖曰
　　子　礼貌为人宾，尊贤恶不仁。
　　文经武纬事，清贵作朝臣。
　　彖曰
　　丑　丑位谦而孤，姻亲有若无。
　　仁义有设施，康庄是坦途。
　　彖曰
　　寅　寅位号真人，会途不相亲。
　　志曾居相外，身亦有亲君。
　　彖曰
　　卯　卯位号枢和，皆因迭化孤。
　　先难而后易，晚景是丰途。
　　彖曰
　　辰　辰上是天空，名成时又丰。
　　姻亲非我分，双拳独奋功。
　　彖曰
　　巳　巳上恩承世，名成重大都。
　　日近清光下，殊勋岂能无。
　　彖曰
　　午　天恩入孤虚，风彼险相遇。
　　有源无早涸，奋力上天衢。
　　彖曰
　　未　紫乃入天渊，性善别愚贤。
　　卓意半途苦，晚景是光亨。
　　彖曰
　　申　秉性特温良，心高志见长。
　　文经武纬事，掌握镇边疆。
　　彖曰
　　酉　酉上紫微星，威仪近至尊。
　　名在主人上，声价对乾坤。
　　彖曰
　　戌　天喜到白羊，月桂喷秋香。
　　成败多经历，晚景定为良。
　　彖曰
　　亥　亥紫到天门，孑身浮若云。
　　忧不忧已事，识高必近君。
　　天虚星，又名无实。空亡孝服，泉黑道，天终在垣中，为破耗之星。照处，遇吉不吉，遇凶主贫，主狂妄，又主孝服。庙中旺丑身命宫，主性巧福薄。虚诳照是宫，主忧疑，财帛耗散。与恶星同，亦寿夭。若在庙旺有善星吉如得地，官品员外郎；失地，狂妄之人；主夭。会吉星同宫，亦主虚名虚利。会曜杖刃，主法死。加刑主横死，加刃主夭，加杖主贪酷，加毛破耗，加姚淫奔，加哭主孤，加异主好谋诡。若在身宫，主一身两姓，早年克父，女人见之不宜。官禄宫，主有虚名。相貌宫，却灾。奴仆宫，智不如奴。运限逢之，尤多事。会刑杀，并限到，则为三丘五墓，一生好事皆空，万事到头。如梦身星临虚刑刃者，损母早。
　　彖曰
　　悟彻三千与大千，
　　平生不为利名牵。
　　子　子位号天空，谋为若梦中。
　　家基须自立，生计是飘蓬。
　　彖曰
　　丑　丑位斗牛宫，岂孤道不穷。
　　精明分黑白，身在仕途中。
　　彖曰
　　寅　虚星若在寅，聪明道非身。
　　欲要光宗祖，顾身不顾人。
　　彖曰
　　卯　天竭居近泉，安居非自然。
　　历练穷冬尽，精神愈更坚。
　　彖曰
　　辰　仓库入天虚，半生分明孤。
　　须然不缺禄，未兔役征途。
　　彖曰
　　巳　太乙名虚耗，迂回非我傲。
　　奔走半生身，中年方运到。
　　彖曰
　　午　虚宿岂奔离，忠言达圣机。
　　风波接中首，晚景任施为。
　　彖曰
　　未　玉堂坐天孤，系练岂能无。
　　姻亲非我有，基谋自当图。
　　彖曰
　　申　天虚号孤宿，求道衣禄丰。
　　与异倘相伴，一身两姓当。
　　彖曰
　　酉　虚遇莫惮劳，巨万也磨消。
　　自立方成器，晚年方见高。
　　彖曰
　　戌　吉曜若并行，祖业也须更。
　　此身名利事，生涯两处营。
　　彖曰
　　亥　亥上成孤子，成败多歇减。
　　祖业有若无，只好自施设。
　　天贵星，又名天乙始泰君棋。隋志云：此星紫微星宫门，乃太乙之神也。主战斗，知人吉凶，持威福之权，以制善恶之星。主贵文章博学也。庙乐旺宫辰庙寅乐亥旺身命宫，主立非常之功，超群出众，难事易成，高人见亲，小人难近，有声名。是宫，主智高上，文章满腹，好道尊荣，有科名显达之职。又日：少因异梦，而生得地，庙旺有权，三方拱会，一世荣华。有杀见之皆退，须遇厄难，亦傍贵人。会恶曜毛头印杖有权会姚淫会哭如巫依如刃恶与刑同宫巧计千般。加凶星刑刃，不善终父母，损亲无力。妇人见之，有吉星，则贵有封号，金冠紫绶之印。会恶星，不仁不义，妨夫害子，丑恶之人。官绿宫，主出众，不怕事，无恶意。岁限逢之，有喜庆也。天贵守命。主形端面白，方员气宇，宽大物长，大肥胖面，方员白争，四字唇红齿白，心和性良，清雅便为官。加吉星者，至亲有倚，手足情长。
　　彖曰
　　子　子上好文星，心絜性尤清。
　　功名不劳力，声誉播朝廷。
　　彖曰
　　丑　天辅至斗牛，清名达四周。
　　不须承祖业，功利自能俦。
　　彖曰
　　寅　寅宫旺贵星，基业壮精神。
　　虽不登蟾阁，声名也动人。
　　彖曰
　　卯　殿阁居卯宫，性聪全义类。
　　初限未能成，须待晚年贵。
　　彖曰
　　辰　天贵旺金宫，神清性亦聪。
　　非特一身贵，世代位丰隆。
　　彖曰
　　巳　巳贵紫微宫，荣华有始终。
　　一身登要地，兄孙学业通。
　　彖曰
　　午　午贵当坎离，姻亲实险违。
　　中元光祖业，声名更远驰。
　　彖曰
　　未　科甲入未宫，欲过岂能容。
　　离坎无荆棘，高人有荐功。
　　彖曰
　　申　天贵守阴阳，立志有维纲。
　　初年未发达，晚岁见名扬。
　　彖曰
　　酉　贵骑金牛上，清奇古怪人。
　　何愁衣禄浅，声誉播朝廷。
　　彖曰
　　戌　戌上号天医，声名必自宜。
　　立身思遇贵，渐显莫猜疑。
　　彖曰
　　亥　天门为旺气，非来禄非细。
　　定作异人者，仁慈真大贵。
　　天印星，又名帝符，此星主统兵镇军之象，杀伐之权，庙子旺辰乐卯身命宫，主权贵福多。居是宫，主威名权重。若是有天杖，主掌印。会善星，主有神仙之分，不然位极人臣。会恶星，喜职。加异，偏生庶出，不然早克双亲。加杖毛，有权。加刑惨酷。加姚，淫秽。加刃，孤天。加哭，孤独。得地，则承祖业。失地，无承。运限逢之，却有骤迁。女人见之，貌利性良。主限官禄官，人敬服。妻妾官，主妻致富。运限照临，主迁官显达之职。岁限逢之，则有声名，人物清秀聪明，中等身材，面清白。
　　彖曰
　　子　子庙定威权，慈祥气象宽。
　　行藏终有分，异日遇居看。
　　彖曰
　　丑　印星临斗宿，名利恐初难。
　　中年须远虑，至死不能荣。
　　彖曰
　　寅　人马印居垣，逢之气象宽。
　　根基须靠祖，自有好机关。
　　彖曰
　　卯　卯临来卯官，情性善温良。
　　生涯莫依祖，自立始辉光。
　　彖曰
　　辰　印落在辰宫，虽危不至凶。
　　根基惟独立，临老旺门风。
　　彖曰
　　巳　绝乡是此星，家计始孤贫。
　　不得婚亲力，末年方遇春。
　　彖曰
　　午　印宿午偏兮，挺挺多是非。
　　行藏须有泰，求事奈迟迟。
　　彖曰
　　未　印元宜迁移，如非局在棋。
　　机成还有败，晚景始方宜。
　　彖曰
　　申　经讳到阴阳，中年定自强。
　　须己利名有，临老始芬芳。
　　彖曰
　　酉　印入金牛官，得失两悠悠。
　　知命能谨守，穷道始可谋。
　　彖曰
　　戌　天印入白羊，心地方恢张。
　　荣身须自立，莫把作寻常。
　　彖曰
　　亥　亥位见天祥，精明道义扬。
　　破却月中桂，朝中一栋梁。
