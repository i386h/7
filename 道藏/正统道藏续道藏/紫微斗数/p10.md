<!-- { "loadSidebar": true } -->
　　天禄宫中事称情，求官得遂禄丰盈。
　　更兼流岁红鸾照，十年之内贵无伦。
　　天杖
　　天仗星拱限，命主风痨、气喘、脚疾、心疼之患，寒热呕逆，及跌蹼之灾，官挠之福，凡事少顺，不宁之悔。又主孝服、口、舌、拮括。若加刑刃，主遭拘禁伽锁，无头之祸。不然，亦主中风寒邪，气喘千正。若在疾厄宫，主有异疾罹已。凡所照者，有害无益，生灾癣脓血之灾。
　　天异
　　天异星拱限，主产业分散，孝服相仍，及大刑小，并宅下诧异祸事。若加天姚，主移徙、破耗、公讼、牵继之事。加恶星，主伤命公治之。如入庙者，主灾悔。三方有吉星，不为害。
　　毛头
　　毛头照限，主灾病官刑，及移徙不宁，水火盗贱之灾。如虚哭星钓合，主瘟疫、疮毒、脓血、汤火之伤，回禄之恐。又忌刑星并冲，不利少吉，多凶破耗，孝服死亡。若限庙旺之地加善星者，主当贵，及有出师鈇铁兵民之推。不入庙旺者，所以灾祸不利之事。三方有吉星拱会，而无害也。
　　彖曰
　　天彗毛头不可当，多生灾病主瘟黄。
　　或然岁岁限皆临，此急去祈求作保。
　　天刑
　　天刑星拱限，主官殃不测之灾，及刑狱之福。主破财，并并陷水厄，刑父母，克弟兄。加姚异刃星，主耳目昏疼，并血光之咎。加哭星，主惊恐、灾疾，人离财散之祸。加天杖，主官刑不吉之事。会恶曜冲并，主腰驼背曲，手足、耳目异端之患，及五脏不宁，疯疾气喘之灾。与吉星同宫者，可变恶为祥。如会凶刑刃哭虚星者，主夭亡也。
　　天刃
　　天刃星拱照，主灾祸、破财之事，不利父母、妻儿。主灾咎刑，并疮疥、血光、异疾、伤损之悔。女人主产厄之灾，恶毒痈疽之证。宜守困，切莫进身谋望。亦主人口灾伤。孝服重，则伤亡及损寿。正照并对照，皆主厄难，名利身亡。亦忌刑星中并，招凶祸等事。限内并凶星、太岁三合，并恶星入局者，八口之家亡七口，其验如神。
　　天姚
　　天姚星照限在水厄之灾。若加天异，主灾胞破财败坏异端祸事生阴人荼毒勾绊闲非。如入庙者，变凶为吉。若加恶星，定主夭亡。
　　彖曰
　　运遇天姚岁限同，更兼身命会红鸾。
　　无心自遇阴人喜，情意相投事事欢。
　　天哭
　　天哭星照限，又遇流年恶曜，命不可逃。如三方拱照，必主外；孝服见，主死。三方对合，为浪涛之宿；照身官，为黄泉星；三方照限，为浪涛限。
　　彖曰
　　波涛浪理十年中，便是王孙莫要逢。正照傍照皆不吉，刑及相逢寿必终。此星正照、傍照，皆主危厄。更逢哭虚相会，主疫非常官事，凶灾。刑杖刃冲并不得地者，主夭亡。若哭异相逢，主迁徙流耗，公讼官灾，不测之事。若哭异姚相会者，主失脱破财，非横之事。重者，凶恶惟已。
　　紫微斗数卷之三竟
　　＃１『占』原误为『古』，据上下文义改。
　　＃２『亥』原缺，据上下文义补。
　　＃３疑『王』乃『主』之误。
　　
