<!-- { "loadSidebar": true } -->
　　解曰：占家宅人口有小灾不宁，自身防口舌，占失物不，行人未至，病者作福，求财未遂，官事留连，求官未达，婚姻不成，六甲生女，田蚕半收。
　　第四十八签　大吉　宝剑新磨
　　圣意：宝剑新磨益见光，东西照耀倍寻常。
　　从前自有根基在，润色增明声播扬。
　　谋望：百炼千磨过此身，几年静里困埃尘。
　　如今借得良工力，官贵相逢喜见新。
　　家宅：凶灾已过福神来，莫虑家贫不发财。
　　此去管教人畜旺，秋冬加倍百和谐。
　　婚姻：重整罗衣越样新，汝思堪作自家人。
　　岂知久后人心别，只恐菱花再染尘。
　　失物：横祸飞来要破财，如今休把众人猜。
　　有综终是难全得，损折岁见可免灾。
　　官事：自古饶人不是痴，事须有理也须迟。
　　公厅自有真明镜，急速难分黑白时。
　　行人：每遇音书未见真，空劳密意祷天神。
　　要知去客平安事，直待龙蛇到始明。
　　占病：天谴凡人怎得知，偶遭磨障费支持。
　　如今急早求禳保，莫待临时悔后迟。
　　解曰：占家宅人口有小灾不妨，失物可寻，自身更改吉，行人未至有信，病者保禳，求财遂意，官事宜和，求官必达，婚姻再合，六甲生男，田蚕大熟，六畜兴旺。
　　第四十九签　下下　群鸦集噪
　　圣意：群鸦集噪未为奇，防慎阴人口舌欺。　　
　　退后之时方可免，不然事绪主忧疑。
　　谋望：休望羊羔美酒斟，鱼书疡信两沉沉。
　　鹊巢已被乌鸦占，万计于谋枉费心。
　　家宅：口舌无端蓦地来，只因家宅有疑猜。
　　归来急早求神福，兔教人口受天灾。
　　婚姻：休信傍人说得狂，莲花那比菊花香。
　　好生回步重开眼，莫把乌鸦作凤凰。
　　失物：自己当时不小心，如今失却便难寻。
　　休教惹得傍人闹，受辱遭殃岂可禁。
　　官事：喧哗闲事闹烘烘，久后忧疑主见凶。
　　来到公厅分曲直，一场惊险遍虚空。
　　行人：终签不利卜行人，客路忙忙未转身。
　　中道有忧灾祸扰，早求洪福叩龙神。
　　占病：灾病缠绵未得全，虔诚求福告神天。
　　操心不改遭魔障，若得痊时也损钱。
　　解曰：占家宅阴人小口有灾，自身有口舌，失物不见，病者不安宜作福，行人未至，求官未达，求财未遂，官事虚惊，婚姻不成，六甲生女，六畜田蚕有损失。
　　大明万历三十五年岁次丁未上元吉旦，正一嗣教凝诚志道阐玄弘教大真人掌天下道教事张国祥，奉旨校梓。
　　玄天上帝百字圣号竟
　　
