<!-- { "loadSidebar": true } -->
　　乾坤定质，则一健一顺。健之不能为顺，亦犹顺之不能为健。苟责健以顺，责顺以健，健顺皆失其质矣。乾坤两卦即为反常，非天尊地卑之正理也。乾坤定位；则一夫一妇。夫之不可为妇，亦犹妇之不可为夫。苟责夫以妇，责妇以夫，夫妇皆反其分矣。乾坤两卦总为失位，非君尊臣卑之正道也。是故上天下地，天下之乾坤也。一夫一妇，家家之乾坤也。其位定，故不可反以常。其质定，故不可易以能。用当其才，才适于用。圣人之首乾坤也有以哉。不然，神龙而牝马之龙固元所用，其飞腾而引重致远之役，龙将讪焉。牝马而神龙之马固元所施，其负载而兴云致雨之技焉，何知焉？一乾坤也，即不用其所长，皆为废物，而况人与？是故圣人于乾坤，独分别而详言之。乃世之儒者，画蛇添足，谓健而不顺，则刚躁而不可成；顺而不健，则委靡而不可振。吁，果若所云，尚足以称乾与坤乎哉。人#12苟其刚躁而不可成也，而犹可以称乾焉，委靡而不足为也，而犹可以称坤焉，则天不载#13天，地不成地，吾人将打#14所盖载也。不知此固至健至顺者之所自有，而何用补助于其问也。是故至柔而动也刚，至静而德方，地之所以能为顺也。乾道变化，各正性命，天之所以能为健也。若健而复济以顺，必非真健者。自元所用彼健为也；顺而仍加以健，必非至顺者，自元所用彼顺为也。呜呼，是恶足以识乾坤之正性乎。乾坤一也，故乾日元亨，坤亦日元亨。但乾曰利贞，而坤则日利牝马之贞，且不但马也，而又曰牝马焉，则其视龙之变化飞腾为何如，而坤独利此者，则以此为坤之贞，故也。故君子有所往而法坤，则唯牝马之贞是安。故曰：女#15贞吉。有所用以从事，则唯牝马之贞是利。故曰：利永贞，以大终也。大指乾以大而终，则元敢为主、元敢当先、元敢朋党，乃贞矣。先迷以下，所谓利牝马之贞也。先者为乾、为主，而吾后之，则得主而利主者，或西、或南而吾守之，则束北以居，盖唯主是从，则志意专一而不二，安居以听则后顺得常而不迷，坤之利贞如此，是乃元亨也。
　　人之生也直，直疑不方矣。今言直而又言方者，以人但知直而不知直之自有方也。夫人最初一念非其直遂之正性乎？然旋发旋觉，则初者为直而觉者亦为直，觉则止，止则方，出则虽有直方合之本一光大耳。地性博冲#16坤德无疆，其不可孤盖如此矣。故爻兼言直方焉。直者为正，方者为义，正者以止，义者以行，止者是敬，敬非着意也。唯其内之直而已。方者是义，义非龙取也。唯其行之，利而已。此岂有待于学习而后利哉。固不习而元不利者也，夫何疑。
　　附录
　　坡公解曰：龙，变化而自用者也。马，驯服而用于人者也。为人用而又牝，马顺之至也。至顺而不贞，则陷於邪，故利牝马之贞。李秃翕曰：至顺，未有不贞者。至顺者，顺乾也。顺乾矣，有不贞乎？若得朋、若与类、若西南行，则以阴柔而复附于阴柔，安能一心听命于乾而为大之至乎？又解曰：坤之为道，可以为人用而不可以自用，可以为和而不可以为倡，故君子利有攸往。先则迷而失道，后则顺而得志#17。此所以为利也。西与南，则兑也、离也、巽也，皆吾朋。东与北，则震也、坎也、艮也，皆非吾朋。两阴不能相用，故必离类。绝朋而来#18，主于束
　　李秃翁曰：乾者，坤之主也。乾为主，不须求，求反失之，便有得朋之想矣。不能一心以听命于乾矣。又解曰：以六居二，可谓柔矣。夫直、方、大者，何从而得之？曰：六二，顺之至也。君子之顺，岂有他哉。循理元私而已。秃翁曰：至柔而动也刚，至静而德方。夫子已解得十分了，不须再以顺理元私解也。夫人唯其至柔，所以至刚；唯其至静，所以至方。故柔可能也，至柔不可能也。呜呼，至矣。又解曰：处上下之交，皆非安地也。乾安于上，以未至于上为危，故九三有夕惕之忧。坤安于下，以始至于上为难，故六四有括囊之慎。阴之进，而至于三犹可贞也，至于四则殆矣。故自括结以求无咎、元誉。咎与誉，人之所不能免也。出乎咎必入乎誉，脱乎誉必罗#19乎咎，咎所以致罪而誉所以致疑也甚矣。元誉之难也。又解曰：方其变化，虽草木犹蕃。及其闭也，虽贤人亦隐。秃翁曰：读此可以痛哭。又解曰：黄中之色也，通是理然后有是色也，裳下之饰也。黄而非裳，则上体也。裳而非黄，则非#20下体而非正位居体也。今处重坤之正位，又居下体之中，故称裳以明下，称黄以明中。夫文易生于相错。若阴阳之专一，岂有文哉。秃翁曰：专一便有文。坤不贵文，贵文在中，黄中之色也。文在中也，何待相错而后有文也？
　　程正叔曰：西南阴方，束北阳方，阴必从阳，离丧其类。
　　朱仲晦曰：此卦三画皆耦，故名坤而象地。重之又得坤焉，则是阴之纯顺之至也。又曰：六五以阴居尊，中顺之德充诸内而见于外，故其象如此，而其占为大善之吉也。《春秋》传南剧将叛，筮得此爻，以为大吉。子服惠伯曰：忠信之事则可，不然必败。外疆内温，忠也。和以率贞，信也。故曰：黄裳元吉，黄中之色也，裳下之肴也，元善之长也。中，不忠不得其色；下，不共不得其肴；事，不善不得其极。且夫易，不可以占险，三者有阙，筮虽当，未也。后剂果败。
　　金汝白曰：先迷是一句，后得主利是一句。阳阴之主，阳先阴后，乃理之常。阴先则反常而迷，后则得其主而利。利犹顺也。故曰：后顺得常。又曰：后得主而有常，先#21儒以主利为句，遂谓后得主而有常，脱一利字。然则后顺得常，岂复脱乎。夫阴，当从阳者也。呢其类，可乎？丧朋犹泰之，朋亡，舍其朋而从阳，故吉。
　　郑窒甫曰：乾之象，见文王．造周之德；坤之象，见文王事殷之心。
　　周宴曰：乾之初九曰：勿用，护其微也。坤之初六即曰：坚冰至，危其盛也。
　　刘浚伯曰：六三，以阴包阳，其象为含章。六四以六居四，其象为括囊。
　　阴虚中囊，象重阴结闭括象。又曰：奸雄之臣，肆行篡夺。主虽柔暗，亦不相下。僵尸流血，势所必至。履霜坚冰，正虑是也。
　　胡仲虎曰：其血玄黄，两败俱伤。阴虽极盛，岂能独伤阳哉。
　　游定夫曰：乾以纯阳，阳极而亢，坤已纯阴，阴极而战。如其不变，则亢而灾，战而伤，不能免也。
　　杨敬仲曰：阴至上六，几不复有阳矣。然阳虽甚微，名分犹在，不可灭也。但当其时，人唯知有上六而已，岂复知有阳哉。圣人恶其元阳也，故特称龙以见，其犹有龙在人心，终不忍忘，不可侮也。血，阴物，又称血以明上六，犹未离臣类。阴阳俱伤，不独阳伤也。圣人故以此折天下元君之心。
　　用六用九
　　兼三才而两之，故易六画而成卦，非用六乎？又曰：六者，非他也，三才之道也，以#22六与三，非用九乎，新安汪本诃附记。
　　震下坎上
　　屯：元亨利贞，勿用，有攸往，利建侯。
　　《象》曰：屯，刚柔始交而难生，动乎险中，大亨贞。雷雨之动满盈，天造草昧，宜建侯而不宁。
　　《象》曰：云、雷、屯；君子以经纶。
　　初九：盘桓；利居贞，利建侯。
　　《象》曰：虽盘桓，志行正也。以贵下贱，大得民也。
　　六二：屯如澶如，乘马班如。匪寇婚媾，女子贞不字，十年乃字。
　　《象》曰：六二之难，乘刚也。十年乃字，反常也。
　　六三：即鹿无虞，惟入于林中，君子几不如舍，往吝
　　《象》曰：即鹿无虞，以从禽也。君子舍之，往吝穷也。
　　六四：乘马班如，求婚媾，往吉，元不利。
　　《象》曰：求而往，明也。
　　九五：屯其膏，小贞吉，大贞凶。
　　《象》曰：屯其膏，施未光也。
　　上六：乘马班如，泣血涟如。
　　《象》曰：泣血涟如，何可长也。
　　水雷屯
　　方时化曰：继坤之后，其卦为屯。屯者何？震以一阳来居坤下，则是刚柔始交也。而坎离生其前，则是刚柔始交而难生矣，非屯而何？夫屯者，乾坤再造，真主复起于草昧之时也。今者一阳遂震动于坎险之中，岂有不大亨利贞之理邪？故不用更有所往，人自来归而利建侯矣。试观雷雨之动满盈，天造草昧，正利建侯，而不遑宁处之时。而震之一阳适来居此下卦之下为能，以贵下贱而大得民心，则其人又正是利建侯而不获宁处之人矣。天有是时，则人必有是事，故初九乘时而动。但闻其声不见其形，居贞如常，守正如故，若盘若桓，不移一步而人自往归之。故曰：虽盘桓，志行正也。言其志行之正，自足以震动一世，自不能舍初而他往也。初又何用，更有所往为哉。故《象》直言其勿用有攸往，而爻复言其盘桓而利居贞也。六二以柔正乘初之刚正，所以屯如、澶如、乘马班如，若是其难者二本，贞正自守，未易见字于初弟。元奈初为当世之所归往，我又与初相比，日夜求我婚媾，而匪寇者十年乃字，反其常理，以圣配圣，以贤尚贤，亦必有道与。六三处逐鹿之世，日夜冀望，庶几得之。然上元应与，是元虞也。元虞，胡为乎林中，所以不如舍之为明耳。六四明矣。夫当屯之时，岂更有当求如初者，乘马班如，审求此正应之婚媾，往吉，何不利邪？故曰：求而往明也。夫初九，真主也，则虽有贞吉如九五，膏亦屯矣，所施亦未光矣。小可吉，大则凶，虽贞何为乎？宋之钱越王是已，终亦自然归命于艺祖也。上六，正所谓几三之鹿而不知。舍者，极三之所往而穷者。故曰：乘马斑如，泣血涟如。夫子伤之曰：何可长如此也，是不降之过也。
　　汪本何曰：初虽盘桓不行，而志实行正，人自不能舍也，何待行哉。其与二为婚媾，正所谓刚柔始交者，天作之合，不字又何待也。
　　附录
　　王辅嗣曰：雷雨满盈，皆刚柔始交之所为也。屯者，天地造始之时，造物之始，始於冥昧，故日草昧。夫息乱以静，守静以候，安民在正，弘正在谦。屯难之世，阴求于阳，弱求于强，民思其主之时也。初处其首而一又下焉，爻备斯义，宜其得民。
　　于令升曰：百姓盈盈，匪君子不宁。天下既遭屯险之难，后王宜荡之以雷雨之政。
　　金汝白曰：急于建侯，便是不宁。非建候而又不宁也。罗彝正曰：盘石也，桓栈也，皆难动之物，故假以象难进之貌。胡仲虎曰：卦辞有专主成卦之主而言者，卦主震，震主初。盘桓即勿用有攸往，利居贞即利贞，卦言利建侯其事也，爻言利建侯其人也。
　　蔡介夫曰：女子许嫁，升而字；男子冠而字。
