<!-- { "loadSidebar": true } -->
　　李子思曰：上六，下乘五刚，将有系置之患，犹人陷在狱，举手挂徽尴，投足蹈丛棘也。
　　司马君实曰：水之流也，习而不已，以成大川。人之学也，习而不止，以成大贤。故君子以常德行习教事。
　　#10离下离上
　　离：利贞，亨。畜牝牛，吉。
　　《象》曰：离，丽也；日月丽乎天，百谷草木丽乎土。重明以丽乎正，乃化成天下。柔丽乎中正，故亨。是以畜牝牛，吉也。
　　《象》曰：明两作离，大人以继明照于#11四方。
　　初九：履错然，敬之无咎。
　　《象》曰：履错之敬，以辟咎也。
　　六二：黄离，元吉。
　　《象》曰：黄离，元吉，得中道也。
　　九三：日反之离，不鼓缶而歌，则大耋之嗟，凶。
　　《象》曰：日反之离，何可久也。
　　九四：突如其来如，焚如，死如，弃如。
　　《象》曰：突如其来如，元所容也。
　　六五：出涕沱若，戚嗟若，吉。
　　《象》曰：六五之吉，离王公也。
　　上九：王用出征，有嘉折首，获匪其丑，无咎。
　　《象》曰：王用出征，以正邦也。
　　离为火
　　方时化曰：离，丽也。丽而后明，日月丽乎天，百谷草木丽乎土，所以喻重明，丽乎正也。夫离何以利贞也？卦以文明之柔丽，二五中正之位，斯时也，幽隐毕达，万有各正，咸相安于出作入息、耕食凿饮之常，夫何为哉。唯有畜牝牛，吉矣。内体三爻，下卦之离也。初者，日之朝。二者，日之中。三则反而为耄耋之年，送殡者将至矣。夫人生一日之计在于朝，开户出门，各谨所事，履错然之象也。二得中道，其丽为黄。黄离元吉，是大明当天时也。过此则为三之反，不可久矣。苟不鼓缶而歌，则大耋之嗟，凶兆至矣。快顽及时为乐，莫自不知死也。非恶死也，正欲其惜此晚暮以自乐其乐也。外体三爻，上卦之离也。四、五、上相合而继照者也。九四，太阳在上，冈两自消，言其不旋踵消灭，有突如其来，如焚如死，如弃如之象。自元所容，非我弃之，故五言如也。设不幸有殃民，如有苗葛伯者，民受其害，既归怨于大国而出涕#12沱若矣。六五，仁者又安得不为之戚嗟。若而汲汲然思以拯之乎。是以上九之师出而有嘉之功成，其歼厥巨魁而折首，其生获而献俘，皆以其匪我丑类也，非得已也。重明之君臣如此，大明之所为如此，畜牝牛，吉真不虚矣。
　　附录
　　易因上经卷之三竟
　　#1原作『夫曰』，据文义，当为『夫子曰』 。
　　#2『强』 原作『张』，据伋古阁本改。
　　#3原缺卦象，据文义补。
　　#4原缺卦象，据文义补。
　　#5『白』原作『日』，据汲古阁本改。
　　#6原缺卦象，据文义补。
　　#7『自』原作『白』，据《周易本义》改。
　　#8『才』，汲古阁本作『未』。
　　#8据汲古阁本，『人』后脱一『危』字，今补正。
　　#10卦象原作『 』，据文义改。
　　#11『于』 原作『干』，据《周易》通行本改。
　　#12据汲古阁本，『出』后脱一『涕』字，今补正。
　　易因下经
　　咸　  恒　  遁　  大壮
　　晋  　明夷  家人  睽
　　蹇　　解  　损  　益
　　夬　　姤　　萃　　升
　　困　　井　　革　　鼎
　　震　　艮　　渐　　归妹
　　丰　　旅　　巽　　兑
　　涣　　节　　中孚　小过
　　既济　未济
　　易因下经卷一
　　艮下兑上
　　咸：亨，利贞，取女吉。
　　《彖》曰：咸，感也。柔上而刚下，二气感应以相与，止而说，男下女，是以亨，利贞，取女吉也。天地感而万物化生，圣人感人心而天下和平；观其所感，而天地万物之情可见矣1 . 
　　《象》曰：山上有泽，咸；君子以虚受人。
　　初六：咸其拇。
　　《象》曰：咸#1其拇，志在外也。
　　六二：咸其腓，凶，居吉。
　　《象》曰：虽凶，居吉，顺不害也。
　　九三：咸其股，执其随，往吝#2。
　　《象》曰：咸其股，亦不处也。志在随人，所执下也。
　　九四：贞吉悔亡，憧憧往来，朋从尔思。
　　《象》曰：贞吉悔亡，未感害也。
　　憧憧往来，未光大也。
　　九五：咸其脾，元悔。
　　《象》曰：咸其脾，志未也。上六：咸其辅、颊、舌。
　　《象》曰：咸其辅、颊、舌，滕口说也。
　　泽山咸
　　天下之道，感应而已。初在内卦之下，志在外卦之四，有感则动其拇。拇之上为腓，腓之上为股，拇动则腓、股亦随以动。故初有感而动，其拇二亦随之而动，其腓三亦随之而动。其股以二，当腓之处，而三当股之处也。股之上为心，四正当心之处，而心不可见，似若不动然者。若可以贞吉而亡，其悔也。然感应固天下之常理、而悔害亦常在感应之中。所谓君子者，能以有感而虑悔，未尝因悔而废感也。今初有感於四，而四若未应其感者何．也？夫未感则未动，未动则有贞固之吉。未感则未有害，未有害则元悔之可亡，不亦善乎。而爻逆探其尔思，《象》复断其未光大者，亦谓感而不应非人情耳。心中必有往来之扰，何其不光明正大之。若是耶，盖窃笑之矣。心之上为晦，五正当脾之处，有感则脾动，而脾亦不可见第。脾之上为辅，上乃辅之地，故观辅之动则知五之志在於上。不然上胡为而费口说之滕乎？呜呼，感为真理，何待於言。感为真心，安能不动？天地如此，万物如此，不然则天下之动几乎息矣。故初之动拇者，感也。二之动腓者，非感也，随也。随初而动，故文王恶之。夫子曰：二虽有似于随，初而动也。然安知其不因感而感乎。随初则凶，故宜居吉。若有感而动，则顺应不害矣。唯三乃真随初以动者，故曰亦不处。言人动而己，亦动非有所感而后动也。夫感而动，不动非也，元是理也。感而动则其动也元思，随而动则其动也仆妾之役耳。故曰所执下言。若下人之听使令而随动者，非丈夫之盘也。呜呼，随而非感，则天下之感废矣。动不由己，岂感动之正性。是以圣人贵感不贵随，以感从己出，而随由人兴。人己之辩，学者可不察乎。感而不应，则天下之感虚矣。神感、神应，盖神速自然之至理。是以圣人言感不言应，以感于此即应于彼，彼此一机。学者又可不察乎。夫唯感应一机，则随感随应，而何用憧憧尔思以欺人也。秃翁曰：上兑下艮，柔上刚下也。山泽通气，二气感应以相与也。止而说，德之贞也。男下女，礼之正也。感之道备矣。又曰：感在心，应亦在心，心有所感，下则动足，上则动口。今初有感而动其趾，而四当心，若不应者，非情也。故圣人断其有憧憧之思焉。五居心上，其象为诲，五有感而动其脾，而脾不可见，犹心也。脾若动，则口必应之，故脾元悔可见，至辅然后见。盖脾感则辅，必应脾动，则口说必滕。有悔、元悔虽未可知，然感应之情亦安可掩此。咸之卦要，以人身取象也。不惟感应在心，而上爻正当兑口。初下又正当艮指。心有感则趾遂动，则虽当艮止之爻，欲其止焉，不可得矣。而强以为不动，不太欺人乎。呜呼，孰知万物之所以化生，天下之所以和平，皆此感应者为之邪？天地、圣人且不能外，而人乃欲饰情以欺人。吾固复于咸有感也。是以再申言之也。吁，是问学之第一义也。何也？元自欺也，诚其意也。意诚而心自元不正，身自元不修也，而何家国天下之不齐，不治且平也。
　　附录
　　苏长公曰：男下女，下之而后得，必贞者也。取而得贞，取者之利也。情者，其诚然也。蕾买从龙，风从虎，元故而相从者，岂容有伪哉。
　　朱仲晦曰：咸，感也。艮止则感之专兑，说则应之至。又艮以少男下于兑之少女，男先于女，得男女之正。
　　杨简曰：既以感应相与而说矣，而日止者，何非止与？说离而为二，止与说合而为一也。如水鉴之万象，水常止而万象自动也。如天地之相感而未尝不寂然也。大哉，止说之道乎。睦伯载曰：咸，感也。非感则独，其何以为咸？感之道，非惟男女为然。天地之道，作乎上，动乎下，而万物发育以化、以生也。圣人之心，诚乎此，动乎彼，而天下丕应，既和且平也。故观其所感而天地万物之情可见。情者，天地万物之真机也。非感，其何以见之哉。
　　象指次录胡伸虎曰：上经首乾坤者，天地定位也。下经首咸恒者，山泽通气也。位欲其分，故天地分为二卦。气欲其合，故山泽合为一卦。八纯爻皆不应，泰、否天地相应，成、损少男女相应，恒、益长男女相应，咸以少男下少女，又应之至者，故首下篇又曰：《说文》云：脾即膂也，心系於膂，以奠神明宰庶务。故《诗》言：膂力经营。王弼以为心上口下，陆司农因谓：喉中脾核。冯荷曰：喉之出纳所。
　　王畿曰：山泽通气，以山之虚配以泽之润，唯虚故通，实则不通矣。故曰：窍于山川，君子观山泽通气之象，虚其中以受人。虚者，道之源也。目唯虚，故能受天下之色。耳唯虚，故能受天下之声。心唯虚，故能受天下之善。目存青黄，则明眩而不能辩色。耳存清浊，则聪赎而不能别声。心存典要，则心窒而不能通变。君子之学，致虚所以立本也。咸者，元心之感。虚中元我之谓贞，贞则吉而悔亡。元心之感，所谓何思何虑也。何思何虑非元思元虑也。直心以动，出於自然，终日思虑而未尝有所思虑，故曰天下同归而殊途，一致而百虑。世之学者，执于途而不知其归，溺于虑而不知其致，则为憧憧之感，而非自然之道矣。
　　巽下震上
　　恒：亨，无咎，利贞，利有攸往。
　　《彖》曰：恒？久也。刚上而柔下，雷风相与，巽而动，刚柔皆应，恒。怛，亨，无咎，利贞，久於其道也。天地之道，恒久而不已也。利有攸往，终则有始也。日月得天，而能久照；四时变化，而能久成；圣人久於其道，而天下化成。观其所恒，而天地万物之情可
　　见矣。
　　《象》曰：雷风，怛；君子以立不易方。
　　初六：浚恒，贞凶，元攸利。
　　《象》曰：浚怛之凶，始求深也。九二：悔亡。《象》曰：九二悔亡，能久中也。九三：不恒其德，或承之羞，贞吝。
　　《象》曰：不恒其德，元所容也。
　　九四：田无禽。
　　《象》曰：久非其位，安得禽也。
　　六五：恒其德，贞。妇人吉，夫子凶。
　　《象》曰：妇人贞吉，从一而终也。
　　夫子制义，从妇凶也。
　　上六：振怛，凶。
　　《象》曰：振恒在上，大无功也。
　　雷风恒
