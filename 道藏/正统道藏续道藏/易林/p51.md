<!-- { "loadSidebar": true } -->
　　旧见沙随程氏所纪，绍兴初诸公以《易林》筮时事奇验，求之历年。宝庆丁亥，始得其书於莆田，录而藏之，皆韵语，古雅，颇类《左氏》所载县辞，问尝筮之，亦验，独恨多脱误，无他本是正。嘉熙庚子，自昊门归霄川，偶为乡守王寺丞侑道之，因以家藏本见假，虽复多脱误，而因两本参互相校，十颇得八九，於是两家所藏皆成全书。其问亦多重复，或数爻共一县，莫可稽究。校毕，归其书王氏，而志其校正本未於篇后云。淳佑辛丑五月上洗直斋圭曰。
　　题《易林》后
　　易之道无所不该，学者各得其一偏耳，然皆不可语非易也。易自夏商已有三易，其后《连山》、《归藏》不传，唯《周易》独傅。《周易》至汉儒分而为三，有田何易、焦赣易、费直易。何之易传自孔子，分上下经，以孔子所作为十传。而有章句。赣之易，专於占察，《易林》之十六卷。直之易，长於卦筮，无有章句，徒以象象文言等参八卦中以解经。汉末田焦之学微绝，而费氏独存。盖费之后，有郑康成、王弼辈为之注故也。宋程伊川据弼易为传，固出於费。朱氏晦庵据吕伯恭古易为本义，则本之田何，於是田、费之易皆盛行於世，而韵独不幸无传者。近於内阁阅书得《易林》，观其辞韵皆非后人所能到，颇类《左传》中所载县辞，因录而藏之，异日问有事以占，亦未尝不验也。然则赣之易，岂无所本者耶？惜乎，未学浅识不能为之传注，使之盛行，以为夫人之趋吉避凶一助云，姑识之，以俟能者。
　　成化癸巳夏四月二十六日，后学安城彭华识。
　　乃《易林》后
　　易有圣人之道四焉，以言者尚其辞，以动者尚其变，以制器者尚其象，以卜筮者尚其占。此四者，皆变化之道，神之所为也。予读焦氏《易林》演六十四卦为四千九十六卦，而卦皆具夫辞变象占，其意精而探，其文简而古，真有以发羲文周孔之所未发，而开物成务通志业断疑之妙，开卷具在。予未仕时，恒以不获见恨。及知武功，对山先生出以示予，反覆诵味之余，因命梓之以博其传，而私识岁月於此。嘉靖四年春二月广安姜恩书刊焦氏《易林》说。
　　世之谈易者，每每以焦氏《易林》为占察变验，甚捷。又恒以其书不多见为恨。近得余乡对山康公付武功令所刻本，博览者求相接踵。日侍兵宪蓉川齐公值讯疑未决，顾谓余日发伏若焦延寿无遁情矣。余退而筮之，得讼之随，云甲乙丙丁，俱归我庭。三丑六子，入门见母。后五日狱得。稽其日乃乙丑，讼之者仅六人焉。闻者愈神其书，而云录者弗绝於庭。余遂翻刊用成，欲与执疑之士适趋避之宜，俾焦易秘久而弗传者，再为之一倡广也。嘉靖甲午仲夏之十日长安马磷书。
　　
