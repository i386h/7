<!-- { "loadSidebar": true } -->
　　郭注：问至道之精，可谓质也。不任其自尔而欲官之，故残也。人皆自修而不治天下，则天下治矣。故善之也。窈冥昏默，皆了无也。老庄之所以屡称无者，何哉？明生物者无物而物自生耳。自生耳，非为生也。又何有为於已生乎？忘视而自见,忘听而自闻邪也。则神不扰而形不邪也。无劳女形，无摇女精，任其自动故闲静而不天也。此皆率性而动，故长生也。慎女内，全其真也。闭女外，守其分也。知无涯，则败矣。夫极阴阳之原，乃遂於大明之上，入於窈冥之门也。有官有藏，言但当任之也。取於尽性命之极，极长生之致耳。身不天乃能及物也。无穷无测，而人以为终极，徒见其一变也。皇王之称，随世之上下耳，其於得通变之道以应无穷，一也。失无穷之道，则自信於一偏，而不得均同上下，故俯仰异心。土，无心者也。生於无心故当反守无心而独往也。入无穷游无极，与化俱也。日月参光，天地为常，都任之也。缗昏者，物之去来皆不觉也。独存者，以死生为一体，则无往而非存也。
　　云将东游，过扶摇之枝，而适遭鸿蒙。方将拊髀雀跃而游。云将见之，倘然止，贽然立，曰：叟何人邪？叟何为此？鸿蒙拊髀雀跃不辍，对云将曰：游。云将曰：□愿有问也。鸿蒙仰而视云将曰：吁。云将曰：天气不和，地气郁结，六气不调，四时不节。今我愿合六气之精以育群生，为之奈何？鸿蒙拊髀雀跃掉头曰：吾弗知。吾弗知。云将不得问。又三年，东游，过有宋之野，而适遭鸿蒙。云将大喜，行趋而进曰：天忘朕邪？天忘朕邪？再拜稽首，愿闻於鸿蒙。鸿蒙曰：浮游不知所求，猖狂不知所往，游者鞅掌，以观无妄。朕又何知。云将曰：朕也自
　　以为猖狂，而民随予所往；朕也不得已於民，今则民之放仿也。愿闻一言。鸿蒙曰：乱天之经，逆物之情，玄天弗成，鲜兽之旱而鸟皆夜呜，灾及草木，祸及止一作昆虫。意噫下同，治人之过也。云将曰：然则吾奈何？鸿蒙曰：意，毒哉。倦倦乎归矣。云将曰：吾遇天难，愿问一言。鸿蒙曰：意。心养。汝徒处无为，而物自化。堕隳尔形体，吐尔聪明，伦与物忘，大同乎涬幸溟泯，解心释神，莫然无魂。万物云云，各复其根，各复其根而不知。浑上声浑沌徒本反沌，终身不离。若彼知之，乃是离之。无问其名，无阀其情，物故自生。徒本反沌，终身不离。若彼知之，乃是离之。无问其名，无阀其情，物故自生。
　　郭注：不知所求，而自得所求。不知所往，而自得所往。夫内足者，举目皆自正也。朕又何知，以斯而已。夫乘物非为迹而迹自彰，非狂非招民而民自往，故为民所仿效而不得已也。若夫顺物性而不治，则情不逆而经不乱，玄默成而自然得也。解兽韦而鸟夜呜，离其所以静也，草木昆虫，坐而受害矣。盖有治之迹，乱之所由生也。意，毒哉。言治人之过深也。仙仙，坐起之貌。嫌不能渍然通放，故遣使归。夫心以用伤，则养心者，其唯不用心乎。理与物皆不以存怀，而暗付自然，则无为而自化矣。同乎滓溟，与物无际也。莫然无魂，坐忘任独也。不知而复，乃为真复。浑沌无知而任其自复，乃能终身不离其本也。知而复之，与复乖矣。有问有阀，则失其自生也。
　　知而不默，常乎失也。世俗之人，皆喜人之同乎己，而恶人之异於己也。同於己而欲之，异於己而不欲者，以出乎众为心也。夫以出乎众为心者，曷尝出乎众哉？因众以宁所闻，不如众技众矣。而欲为人之国者，此揽乎三王之利，而不见其患者也。此以人之国侥幸也。几何侥幸而不丧人之国乎？其存人之国也，无万分之一；而丧人之国也，一不成而万有余丧矣。悲夫，有土者之不知也。夫有土者，有大物也。有大物者，不可以物。物而不物，故能物物。明夫物物者之非物也，岂独治天下而已哉。出又六口，游乎九州，独往独来，是谓独有。独有之人，是之谓至贵。大人之教，若形之於影，声之於向响。有问而应之，尽其所怀，为天下配。处乎无向，行乎无方。挈汝适复之，挠扰挠以游无端，出入无旁，与日无始。颂论形躯，合乎大同。大同而无己。无己，恶乎得有有。睹有者，昔之君子；睹无者，天地之友。
　　郭注：心欲出韦，为众携也。众皆以出众为心，所以为众人也。若我亦欲出众，则与众无异而不能相出矣。众皆以相出为心，而我独无往而不同，乃大殊於众而为众主也。吾一人之所闻，不如众枝多，故因众则宁。若不因众，则众之千万皆我敌也＂。夫欲为人之国者，不因众之自为，而以己为之。此徒求三王主物之利而不见己为之息也。三王之所以利，岂为之哉？因天下之自为而任耳。吾与天下，相因而成者也。今以一己专制天下，天下塞矣，己岂通哉。故一身既不成，而万方有余丧矣。不能用物，而为物用，即是物耳，岂能物物哉？不能物物，则不足以有大物矣。夫用物者，不为物用也，不为物用，斯不物矣；不物，故物天下之物，使各自得也。用天下之自为，故驰万物而不穷也。人皆自异而己独韦游，是乃独往独来者也。独有斯独，可谓独有矣。夫与众玄同，非求贵於众，而众人不得不贵，斯至贵也。若信其偏见而以独异为心，则虽同於一致，故是俗中之一物耳，非独有者也。未能独有，而欲饕窃轩冕，冒取非分，众岂归之也哉？故非至贵也。百姓之心，形声也。大人之教，影响也。大人之於天下何心哉？犹影响之随形声耳。使物之所怀各得自尽，问者为主，应故为配。无响，寂以待物也。无方，随物转化也。挠挠，自动也。提挈万物，使复归自动之性，即无为之至也。与化俱，故无端；玄同，故无表；与日新俱，故无始也。形躯合大同者，形容与天地无异也。有己则不能大同矣。天下之难无者，己也，己既无矣，则韦有不足复有之。睹有者，能美其名者耳，睹无则任其独生也。
　　贱而不可不任者，物也；卑而不可不因者，民也；匿而不可不为者，事也；粗而不可不陈者，法也；远而不可不居者，义也；亲而不可不广者，仁也；节而不可不积者，礼也；中而不可不高者，德也；一而不可不易者，道也；神而不可不为者，天也。故圣人观於天而不助，成於德而不累，出於道而不谋，会於仁而不恃，薄於义而不积，应於礼而不讳，接於事而不辞，齐於法而不乱，恃於民而不轻，因於物而不去。物者莫足为也，而不可不为。不明於天者，不纯於德；不通於道者，无自而可；不明於道者，悲夫。何谓道？有天道，有人道。无为而尊者，天道也；有为而累者，人道也。主者，天道也；臣者，人道也。天道之与人道也，相去远矣，不可不察也。
　　郭注：因其性而任之则治#12；反其性而凌之则乱。夫民，物之所以卑而贱者，不能因任故也。是以任贱者贵，因卑者尊，此必然之符也。事藏於彼，故匿。彼各自为，故不可不为，但当因任耳。法者，妙事之迹也。安可以．迸粗而不陈妙事哉。当乃居之，所以为远。亲则苦，徧故广，乃仁耳。夫体节者，患於系一。故物物体之，则积而周矣。事之下者，虽中非德。事之难者，虽一非道，况不一哉。执意不为，虽神非天，况不神哉。观天不助，顺自为而已。成德不累，自然与高会也。出道不谋，不谋而一，所以为易也。会仁不恃，恃则不广也。率性居远，非积也。自然应礼，非由忌讳也。事以理接，能否自任，应动而动，无所辞让也。御粗以妙，故不乱也。待民自为，不轻用也。因物而就任之，不去其本也。夫为者，岂以足为故为哉。自体此为，故不可得而止也。不明自然则有为，有为而德不纯矣。不能虞己以待物，则事事失会，此不明於道者之可悲也。天道者，在上而任万物之自为也。人道者，以有为为累，不能率其自得也。主者，天道，同乎天之任物，则自然居物上也。臣者，人道，各当所任也。君任无为而委百官，百官有所司而君不与焉。二者俱以不为而自得，则君道逸，臣道劳，劳逸之际，不可同日而论之也，不察则君臣之位乱矣。
　　天地第十二
　　天地虽大，其化均也；万物虽多，其治一也；人卒虽众，其主君也。君原於德而成於天。故曰：玄古之君天下，无为也，天德而已矣。以道观言而天下之君正，以道观分而君臣之义明，以道观能而天下之官治，以道泛观而万物之应备。故通於天地者，德也；行於万物者，道也；上治人者，事也；能有所艺者，技其续反也。技兼於事，事兼於义，义兼於德，德兼於道，道兼於天#13。故曰：古之畜天下者，无欲而天下足，无为而万物化，渊静而百姓定。《记》曰：通於一而万事毕，无心得而鬼神服。
　　郭注：天地均於不为而自化。万物一以自得为治。天下异心，无心者主也。以德为原，无物不得。得者自得，故得而不谢，所以成天。无为，则任自然之运动，自然为君，非邪也。各当其分，则无为位上，有为位下。官各当其所能，则治矣。无为也，则天下各以无为应之。通於天地者，德，言万物莫不皆得，则天地通。行於万物者道，言道不塞其所中，则万物自得其行矣。上，治人者使人人自得其事，而技者万物之末用也。夫本末相兼，犹手臂之相包，一身和则百节皆适；天道顺则本末皆畅。故一无为而韦理都举矣。
　　夫子曰：夫道，覆载万物者也，洋洋乎大哉。君子不可以不剖心焉。无为为之之谓天，无为言之之谓德，爱人利物之谓仁，不同同之之谓大，行不崖异之谓宽，有万不同之谓富。故执德之谓纪，德成之谓立，循於道之谓备，不以物挫志之谓完。君子明於此十者，则韬乎其事心之大也，沛乎其为万物逝也。若然者，藏金於山，藏珠於渊；不利货财，不近贵富；不乐寿，不哀夭；不荣通，不丑穷。不拘一世之利以为己私分，不以王去声天下为己处显。显则明。万物一府，死生同状。
