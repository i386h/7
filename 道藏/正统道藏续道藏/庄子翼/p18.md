<!-- { "loadSidebar": true } -->
　　郭注：有心则累其自然，故当剧而去之。不为此为，而此为自为，乃天道；不为此言，而此言自言，乃真德。爱人利物者，任其性命之情也。万物万形，各止其分。不引彼以同我，乃成大耳。行不崖异，则玄同彼我，万物自容，故有余。有万不同之谓富，言我无不同，故能独有斯万。德者，人之纲要，非德而成者，不可谓立。循於道之谓备者，言夫道非偏物也，不以物挫志，则内自得心，大则事无不容，德泽滂沛，任万物之自往也。不贵难得之物，乃能忘我，况货财乎？不近贵富，言目来寄耳；心常去之远也。寿夭兼忘，所谓悬解。既忘寿夭，况穷通之问哉？不私世利，皆委之万物也。不以王天下为处显者，忽然不觉荣之在身也。显则明，不显则默，而己一府同状，蜕然无所在也。
　　夫子曰：夫道，渊乎其居也，僇溜乎其清也。金石不得无以呜。故金石□ 有声，不考不呜。万物孰能定之。夫王德之人，素逝而耿通於事，立之本原而知智通於神，故其德广。其心之出，有物采之。故形非道不生，生非德不明。存形穷生，立德明道，非王德者邪。荡荡乎。忽然出，勃然动，而万物从之平。此谓王德之人。视乎冥冥，听乎无声。冥冥之中，独见晓焉；无声之中，独闻和焉。故深之又深而能物焉；神之又神而能精焉。故其与万物接也，至无而供其求，时聘而要其宿，大小、长短、修远。
　　郭注：声由寂彰，以谕体道者，物感而后应也。万物孰能定，言应感无方也。王德之人，任素而往耳，非好通於事也。立之本原而知通於神，言本立而知不逆，然后任素通神，其德弥广。心由物林之而出，非先物而唱也。忽，勃，皆无心而应之貌。动出无心，故万物从之，斯荡荡矣。故能存形穷生，立德明道而成王德也。冥冥，无声，天见晓闻和，若夫视听而不寄之於寂，则间昧而不和矣。深之又深，穷其原而后能物物也；神之又神，极至顺而后能尽妙也。我榷斯而都任彼，则彼求自供。恐而任之，会其所极而已。
　　黄帝游乎赤水之北，登乎昆仑之丘而南望。还旋归，遗其玄珠。使知智素之而不得，使离朱索之而不得，使吃日懈反诟口豆反索之而不得也。乃使象罔，象罔得之。黄帝曰：异哉，象罔乃可以得之乎？
　　郭注：此寄明得真之所由，言用知不足以得真，聪明吃诟，失真愈远。象罔得之，明得真者非用心也，象罔即真#17也。
　　尧之师曰许由，许由之师日啮缺，啮缺之师曰王倪，王倪之师曰被衣#18。尧问於许由曰：啮缺可以配天乎？吾藉王倪以要之。许由曰：殆哉。圾岌乎天下。啮缺之为人也，聪明睿智，终数朔以敏，其性过人，而又乃以人受天。彼审乎禁过，而不知过之所由生。与之配乎天？彼且乘人而无天。方且本身而异形，方且尊知而火驰，方且为绪也治祖恒应使，方且为物该公才反，方且四顾而物，方且应众宜，方且与物化而未始有。夫何足以配天乎？虽然，有族有，可以为众父而不可以为众父父。，乱之率也，北面之祸也，南面之贼也。
　　郭注：配天，谓为天子聪敏过人，则使人趺之，屡伤於人也。以人受天，是又用知以求复其自然。夫过坐於聪知，而又役知以禁之，其过弥甚矣。故曰：无过在去知，不在於强禁。乘人而无天，言若与之天下，且使后世任知而失真矣，夫以万物为本，则讳变可一而异形可同斯迹也，将遂使后世由己以制物，则万物乖矣。尊知而火驰者，言贤者当位於前，则知见尊於后，奔兢而火驰也。绪使者，将兴后世役之端也。物弦，将使后世拘牵而制物也。四顾而物应，将遂使后世指麾以动物，令应工务也。应众宜者，将遂使后世不能忘善，而利人以应众宜也。与物化，将遂使后世与物相遂，而不自得於内也。此皆尽当时之宜也，然今日受其德，而明日承其弊矣。故曰：未始有怛。有族，有祖，言其事类可得而祖效。众父，迹也。众父父，所以迹也。若与之天下，非但治主，乃为乱率。夫桀、纣非能杀贤臣，乃赖圣知之迹以祸之；田怛非能杀君，乃资仁义以贼之，故曰：北面之祸，南面之贼也。
　　尧观乎华，华封人曰：嘻，圣人。请祝圣人，使圣人寿。尧曰：辞。使圣人富。尧曰：辞。使圣人多男子。尧曰：辞。封人曰：寿，富，多男子，人之所欲也。汝独不欲，何邪？尧曰：多男子则多棹，富则多事，寿则多辱。是三者，非所以养德也，故辞。封人曰#19：始也我以汝为圣人邪，今然君子也。天生万民，必授之职。多男子而授之职，则何惧之有？富而使人分之，则何事之有？夫圣人，鹑居而毂食，乌行而无彰。天下有道，则与物皆昌；天下无道，则修德就间。千岁厌世，去而上倦，乘彼白云，至於帝乡。三患莫至，身常无殃，则何辱之有？封人去之，尧随之曰：请问。封人曰：退已。
　　郭注：多男子而授之职，则物皆得所而志定，分富而寄之天下，故无事也。鹑居，则无意求安；毂食，则仰物而足，率性而动，非常迸也。与物皆昌，猖狂妄行而自蹈大方也。修德就间，虽汤、武之事，苟顺天应人，未为不间也。夫至人极寿命之长，任穷通之变，其生也，天行，其死也，物化，厌世上传，乘云帝乡，一气之散无不之也。
　　尧治天下，伯成子高立为诸侯。尧授舜，舜授禹，伯成子高辞为诸侯而耕。禹往见之，则耕在野。禹趋就下风，立而问焉，日：昔尧治天下，吾子立为诸侯。尧授舜，舜授予，吾子辞为诸侯而耕。敢问其故何也？子高曰：昔尧治天下，不赏而民劝，不罚而民畏。今子赏罚而民且不仁，德自此衰，刑自此立，后世之乱自此始矣。夫子阖行邪？无落吾事。但邑但乎耕而不顾。
　　郭注：禹时三圣相承，治成德备，功美渐去，故史籍无所载。仲尼不能间，是以虽有天下而不与焉，斯乃有而无之也。故考其时而禹为最优，计其人则虽三圣，故一尧耳。时无圣人，故天下之心俄然归启。夫至公而居当者，付天下於百姓，取与之非己也。故失之不求，得之不辞，忽然而往，恫然而来。是以受非毁於廉节之士而名列於三王，未足怪也。庄子因斯以明尧之弊，弊起於尧而衅成於禹。况后世之无圣乎？寄远边於子高，使弃而不治，将以绝圣而反一，遗知而宁极耳，其实则未闻也。夫庄子之言，不可以一途诂。或以黄帝之进秃尧舜之经，岂独贵尧而贱禹哉。故当遗其所寄，而录其绝圣弃知之意焉。
　　泰初有无，无有无名。一之所起，有一而未形。物得以生谓之德；未形者有分，且然无问谓之命；留动而生物，物成生理谓之形；形体保神，各有仪则谓之性；性修反德，德至同於初。同乃虚，虚乃大。合喙呜。喙呜合，与天地为口。其合缗缗咸巾反，若愚若昏，是谓玄德，同乎大顺。
　　郭注：无有，故无所名。一者，有之初，至妙者也。至妙，故未有物理之形耳。夫一之所起，起於至一，非起於无也。然庄子所以屡称无於初者，何哉？初者，未生而得生，得生之难，而犹上不资於无，下不待於知。突然而自得此生矣。又何营生於己生，以失其自生哉。夫无不能生物，而云物得以生，所以明物生之自得。任其自得，斯可谓德也。德形性命，因变立名，其於自尔，一也。性修反德，怛以不为而自得之。不同於初而中道有为，则其怀中故为有物也。有物而容养之德小矣。无心於言而自言者，合於喙呜。喙呜合与天地为合。天地亦无心而自动也。其合婚婚，坐忘而自合耳，非照察以合之。是谓玄德，德玄而所顺者大矣。
　　夫子问於老聃曰：有人治道若相放仿，可不可，然不然。辩者有言曰：离坚白，若县寓。若是则可谓圣人乎？老聘曰：是胥易技系，劳形怵心者也。执留之狗成思，猥狙之便自山林来。丘，予告若，而所不能闻与而所不能言：凡有首有趾、无心无耳者众；有形者与无形无状而皆存者尽无。其动止也，其死生也，其废起也，此又非其所以也。有治在人。忘乎物，忘乎天，其名为忘己。忘己之人，是之谓入於天。
　　郭注：若相放效，强以不可为可，不然为然，斯矫其情性矣。县寓，言其高显易见。执狸之狗，猿狙之便，此皆失其常然者也。首趾，犹终始也。无心无耳，言其自化。有形者善变，不能与无形无状者并存，故善治道者，不以故自持也，将顺日新之化而已。其动止死生，盛衰废兴，未始有常，皆自然而然，非其所用而然，故放之而自得也。有治在人，不在乎主自用也。天物皆忘，非独忘己，复何所有哉。人之所不能忘者，己也。己犹忘之，又奚识哉？斯乃不识不知而冥於自然，是之谓入於天。
　　《笔乘》：若放，犹言相似也。孔子问於老聃曰：有人於此，其所居之道若与圣人相似。可人之不可，然人之不然？善辫者尝有言曰：离析坚白如揭灾宇昭然可见，此人正如此，问可以为圣人乎？汝所不能闻听之所，不及也，汝所不能言也之所，不到也。夫无心无耳无形无状者，世知其无矣。今有首有趾与无心无耳者，有形与无形无状者，举而尽无之，则汝之听与言将奚施乎？然吾所谓尽无者，非动止死生废起，皆与人异也。人动亦动人，止亦止人，死生亦死生，人废起亦废起，而卒不得命之曰：有则能忘之故也。既忘乎物又忘乎天。天者，物之所从出，并忘，则忘之至矣。如此谓之曰：忘己。人之与天异者，以其有己也，己而忘之，非天而何谓之入於天？此非圣人之不能也。后面有治在人一句，应前有人治道若相放一句，文义甚明。
