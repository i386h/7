<!-- { "loadSidebar": true } -->
　　郭注：天道、帝道、圣道三#1者皆恣物之性，而无所牵滞，故虽六通四辟而无伤於静也。善之乃静，则将时而动矣。万物无足以挠心，斯自得也。水静犹明，而况圣人之一心静乎。盖有其具而任其自为，故所照无不洞明。天地之平，道德之至者，凡不平不至，生於有为也。休则未尝动，动则得者不失其所以动矣。任事者责，言夫无为也，则群村万品，各任其事而自当其责。故舜、禹有天下而不与焉，此之谓也。俞俞，从容自得貌。寻万物之本，皆在不为中来。明此以南面北面，以此而处上、处下皆无为之至也。有其道为天下所归而无其爵者，所谓素王自贵也。以此退居闲游则巢、许之流，进为抚世则伊、望之伦也。夫无为之体大矣，天下何所不为哉。故主上不为冢宰之任，则伊、吕静而司尹矣；冢宰不为百官之所执，则百官静而御事矣；百官不为万民之所务，则万民静而安其业矣；万民不易彼我之所能，则天下之彼我静而自得矣。自天子至於庶人，下及昆虫，孰能有为而成哉？是故弥无为而弥尊也。《笔乘》：无所积，无留滞也。帝道即帝王天子之德，圣道即玄圣素王之道，与未相应，旧注以三皇五帝分属者，非是。六通四辟，辟与辟同，言六合、四方皆洞达也。昧然，聪明尽泯也。平中准，大匠取法者，知《周礼》匠人水地以县是也。虚静、恬淡、寂寞无为，天地将准焉，故曰：天地之平。俞俞即愉愉。处，犹入也。自得则悲哀不能入，而形未尝哀也。故曰俞俞者，忧患不能处，年寿长矣。本，谓本根，言天地万物皆从虚静而生，故曰万物之本。此又推本言之，欲人知安身立命於此也。
　　静而圣，动而王，无为也而尊，朴素而天下莫能与之争美。夫明白於天地之德者，此之谓大本大宗，与天和者也。所以均调天下，与人和者也。与人和者，谓之人乐；与天和者，谓之天乐。庄子曰：吾师乎，吾师乎。之资万物而不为戾；泽及万世而不为仁；长於上古而不为寿；覆载天地、雕刻众形而不为巧。此之谓天乐。故曰：知天乐者，其生也天行，其死也物化。静而与阴同德，动而与阳同波。故知天乐者，无天怨，无人非，无物累，无鬼责。故曰：其动也天，其静也地，一心定而王天下；其鬼不崇，其魂不疲，一心定而万物服。曹。以虚静推於天地，通於万物，此之谓天乐。天乐者，圣人之心以畜天下#2也。
　　郭注：时行则行，时止则止，自然为物所尊奉。故美配天者，唯朴素也。与天和者，天地以无为为德，故明其宗本，则与天地无逆也。与人和者，顺天所以应人，故天和至而人和尽也，天乐适，则人乐足矣。物变而相杂曰整。自整耳，非五。师之暴戾。仁者，兼爱之名耳，无爱，故无所称仁；寿者，期之远耳，无期，故无所称寿；巧者，为之妙耳，皆自尔，故无所称巧，此之谓天乐，忘乐而乐足也。故静与阴同德，动与阳同波，动静虽殊，无心，一也。常无心，故王天下而不疲病。我心静，而万物之心通，通则服，不通则叛。圣人之心所以畜天下者奚为哉？天乐而已。
　　夫帝王之德，以天地为宗，以道德为主，以无为为常。无为也，则用天下而有余；有为也，则为天下用而不足。故古之人责夫无为也。上无为也，下亦无为也，是下与上同德。下与上同德则不臣。下有为也，上亦有为也，是上与下同道。上与下同道则不主。上必无为而用天下，下必有为为天下用。此不易之道也。故古之王天下者，知虽落天地，不自虑也；辩虽雕万物，不自说也；能虽穷海内，不自为也。天不产而万物化，地不长而万物育，帝王无为而天下功。故曰：莫神於天，莫富於地，莫大於帝王。故曰：帝王之德配天地。此乘天地，驰万物，而用人草之道也。
　　郭注：用天下而有余，闲暇之谓也。若汲汲然求为物用，故可得而臣也。及其为臣，亦有余也。夫工人无为於刻木，而有为於用斧，主上无为於亲事，而有为於用臣，臣能亲事，主能用臣，斧能刻木，工能用斧，各当其能，则天理自然，非有为也。若乃主代臣事，则非主矣；臣秉主用，则非臣矣。故各司其任，则上下咸得，而无为之理至矣。夫用天下者，亦有为耳。然自得此为，率性而动，故谓之无为也。为天下者，亦自得耳。但居下者亲事，故虽舜、禹为臣，犹称有为。故对上下，则君静而臣动，比古今，则尧、舜无为而汤武有事。然各用其性而天机玄发，则古今上下无为，谁有为也？夫在上者，息於不能无为而代臣人之所司，使咎繇不得行其明断，后稷不得施其播殖，则群才失其任，而主上困於役矣。故冕旎垂目而付之天下，天下皆得其自为，斯乃无为而无不为者也，故上下皆无为矣。夫主之无为则用下，下之无为则自用也，天地万物之化育，所谓自尔，帝王无为而天下功，功自彼成，同乎天地之无为也。
　　本在於上，末在於下；要在於主，详在於臣。、三军五兵之运，德之末也；赏罚利害，五刑之辟，教之末也；礼法度数，刑名比详，治之末也；钟鼓之音，羽旄之容，乐之末也；哭泣哀绖，降杀之服，一及之末也。此五末者，须精神之运，心术之动，然后从之者也。末学者，古人有之，而非所以先也。君先而臣从，父先而子从，兄先而弟从，长先而少从，男先而女从，夫先而妇从。夫尊卑先后，天地之行也，故圣人取象焉。天尊地卑，神明之位也；春夏先，秋冬后，四时之序也；万物化作，萌区有状，盛衰之杀，变化之流也。夫天地至神，而有尊卑先后之序，而瓦人道乎？宗庙尚亲，朝廷尚尊，乡党尚齿，行事尚贤，大道之序也。语道而非其序者，非道也。语道而非其道者，安取道。
　　郭注：精神心卫者，五末之本，任#3自然运动，则五事之末，不振而自举。一以先者，本也。君臣、父子之先后虽是人事，皆在至理中来，非圣人之所作也。明夫尊卑先后之序，固有物之所不能无也。大道之序，言非但人伦所尚也，所以取道，为其有序也。
　　是故古之明大道者，先明天而道德次之，道德已明而仁义次之，仁义已明而分守次之，分守已明而形名次之，形名已明而因任次之，因任已明而原省次之，原省已明而是非次之，是非已明而赏罚次之，赏罚已明而愚知处宜，贵贱履位，仁贤不肖袭情。必分其能，必由其名。以此事上，以此畜下，以此治物，以此修身，知谋不用，必归其天。此之谓太平，治之至也。故《书》曰：有形有名。形名者，古人有之，而非所以先也。古之语大道者，五变而形名可举，九变而赏罚可言也。骤而语形名，不知其本也；骤而语赏罚，不知其始也。倒道而言，迂悟道而说者，人之所治也，安能治人。骤而语邢名赏罚，此有知治之具，非知治之道。可用於天下，不足以用天下。此之谓辩士，一曲之人也。礼法数度，形名比详，古人有之。此下之所以事上，非上之所以畜下也。
　　郭注：天者，自然也。自然既明，则物得其道，物得其道而和，理自适，理适而不失其分，得分而物物之名各当其形，形名已明，而无所复改。故因任次之，物各自任，则罪责除；故原省次之，各以得性为是，失性为非；故是非次之，至於赏罚者，失得之报也。夫至治之道，本在於天而未极於斯。履位者，言各当其才也。袭情者，言各行其所能之情也。必分其能者，无相易业也。必由其名者，名当其实，故由名而实不滥也自明。天至形名而五，至赏罚而九，皆自然先后之序。治人者必顺序，先明天不为弃赏罚也，但当不失先后之序耳。夫用天下者，必大通顺序之道，寄此事於莘才，斯乃上之所以畜下也。
　　昔者舜问於尧曰：天王之用心何如？尧曰：吾不敖无告，不废穷民，苦死者，嘉孺子而哀妇人，此吾所以用心已。舜曰：美则美矣，而未大也。尧曰：然则何如？舜曰：天德而出宁，日月照而四时行，若昼夜之有经，云行而雨施矣。尧曰：然则胶胶扰扰乎？子，天之合也；我，人之合也。夫天地者，古之所大也，而黄帝、尧、舜之所共美也。故古之王天下者，奚为哉？天地而已矣。
　　郭注：无告者，所谓穷民。不废者，怛加恩也。与天合德，则虽出而静。故曰：出宁、日月、云雨、四时、昼夜皆不为而自然也。胶胶扰扰，则自嫌有事。
　　孔子西藏书於周室，子路谋曰：由闻周之征藏史有老聪者，免而归居，夫子欲藏书，则试往因焉。孔子曰：善。往见老聃，而老聃不许，於、是翻十二经以说。老聃中其说，曰：大泰馒，愿闻其要。孔子曰：要在仁义。老聃曰：请问：仁义，人之性邪？孔子曰：然，君子不仁则不成，不义则不主。仁义，真人之性也，又将奚为矣？老聃曰：请问何谓仁义？孔子曰：中心物一作勿恺，兼爱无私，此仁义之情也。老聘曰：意噫，几乎后言。夫兼爱，不亦迂乎。无私焉，乃私也。夫子若欲使天下无失其牧乎？则天地固有常矣，日月固有明矣，星辰固有列矣，禽兽固有群矣，树木固有立矣。夫子亦放德而行，循道而趋，已至矣。又何偈偈居谒反乎揭仁义，若击鼓而求亡子焉。意，夫子乱人之性也。
　　郭注：此常人所谓仁义也，故寄孔老以正之。夫至仁者，无爱而直前。世所谓无私者，释己而爱人。夫爱人者，欲人之爱己，此乃甚私，非志公而公也。自天地固有常，至树木固有立，皆已自足。
　　士成绮见老子而问曰：吾闻夫子圣人也。吾固不辞远道而来颐见，百舍重研而不敢息。今吾观子非圣人也，鼠壤有余蔬而弃妹，不仁也。生熟不尽于前，而积敛无崖。老子漠然不应。士成绮明日复见，曰：昔者吾有刺#4於子，今吾心正却矣，何故也？老子日：夫巧知神圣之人，吾自以为脱也。昔者子呼我牛也，而谓之牛；呼我马也，而谓之马。苟有其实，人与之名而弗受，再受其殃。吾服也恒服，吾非以服有服。士成绮雁行避影，履行遂进，而问修身若何。老子曰：而容崖然，而目冲然，而颡頯然，而口阙然，状义然。似系马而止也，动而持，发也机，察而审，知巧而睹于泰，凡以为不信。边竟有人焉，其名为窃。是亦盗，窃而已。如孟子所谓穿审之类。夫子曰：夫道，於大不终，於人不遗，故万物备。广广乎其无不容也，渊乎其不可测也。形德仁义，神之末也，非至人孰能定之。夫至人有世，不亦大乎，而不足以为之累；天下奋样丙而不与之偕；审乎无假而不与利迁；极物之真，能守其本。故外天地，遗万物，而神未尝有所困也。通乎道，合乎德，退仁义，宾礼乐，至人之心有所定矣。
