<!-- { "loadSidebar": true } -->
　　万历丁丑秋闰八月，王子朝於京师，归垃故道，返於问井中问，忽念生平之游缺焉，於怀者三，而兹行可一举尽收也。泰岱为五岳宗，客岁登太华巅，顾独於岱宗一屐齿是任，将为青帝所诮，释褐且二十年，不识阙里，暨林作何状，其若在二之义何。又故人李于鳞物化八载，鹦酒之醉弗躬，乔玄当令阿瞒腹痛失，今不假传一行，病夫业，且归卧辕不北矣，恐遂为终身悔。乃自奋曰：即病必往。而会同事中亦有先我行者，传车至德州，问道於州之守耿君，耿君曰：从兹入平原，垃禹城、齐河而南之长清，此走泰山道也，是稍东当故道，不能迂百里。余曰：以行李累东诸侯，奈何？曰：等费耳，且以苏孔道便，浙之参政者日舒，岭之参议者日陈，两公者先公一日行矣。余喜而从之，于鳞家历下，而齐河去历四十里，而近业欲拜于鳞墓，不可令两台使者知。乃计为羸服问行，而先一力闻之于鳞子驹，驹报曰：先人墓在长清道中，毋烦问行也。余益喜过望，遂发齐河，稍折而东，几迷失道，会候者，至云：墓近矣，请小憩民家，以待驹。驹至，即与偕行墓所，仅一尺土丘中耳，无周垣封树，非得驹不能识也。问之，云将卜迁别葬耳。仁立赓然，具酒般设拜，焚所为文及诗，雨泣而别。日暍抵长清，闻舒陈两公尚留灵岩寺，亟以一力先约之共游，亡何陈公以刺来迎，乃趣复前。侵夜抵图山铺宿，夜大风，寒晨起蹑霜而趋，舒公刺迎者亦来，知两君子能为我留，甚幸入山可三里许，始为驰道，陆壑中断石梁，跨之甚雄，遥望诸山，围列鳞次，天设屏障，梵宇浮围涌出翠微问，真天下奥区也。入门礼大士毕，即往舒陈二公所，口占一诗谢其见迟。二公已设素食相留矣，饭毕，具软舆，二僧导而前，凡山所名胜处，卒一至焉。灵岩下垂一石，人立而向者，朗公石也。石沼停泓，亭而覆之，涓涓出於佛足，复汇为外沼，而漫流出山麓问，已忽伏而不见者，□□泉也。别院日达摩，旁涌起一铁，金涂之，高可四尺阔，杀其一，背楼面拗，天为纹缕，作水田状者，铁袈裟也。已稍问历而上里一一予而止，度其上不可登，仰视绝顶，下有平壤，草木荫映，缝宇出焉。有庐其傍者，一僧一行居之，时上下取水，如是者五寒暑矣。意其人修头陀，行者恨不一见，瞻眺久之而下。时舒公小剧顿泉亭相待，予与陈公迤迩下，从之返舍，视僧房竹苍翠数百竿，山以东所无也。小憩，复出，讲堂前模宋碑数通，读之，步入香积厨，见复沼一泉，盎而不溢，其旁泼泼细流环之，问之，僧云：又一脉也，厨之后复有来鹤二泉，盎如厨泉而细。大都兹山以泉胜，其泉或盎或流，或伏或见，或交或断，僧亦不能尽名也。寺当天下四名剎像构宏丽，阁三重峙其前，浮屠七级标其右。余与陈公据阁巅而望焉，浮图不尽，四级而止，其山四围，故不能远眺也。下浮图而南为鲁般洞，洞上绿倾崖，周梵以石而成二石门，内健不可入，似为开山僧埋骨地云。於是山之胜，几尽，独所谓通明窍者未之见，僧云：出山二里外，傍去不数武可望而窥也。余兄元美尝为余言：灵岩是泰山背最幽绝处，游泰山不灵岩，不成游也。问山僧余兄所题处，得碑二，碑皆手书，诗皆十二韵，凡经再游而得者，去今二十年矣。是夜饭毕，各就寝，余因得排律一首，韵如家兄数，晨起书石，付山僧而去。次日与舒陈二公鱼贯而行，午铺后抵泰安州，州守迎，问登山期，余辈以晨发告。而东岳神庙乃在城中，得以其陈往谒焉。庙制宏敞，城其四周，前为门者三，中为飨殿，后为寝宫，俨然帝居也，穹碑古梧森严布列，前除怪石暮置。视其题刻，‘皆宋元问人浮海来献者。予与两公拜毕，循览四顾而下，则州守已张具别馆矣，虽撰皆素品，而设乐为礼甚都，力强之陪，乃坐。余甚愧其厚。为坐，久之，起更衣，见顶山如在檐桶问，可俯而窥也。凡山以夜色视则毕，皆两公所未试者，闻余言，以为奇。漏下二鼓而散，次早戒行，舒公以服药请后从，予与陈公两肩舆先发至更衣亭，始屏绉从易软舆而上。是日气朗风恬，游意甚惬，见两山腋抱，骨削，流泉。下注陆壑，时为蒙泼声，仰视中峰，云争弥漫，其上始觉泰岱为高。顾舆夫力疲，下就一壤憩焉，望汶水如带，诸山培坟，独祖徕当其前如大宾，无少降意。予与陈公欢赏其雄，已复就舆，历高老桥而上，左一右坟起，细泉漫流其上而出，逶迤堕右涧，则所谓水帘也，石卑而泉涸，不能奇。已又折而前，见所谓马棚崖者屏立道右，稍当奇观，历磴久之，地忽平衍可三里许，土人名之日快活三。余昔游华山，备历艰阻，亡论此山平处，即大崎岖不能当华十之三，因戏题一绝云：曾为太华峰头客，是处堪名快活三。非馒语也。又前为回马岭，盖自此始不可骑云。行久之抵玉皇阁石，关当其前，兹山一隘也。从阁折而西盘，纡直上，二天门出焉，其下两崖削立，树木蒙茸，泉如建领下，巨石怒撑，泻作潺潺声，穿隙而堕。坐石弄泉，仰视御帐崖，真为胜绝处。御帐崖者，宋真宗驻跸地也，今为憩客亭，傍植二松，才石其下，谓秦所封五大夫云。松故丘陇问常木耳，为之失笑。饭毕更上，见三天门，缥缈云雾间，双阙天峙，两峡东之。十八盘鳞鳞万梯，异夫喘汗，数易，仰视峡口，忽远忽近，殆神仙径也，具舆且步，至天门，则荡然平壤矣，为市而庐者可三十家。尽庐则碧霞元君宫焉，前为焚楮，地广亩许，火日夜不息，金铺朱户，楔棹俨立，天辟福地，似非偶然。予与陈公小憩，公署即具吉服，瞻拜焚施而退。考道书，元君即华山玉女也，不知金支翠旗中能识旧游玉井客否。相与近舒公，久之不至，乃拉陈公纵游诸峰巅，岩障罗立，镌题百出，至不暇酬接。其最称巨丽者为磨崖碑，唐玄宗八分书《东封颂》也，崖之半为苏许公书，隐隐尚可辨，已为俗子书四大字盖之矣。稍上而北绝顶峙焉，石涌起为小阜，屋其阴而垣之，前跨高标，秦皇帝无字碑也，碑形广厚四匀，上为幢盖，余断谓非盖，既封而标识其巅耳。独其石腻白而坚，非山所产，不解何力致之，乃知驱石事故当不锉。览竟，复步而南眺，所谓日、月、昊、秦诸观，舍身、石梁诸崖，与古封禅台，宋东封玉简流出处，皆巡历指点，所至徘徊，尽兴南望，汶水远从莱芜至祖徕障之北来，诸流并入，蟆屋蛇腾，西流无际，草峰蹲伏、拱列，青姻数点时为聚落。目力所至，乃过祖徕南境，兹山仅当门户一峦非复向时相宾态矣。西顾日色黯黯，云霾时翳，远水灿落，映日如星，细视久之，始别为水。最后望极天处，一圆光耿耿欲堕，非先所见幻态，众哗视之，星也，盖辰星先日而下，居恒不辨见之耳。上下稍剧，余与陈公据石而坐，见山阴万壑限均中陡起一山，梵宫翠色，隐隐旁抱，周庐，意其奥壤可游也。问之，羽人曰：泥僧所托，故无他奇。遂已。於时纤飕不起，燠若春和，竟近舒公不至，遂就峰之别馆憩焉，则日已崎峨，亟呼陈公凭垣而望，荧荧半规，渐没虞渊，亡异寻常见也，独已没再吐若玛瑙盘，缝纱蒙之，真从水底见其浮沉，故是人问一大奇观耳。时舒公正礼元君毕，余二人望肩舆冉冉而至，至则陈公为主将，入坐，阴风四起，手足忽在层冰问，亟起易衣，呼酒敌之，已乃向舒公诧诸胜游，舒笑曰：即让二君顾兹山第一奇，不佞先之矣。叩之，则李斯断碣，舒公署中物也，为之抚掌，酒罢散去，约以鹦呜登日观峰望日。初出未晨，余先二公挫，则屏障酒果俱从。顷之，二公至，了不辨色，虽居室中，刚风从背入，厉甚，亟蔽以屏。陈公拥毯而坐，犹战栗不能当，乃呼大白连浮之身，稍得住。已而霞光渐起，才可辨色，见一大赤丸半露云海间，亡异没时再见者，已复不见，良久始复出，则已为阴云所翳，无他奇矣。余回署中书纪游姓名纸上，将勒之石，袖腕僵不能出，须火乃成书。高寒异下界，乃尔。书罢，往舒公所观李斯小篆，右石函岩壁问，尚余数行可读，天护神物也。其旁为玉女池，碑纪之，亦一胜云。舒公将续昨游，予二人复从之褊历诸胜处乃复就别馆张具，余为主人，犹素食，以二公有事科醮也。饭罢，二公往焚香。余无事，谓可亟下，先之曲阜也。天忽作雾，扑面如絮，下至御帐崖，则舒公两以傲人力挽，盖舒为石经峪主人也。余不得已，停石经峪待之，峪去道傍不半里，石可坐数百人，上勒八分书，皆佛经，俗传王右军书，非也，书不能唐，定宋人笔耳。石之上，崖高三四尺许，泉奔泻直下，侍郎万公大书水帘二字，镌探寸许，泉嵌入字中，殊有胜态。万公又为石亭临泉旁，亭之左磨崖高二丈，公镌记其上，颇当下方绝胜处。余坐亭中，临流独酌，久之二公乃至。张乐小室中，天已向暮，坐尽一鼓而下，灯火夹道，迤逦入城，漏下二刻矣。颇患以供亿累州民，一切谢遣之，拟以明晨问道走曲阜。陈公欲往宁阳有所会，约余二人停曲阜以待。次早遂行，并祖徕而南未百里，曲阜之候骑悉集，侵暮渡沬泗，令尹来迎。孔氏世官也。入城睹闲井萧条甚而供亿不废，余甚愧之。晨起与舒公且吉服，伏谒阙里。庙制巨丽，甲於天下。瞻仰遗像，赞述功德，婆娑杳坛，追存圣泽，下抚庭柯，皆合抱，千云材也。独所谓手植桧者，大不能抱，枯干无枝，缕纹左向，色理甚古，读其碑，始知再荣，异代生里犹存，为之吐舌。予不语怪，胡此变相，无舛二氏耶？汉碑皆列植仪门外，都不甚剥蚀，形制奇古，行天下所见太学石鼓文及是耳。览竟，磬折而去可百武，至颜庙，制视阙里而事事臧杀，肃拜而出。门之右，梵一大井，为亭焉，俾名其里日陋巷，此当有据然不可考矣。过衍圣公门，公尚外未起，乃复与舒公出北城，谒孔林。林距城五里而近，驰道如弦，桧相夹道周，甚伟。林东西设两观门，甫入门，闻茄吹声，驿报陈公至矣。余与舒公近之门，即与俱入墓所，候陈公更衣，共拜亭，及飨殿，祖芜坏不治，余谓此衍圣公责也，何必待官家。循殿后行，子贡所植楷在焉，大倍他植，枯而不蚀，直古木也。稍北而西日子思墓，又北日伯鱼墓，稍折而西，北庭除渐广，则夫子墓也。旁扁一庐云，子贡筑室处。夫子墓特高广，拜毕，余登其上，草木蒙茸多不可识。已复出拜二墓，循览墙内，果无荆棘，斯之谓异矣。其地平衍，无大原阳山，皆景景远缀，峰山南列，翠屏似为之案，余不能名其锺秀也。出林望东南，一脉殿，设碧瓦，周文公祀焉。复往瞻拜，闻其地为鲁灵光殿址云。故知今城不能当鲁半也，出周庙，遂从东城入，憩公署。顷之，衍圣公来，自言病状。予与两公答拜，且少赞，公为且款焉，告以将之邹，别去。是夜抵邹明，过峰山旁，意忽之，且倦游矣，犹不能忘怀。至临城，范大澈鸿胪偶会，余告以胜游，范曰：曾登峰山乎？余曰：未也。范怃然谓余：君奈何释此奇观？其石皆嵌空迩珑第稍难陆耳。今为恨，恨不能已。抵家久之，将握管纪胜，会故胶伴吕君相过，道泰山事曰：恨公不能游山北限均问，石大奇胜，非山阳比。问其地，正余所指尼寺也，因叹兹游。得假传车，乘简书之隙，扶病登拜，颇惬生平愿然，犹有遗憾若此，因并识之，以告后之游者。
