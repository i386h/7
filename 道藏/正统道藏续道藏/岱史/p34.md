<!-- { "loadSidebar": true } -->
　　西风吹送登山屐，谧担攀跻兴转浓。瓜葛周亲丈人石，浮沉秦爵大夫松。
　　幽泉细进中天月，虚谷遥传上界锺。沐雨盘云翠如削，秋来天地老芙蓉。
　　苏演濮州人，审理瞻岱二首
　　柱杖来天上，下看云气浮。乘风谒泰岱，观日渺沧洲。
　　采药迷仙路，寻经断水口。夕熏桂林杪，遥兴不堪留。
　　来拾金光草，旋登王女池。曾谈古迹□，穿径探幽奇。
　　断碣枢秦字，摩□□□□。凭轩以一望，双观郁参差。
　　刘劲历城人，举人登岱
　　岱岳峰头玉树秋，拂衣长啸思悠悠。眼空宇宙三千界，势壮山河百二州。
　　人到天门星斗近，鹦呜日观海云浮。当年禅草今还在，秦汉如何成古丘。
　　张岐松江人登岱二律
　　半空削出青芙蓉，直上烟霄几万重。汉时尚传天子梧，秦封已改大夫松。
　　才非草禅惹司马，世际升平笑祖龙。本为祝厘曾汗漫，丹裹常绕碧霞峰。
　　振衣千仞绝尘氛，野色苍茫倚暮埙。日观有峰来海市，古碑无字逼星文。
　　顿空屐底三千界，谁识编中七二君。两袖翩翩浑欲举，不知身世出浮云。
　　龚勉无锡人，浙江参攻偕汤比部觉轩同登泰山因赋登岱歌以纪胜
　　我适登太山，三月春欲暮。万里来长风，当空卷云雾。须臾雾尽见山色，苍翠参。□天与天逼，层层石磴蹑云升。万壑千崖转奇特。御道萦回六龙翕，峭壁飞泉挂瀑布。遥看一坞桃花红，却疑又入桃源路。大夫松何落落，无字碑何巍巍。秦皇汉帝今安在，唯有此松此碑无倾颓。瓒阮怪石满山立，磨压字久苍苔泛。灵踪秘迹不可穷，深岩时有蛟龙垫。振衣再陆最高峰，大地山河一望中。眼空不啻小天下，独超太古窥洪蒙。东向蓬瀛但咫尺，西顾昆仑近可踏。赤城王屋眉睫问，姻霞缭绕登山屐。胜游至此何快哉，排空大叫天门开。云端玉女两两下，直上金银台。顾我自魄尘凡质，稽首群仙谢非及，唯愿投簪学向平，遍游名山栖少室。
　　登岱杂咏□ 石经峪
　　翠屏围石壑，谁把金经书。岁久字多灭，经旨只如如。
　　回马岭
　　御道六龙过，壁绝千马回。登封世已远，山径满苍苔。
　　大夫松
　　长松倚绝辙，苍翠欲摩空。岂受秦皇命，自有白云封。
　　御帐
　　峭壁迥参天，四顾若列帐。曾留帝子栖，翠华可想望。
　　天门
　　远陆青云梯，一振凌风极。长啸入天门，玉女遥相接。
　　玉女池
　　山池水碧澄，可照夫容面。玉女时往来，彩云飞片片。
　　白云洞
　　石洞栖白云，玉检封汉武。汉武久寂寥，白云自千古。
　　无字碑
　　雄图已消歇，山顶遗空碑。金书不可见，日夜天风吹。
　　日观峰
　　夜宿日观峰，起看扶某日。海底腾明珠，蛟龙惊出窟。
　　孔子崖
　　尼父昔登临，玄览超无上。我来得瞻依，顿觉心神旷。
　　张懋忠肥乡人登岱二首
　　天门双控郁葱葱，竹杖西来礼大空。削玉几时留汉策，探碑千载识秦功。
　　晴光近指扶桑日，紫气遥连碣石风。七十二家今寂寞，水帘不尽野花红。
　　双龙百折漱清湍，夹道苍苍第几盘。明月平临三观合，白云不动五松寒。
　　长倨宝色香扶起，幽谷玄芝鹿踏残。方外道人流水性，为探名岳着书看。
　　邹德溥翰林院编修，江西安福人同光顾吾游泰山道中感念旧游赋此
　　当年结夏南山寺，与君意气凌天地。蒲团坐破千峰云，云光片片落人世。
　　今日逢君清源头，携手重为泰岱游。泰巅末陆心已壮，飘然如在青霄上。
　　君行山立不可移，吞吐风云百岱奇。乾坤假我以康乐，高朋胜药两遗之。
　　何时从君三山岛，其蹑仙踪拾瑶草。
　　丈人峰
　　独立丈人峰，直觉天下小。仰视有高冥，俯瞩无孤乌。
　　日观峰
　　我凌千仞岗，纵目乾坤外。长风吹海色，泠然袭衣带。
　　玉女山
　　青天垂绝壁，下有幽人居。趺踟坐白云，澄然万籁虚。
　　白云洞
　　此洞足幽栖，卧节聊一舍。坤看吐白云，雳霖雨天下。
　　石经峪
　　谁将贝叶经，勒此盘石上。梵字有无问，亦足悟法藏。
　　桃花峪
　　峭壁凌穹苍，冽泉贯其趾。不知天地问，清绝更谁似。
　　无字碑
　　绝缴植空碑，古人如有意。由来最上乘，原不立文字。
　　大夫松
　　尔本抱劲节，秦官何及之。乘风发长啸，如羡商岩芝。
　　泰山道中有作
　　中原古道草萋萋，万里游韬汶水西。喜有青山供野兴，且呼明月共岩栖。
　　空江星斗悬苍壁，野戍风云暗绿溪。七十二君封禅在，可能策杖问金泥。
　　俞琳教授，江西信丰人登岱
　　历褊危岑谒帝孙，碧霞殿近紫微垣。天行日月双相照，地列嵩华独此尊。
　　瑶草琪花成色相，霓旌电盖拥精魂。试从金阙凌风立，九点神州尽可扪。
　　混元阁
　　为觅三阳观，停车更一朝。松阴棱白日，石径倚青霄。
　　宸翰晖山谷，仙函锁沈寥。谈玄真有契，昆属故人招。
　　喻均新建人，松江知府暮春一日同李长卿侍御登泰山四首
　　宇宙名山愿不违，还从仙客试春衣。天回大海云千迭，花满中原锦一围。
　　秦观崔鬼人已远，吴门缥缈事还非。千岩钟声尊前合，不遣双节下翠微。
　　齐鲁千峰望裹开，浊河清济日萦回。居然形胜雄诸岳，久矣英灵动九垓。
　　翠壁旧谙虞帝狩，白云曾扈汉皇来。圣朝谦让东封事，莫问相如作颂才。
　　昧爽徘徊日观东，渐看晓色入汉蒙。祥云不导羲和驭，浊雾翻迷海若宫。
　　巨壑鱼龙眠自稳，诸山金碧坐成空。遥怜万里扶桑影，倘避霜台御史聪。
　　步转山腰日欲脯，还从官阁醉酝酿。檐前气候分寒燠，郭里人烟定有无。
　　乌道千盘垂脱险，鸠节双却未须扶。山翁笑指亭亭干，曾是秦时五大夫。
　　陈万言御史，南海人题日观
　　万户星辰未曙天，瑞光先照观峰前。应知此去扶桑近，愿借仙搓到日边。
　　小天门值雨
　　武帝登封旧有台，灵漱时见白龙回。天风倒卷帘泉水，犹有游人冒雨来。
　　霁望
　　云外山河拱岱宗，乡关何处翠重重。凭高极目堪惆怅，认错罗浮浴日峰。
　　无字碑
　　鞭石曾闻自海东，晶莹今彻碧霞宫。摩娑汝末经题刻，犹胜磨崖耻颂功。
　　岱宗登拜
　　古来二月登巡地，异代登封事有无。玉检秘藏芳草合，翠华临幸庆云孤。
　　天边舟楫寻仙倡，马首乔松号大夫。今日守臣惟秩祀，青山尊俎百神趋。
　　梦忆名山已数年，偶随猿鹤共联翩。攀悬石磴疑无路，转出云林别有天。
　　沧海姻波图画裹，齐州形胜酒杯前。寻真未悟长生诀，欲向峰头礼玉仙。
　　吕坤山东参政，洛阳人毒草歌有序
　　万历戊子春山东饥，盖二年旱后也。菜根树皮剎掘始尽，又食及野草，幸无毒，不问苦辛生熟。面黑者如炼，黄者如土，俘者横野不复收。余行部日，见道问青草三二种，花且实矣，蔚然独存。问之，对曰：此猫儿眼、．羌花、鬼臼也，有大毒，使入喉，能即死，幸甚。往有食之者，吐泻懊侬终日，夜裂肝肠，竟不死。其难堪视死甚焉，何敢食？余收泪而代之歌。
　　柳头尽，榆皮少，岂是学神农，个个尝百草？但教饥饿缓一刻，那论苦辛吃不得。嗟嗟毒草，天胡生此，既不延我生，又不速我死。速死岂不难，长饥何以堪。
　　斩庄行
　　长清六月才禾黍，大家小家愁无雨。草根挑尽木如冬，又见探雏啖野鼠。
　　沙中稚子哭欲绝，阿八外路不能语。三年长饿一息在，那复余情念儿女。
　　破屋一叟捣榆皮，我问捣之欲何为。土性多沉糠性浮，榆末和之可为糜。
　　极知强活能几时，暂於肠胃勉撑持。妻子填沟老我存，死者长乐生者饥。
　　恸哭无声但有泪，瘦骨令人摧心脾。道傍一庙有神坐，黄金为身受香火。
　　白南金永年人登泰山
　　峡口长风放晓睛，扪萝屹立壮心惊。嚣尘平隔天门迥，葱郁还将日观生。
　　鸦影高秋来朔漠，松花一夜到蓬瀛。凌虚忽忆千年事，汉策秦封总浪名。
　　徐守仁经历，祁门人登岱
　　巍巍东岳接苍穹，谁辟红门磴道通。腰笋漫经黄岘岭，攀萝直上碧霞宫。
　　尧天舜日瞻依近，鲁阜齐州指顾谁。千仞磨崖都览褊，还登绝顶颂神功。
　　再登
　　两度探奇谒岱宗，山增灵秀拥芙蓉。穿云曾出天门路，望海还凌日观峰。
　　碑上苔痕侵汉篆，岩前松盖偃秦封。三千世界微茫外，直北明光是九重。
　　姚自复吴县人登岱
　　当蛲泰岳喜攀跻，十八盘开石作梯。草禅尚传司马赋，苔封已汶祖龙题。
　　振衣直上天枢近，倚剑雄看斗柄低。翘首吴门何处是，千云匹练望中迷。
　　周道南诸生吴郡人登岱
　　宇宙名山属岱宗，至今犹自说秦封。低云欲度千峰乌，喷雪争回万壑龙。
　　日观可能通帝座，天门应许蹑传综。故乡极目知谁是，匹练那堪带下舂。
　　姚应士郑县人登岱
　　奇观天下，狂客兴嗤豪。环带群流细，擎天一柱高。弹丸争是日，秋叶竞为舫。山麓青天雨，枫林白画涛。孤城卷石耸，魏阙片云掏。无字秦碑幻，封禅汉史嗷。水檐飞瀑布，龙峪跃神鳌。岘岭黄梅熟，悬崖翠黛挑。碧霞深隐处，玉女炼丹膏。五华泉浴面，八彩凤衔旎。红镜当空照，梳云四野帽。芙蓉开绿弯，星斗灿宫袍。环佩呜千涧，笙簧奏万嘈。倦桥三碣石，御仗半兰□ 。夫松凝雪色，圣道配天褒。崖文神鬼护，盘路乌猿号。石印金刚字，波摇日观蚝。山河百二境，法界万千曹。登临一长啸，名利符鸿毛。
　　胡希舜副使，原武人登岱岳
　　乾坤无际此登临，独立清秋思不禁。海水东来三岛近，天门北望五云深。
　　看山玉女姻中度，对雨苍龙涧底吟。七十二君何处觅，空闻册简痉黄金。
　　詹仰庇侍郎，安溪人登泰山二首
　　出城已爱数高峰，上岭双眸翠万重。涧道乱呜崖下瀑，山僧遥撞客来锺。
　　回岩天盖倾东海，怪壁风涛韵古松。胜绝只欣酬夙约，神仙何处更相逢。
　　汉检秦封空复闻，铜梁金瓦祀元君。坐观万象终无极，下瞰千峰忆#2不分。
　　酒外残更沧海日，封中终夜石楼云。拂衣未遂姻雾癖，聊尔登山出世氛。
　　陈文烛大理寺，卿沔阳人泰山四首
　　阿阁神房见羽翎，倦山吾久佩贞形。吴门匹练天门白，海上飞涛掌上青。
　　开辟自来分日月，烟云吹处落辰星。张衡东望缘何事，岂谓兹山好勒铭。
　　日观孤峰迥绝群，御香亭敞气氤氲。松声似带秦时雨，坛影频飞汉检云。
　　玄石洞中寻玉女，碧霞宫内访元君。昨年曾过临印里，尚忆相如草禅文。
