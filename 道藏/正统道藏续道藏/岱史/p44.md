<!-- { "loadSidebar": true } -->
　　余自癸未冬游岱，今七年矣。诸名胜载前记中，不具论，记昔所未游与游而未及详者。己丑六月廿日，泰安既竣事，欲补续前游，有故人李子丹者，泰安人也，相别亦十余年矣，曩约游岱，及余至岱而子丹宦于赵，至是相见，怆然悲流光易逝而庆重逢之不偶也。以日午出登封门，十余里，至普照寺。又里余，过胡文定公投书涧，涧出凌汉峰。又五里，至三阳庵，庵崛岩半径，颇险仄，境亦甚幽胜，禅洞下有泉不竭，亦不甚巨，又其上为玄帝庙、玉皇阁庙，傍一庵，诸黄冠修炼于此，二黄冠颇不俗，亦不甚解。无何于丹至，共啜豆叶粥，子丹与黄冠穷，每对非所问。余吠曰：渠诚未穷其际耶，抑大道不轻授耶？因论吾儒亦自有修养，第人弗觉耳。孔子谓仁者寿，曾子谓德润身、心广体胖，孟子谓其生色也粹然，见于面，盎于背，此真修养也。弃吾本有而向人乞余咳，舍人所共知，其见却。半夜闭门，传道阳明先生，所谓抛却自家无尽藏，沿门持钵效贫兄者也，与子丹共一吠。以日哺由庵束比十余里，趋高老桥，上下山巅，无虑数四，路皆傍岩，此游人所罕至。傲徕山壁之西南，时向时背，黄冠指点天绅泉，仙人影所在。甚辨西北一山，簇如莲瓣，近若咫尺而远不可至，则九女峰也。由高老桥至石经峪，举子丹跌望观泉，已而擭手穷泉之源，北行里许，石滑不任足，而泉自乱石中泠泠出，巨细相问，时作笙簧音。林木深茂，乌鹊喧呼，令人会心，多余昔年所未睹。子丹又叔说曩同事刺刺不休，而余仅记｀忆其半，慨叹者久之。已，夜色侵衣，遂由石经峪趋顶至御帐坪，燃炬观题壁，盖余与诸公寄题绝嗽飞□流大书也。月明水声，共助佳胜。二鼓至新石盘，创自藩参吕叔简，往春月祷祠者众，旧盘不能容，往往挤堕崖谷中，叔简辟火池，以西诸峪准旧石盘，为新石盘，而往来称便。舆人谓旧盘路稍平，而余固欲由新盘往，至馆舍，三鼓矣。与子丹就寝，五鼓起观日，与余昔年所见无异，不具述。其诸所经临，有如昨日，何异一梦？回饭馆舍，复读秦篆碑与刘跋所记，稍不券合，苦三面嵌壁，不能尽辨，令数力士出诸壁，乃知仅存刘所云云之半，刘谓正面七行，今止存右畔三行，而其三面欲就岩安置，各加凿对，俱非当时之旧矣。涤洗榻摹，宇形隐隐莫辨，第得石之真面目，与无字碑莹泽无异，外视粗顽而其理若此，天下事类此者多矣。已令数力士复嵌于壁，恐数千年物又损坏自今也。子丹足倦，余遍观五华岩之胜，坐岩心下瞰诸洞壑，如在几席。日午，由孔子崖右约八里，至乱石沟，又里余，至独足盘，见野鹤千余，回翔山巅，是所谓鹤山也，又数里，黄华洞，即玉女修真处，余昔年所歧望而未至者，洞在岳顶东北，踞鹤山之半路，险仄视三阳数倍，而其幽胜亦数倍三阳，泉涌虹吻，视三阳为倍，而其大亦倍三阳，独居此者止老尼数人，祠宇香灯不及三阳三分一，以故人迹亦罕至。余非取道迁此，亦未必至此也。与子丹跌坐，究子丹十余年所得，子丹盖充然若有得者，具为余述大指，率依于禅，谓屡与诸名公谈，无不契合。余喟然谓子丹曰：此非片时所能悉举，世依禅而吾独非禅，吾何亦依禅而近忽非禅？依禅者俄顷奏功，而吾以无功易禅，即子丹能信余言耶？子丹第思二帝三王以至孔孟，其时未有禅也，不禅不足以入道，帝王、孔孟皆道外人耶，吾昔慕禅如饥渴饮食，乃近忽非禅，岂愈久而反不入耶？人能实为禅而未尝实学孔孟，故学孔孟无功而谓不足以入道，诚以为禅之心为孔孟，其入道顾不近且易耶？，子谓禅能空，子曰空空如也，吾儒何尝专实，但空而能实，子谓禅能定，《大学》日定而后能静，吾儒何尝专动，但静而能动。彼佛氏之所云空定，皆后之聪明怪异者剿吾儒以文饰之，而谓佛捷径顿悟如此，而佛藏数万卷，固十九此类也。佛果西方圣人哉。即阳明先生谓由读佛书而后悟，亦偶感触而因悟全体，如见担夫争道、观公孙大娘舞剑而悟笔法，非笔法且担夫与公孙大娘，而不观其争道，舞剑，必不能悟笔法也。此其说甚长，子丹固不以余言为非，而亦未尝快然以余言为是。子丹视余瘦，又复教余养生术，固不与前黄冠之说同，而亦未尝不与余前所云修养之说异。遂与子丹别，而余由洞左折十五里，经小牛心石、大牛心石，至双凤岭，岭在两山问。直上五里，而两山回翔若凤，问山人，无名，余大书双凤岭于崖岭束。一山高岭数百仞泰山，左介丘，右石闻，此即所谓介丘者也。坐山半望周明堂，及山以东诸峰峦，亦如在几席。北下十五里，回环山麓者无虑数十，路皆傍岩，则艾峪也，至是，路稍平，穿林绝壑，又十五里，宿佛峪寺，即所谓谷山寺也，寺在深山中，路不险仄而境则幽胜，有大壑，雨过则虺绩作声，晴则诸泉亦泠泠出石坛问。二缁衣呜锺出迎，余以为丽剎也，至则废殿二问，傍屋数问，皆覆以茅，半为风卷去，觅僧榻无有，以二几联而就寝，盖其僧之贫远过三阳黄冠，而近亦瑜黄华洞诸尼矣。又明日，五里出峪则泰安，达省城东路矣。由南北高庄度玉皇岭、埠东口抵省，自顶而下，由泰山北路，亦游人所罕至云。
　　陈文烛大理寺卿。沔阳人游泰山记
　　万历戊寅，余以山东左参政督漕事，舟过济宁，约濮州李伯承同游，而伯承病，不果来，舍舟而陆。九月朔日，至泰安州。岳庙在城中，穹碑古鼎，苍松翠梧，非人问物，庭多怪石，皆宋元人题字。礼拜毕，出登封门，至岳麓，登一天门，飞云阁，素石为台，下通梁道，磊磊鳞鳞，有泉作淙淙声，仰望岳势，云气弥漫，诸山培喽，独祖徕当前耳。一过斗母殿，至高老桥，有汉寿亭侯祠，前则水帘洞也，水自数千仞注於绝壑，如盘龙走蛇，倏然而没，倏然而出，玉虹垂地，银汉落天，令人衣带俱湿。又数十步则石经峪也，石可坐数百人，《金刚经》，八分书，字大如斗，泉分为池，泞莹可鉴毛发，少司马万公恭扁为高山流水而记之，真三绝云。过岩岩亭，至马棚崖，有墨三字，风雨不灭，世传吕洞宾书。玉皇庙在瑞仙岩，余稍憩焉，至回马岭不可舆矣。岭凡三四转，至黄岘岭，益峻难行，鱼贯而前，行者顶足连络，所历崎岖，忽平衍三里许，名快活三。登二天门，又数里至御帐坪，秦人蔽风雨者也，有宋真宗驻跸遗址，两崖迭蟑，草木滋蔓。有五松亭，秦始皇封大夫是也，今存其二，非秦时物，后人植之耳，歪风四来，松韵泠泠、作老龙昤，势欲飞去。呼酒赏之，路稍北有一古松，盘结偃盖，过大夫松，有题为处士者，鲁仲连似之，赋诗吊焉。过朝阳洞，有二行宫，大小龙峪，石峡，众水飞泉，若龙喷，乾坤楼在峪旁，少司寇洪公朝选题，且云言天下之安者，犹泰山，而四维之维者，击也，人心独无击乎？礼义廉耿，安身之四维也。取诸泰山，其说省心焉。由峪行数里，至十八盘，羊肠曲径，仰视峡口，天光凝碧如钳珠，真神房洞天，百灵之府也。盘尽力疲，登三天门，望白云洞缥缈弥各，若不崇朝雨天下者，门内平壤，为市庐者数十家，泰山天门旧无室宇，造自张练师耳。宿仰止亭，次日谒碧霞祠元君，石像旧在玉女池，而宋易以玉。李夸《瑶池记》黄帝遣玉女，羽衣黄冠修而仙者也。或云东岳配东岳女，误矣。四方捐金珠马杀者，岁无虚日。有玉女池，李斯篆秦始皇功德文，十余字可辨耳。再里许为东庙，庙制不及祠，有磨崖碑，乃泰山铭，唐太宗八分书，道劲可爱，其右苏显东封颂，颜鲁公题名，书法类晋，俱为人镜毁。又转北，青帝宫制与庙等，有秦始皇无字碑，或言有石函藏金简玉书，古今莫测，其石色黄白，光莹异常，非兹山所有。登太平绝顶，古封禅坛，高皇帝御制碑在焉。黄河如带、淄、渑、济、泗诸水若还绕焉。太行、华、不注、空同诸山皆几案物。西登丈人峰，有壁立万仞之态，下峡仙宫，谒孔子像，至小天下处，上磨云汉，下俯瞑渤，惟孔子足当之耳，曾谓泰山不如林放乎？泰山之于丘埋，类也。圣人出乎其类，是尊泰山者，莫如孔孟。郡吏置酒羽士酌，余大醉，生平大观，仍宿仰止亭。日入蒙泛，夜半月明，越观、秦观、吴观宛如图画。至四鼓，羽士请观日出，登日观峰，大风忽起，寒甚，羽士解衣衣焉。上下苍茫，浑如白玉，圆灵方舆莫可辨也。忽朱光三荡东海，而阳灵渐吐。万景维新，七十二峰苍翠毕露，宇宙之大至是哉。登望海楼，至舍身岩，四顾而羽士时牵余倨。由平顶崖归太清之宫，读万公表岭碑，叹曰：壮哉，文乎。擅四岳之尊者，泰山也，擅泰山之尊者，巅石也，从而屋庐之，践履之焉，得尊表。着厥顶，山灵吐气大明世界矣。封禅之主，七十二，有遗恨焉。循故道下山，至州将旦，思游孔林。夫沬、泗、与山脉相连，近圣人之居，若此其甚也。上律大时，下袭水土，熟非泰山之灵哉？观孔子而泰山等天地矣。
　　大明万历三十五年，岁次丁未，上元吉日，正一嗣教凝诚志道阐玄弘教大真人掌天下道教事张国祥奉旨校梓。
