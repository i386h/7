<!-- { "loadSidebar": true } -->
　　照得泰山形胜，古今登览遗迹种种，无庸婵述，夫秋文尚矣，人品急焉。惟其人诚觉，故其言诚立，即片语只字而姓馥名馨，当世想见其丰采，后世闻之亦莫不延慕，兴起，向论模彷其文华，辄欲刑仪其质行，以此磨砺人材、维持世道，故其遗迹有足多也。窃见岱庙西偏，御香亭之右，自古有环咏亭一座，其来久远，不知创自何代何年，盖四面垣墙俱石刻先代名贤题咏，联翩手笔，而亭宇介於其中，瞻顾诸所题咏若环绕焉，故因以命名也。其问名贤之最着者，若韩魏公，若范文正公，若欧文忠公，若蔡端明、苏子美、梅圣俞、林和靖、石曼卿诸公，皆先宋人物，其手笔尤不容湮没者。奈何近岁亭宇久废，尚幸亭之称名存於旧志，中职按旧志而求故址，则彼乡人士绝无知者，转展咨询延历时日，今幸得其故址，幸四面垣墙石刻依然尚在，只废缺一隅，更幸韩、范、欧、蔡诸名贤手笔无恙，惟是尘埃满壁，未易分披，污秽蕴崇，不堪举趾。职於兹深慨焉，俯仰古今，其责在后之君子，若不及今为之表章，则四面垣墙旦夕尽废，不止仅废一隅而已，何忍诸名贤数百年遗迹当盛世而湮没？岂不有魄於斯文哉？况旧贯可仍，不由新创，而江争工费为值几何？合无仍其旧址，复构亭宇，仍扁曰环咏。而四面垣墙题咏见存者，拂拭之，其一隅已废缺者，即将国朝名贤题咏补入而缮完之，则岂惟更新先宋诸名贤遗迹而益彰国朝人文之盛？岂惟增光岱岳、相为终始？而於所谓磨砺人材、维持世道，未必不藉此兴起也。职不胜大愿。万历＋四年＋一月廿五日议。白云轩，在岳顶西南稍下，凤凰山之阳，有白云洞焉。万历十四年，巡抚都御史李以梼雨登岱，赏识其胜，协谋於巡按御史韩建枋以表之，又为之亭，为之轩，巡按御史毛继代共落其成，详见记文中。
　　都御史李载白香轩记
　　今岁夏，余只奉上命，填抚东土，时苦旱魑为灾，未及受代。辄梼于泰山之神，为元元乞一旦之命。窃私念《公羊传》所称不崇朝而雨天下者，泰山之云也今安得为云为雨，即符所祷哉？已而见白云袅袅布护山谷，盖自白云洞中出也。因往摄之，则在凤凰山之阳，石磴陡绝而下，洞高丈许，广亦称是。中有石窍，广二尺，深仅尺许，而洞之下陡峻深谷，又不可测，所谓百丈崖者是也。洞中石窍，四时水常溢注，其来无形，不知所自，夏月则其势愈盛，沛然旁达，故相传为龙洞甘霖，又日云根雨脉云。余於此益信雨天下之言不诬也，图所为标，其胜宜无如斯言者。一日以语盐台谭惺堂侍御，则手笔雨天下三字勒石洞门，余檄有司树之坊，坊稍北，构亭一楹，亭稍北构轩三楹，而轩之宅胜最奇，背负石壁如屏，左右如翼，独开一面，甚闳旷。凭槛俯视，大小龙峪如苍□龙喷水，而山麓行人摩肩接踵，杂沓如蚁，近、跳．利祖徕山当其左，傲来山当其右；远眺则云云、亭亭、尼丘、梁父又环列星罗，毕献奇伟。噫斯天下之大观也。已胶斯洞，憩斯轩,者，宁无霖雨天下之思乎哉？奚但选胜秀云尔？有司竭余记之，是举也，前按台韩西玄侍御与其议，今按台毛文源侍御会其成，其余有司执事，勒之碑阴。
　　万历丙戌仲冬吉旦，钦差巡抚山东等处地方提督军务督理营田兼管河道都察院右副都御史糜延李载书。
　　岱史第十三卷香税志
　　叔曰：曷云乎香税也？四方祈禳之士女，捧瓣香谒疑神明，因捐施焉，而有司籍其税以助国也。夫盘天下香税，惟岱与工楚之太和山也，而太和山不以岳名，则岳之有香税惟岱也。方其摩肩涉远，接踵攀危，襁至辐奏，岂特助国而已？舆厮赖以食力，市肆赖以牟利，僧徒赖以衣钵，即行丐亦赖以须臾无死，诸所为地方利益甚博。其究也，罄所责金帛珠玉马段等物以奉神，则有司日莞榷之，岁两会其成数，是皆神灵所感召也，岂假於号召科责乎哉？敛而不宰，积而能散，又非有神输鬼运，而人世自相赢衍，何造化之妙一至此也。山东皇畿左辅，诸凡赋役独先，频岁凶荒，物力且日困脱，令不藉是安，所取办天，盖保佑国家，而阴以此佐六郡百姓之急耶？其初，惟籍诸藩司以赡地方，一切公需，代田赋所不给也。迩乃转而入之，内帑岁有定额，议者谓方今内帑累巨万，而不可校，盍贻此备赈六郡凶荒，推广灵既，惠泽香火之地，神意岂不其然？此在求民痪者，所宜讲也。章程种种，具列如左：
　　委官员额旧例，总巡官一员，於府佐内行委，专一督理香税，上下稽查，是其责也。分理官凡六员，於州县佐贰官内行委，坐定遥参亭二员，一收本省香税，一收外省香税，俱填单给与香客；玄武门一员，收山后香税，亦给单；红门、南天门各一员，俱验单放行；顶庙碧霞宫门上一员，查放香客出入。凡此员额，某来久远，不知起自何年。近该隆庆五年议，革遥参亭官一员，并红门、南天门验单官二员，尽行裁革，只存分理官三员．．一在遥参亭，一在玄武门，一在碧霞宫。每遇香客众多之时，分理官力不能支，议者谓当时裁革太过，今宜酌议稍增员额。
　　委官期限近例，每年分作三季，上季自正月至四月，下季自九月至十二月，其时香客众多，故总巡官与分理官俱全数委用．＇中季自五月至八月，其时香客不多，故只季分理官，不委总巡官。又每一季完讫，则另行别委，故总巡官去住不常，而分理官亦尝有奉委未到者，此不惟钱粮重大，所宜稽查，而亿万众帜岖崖壑中，安可不为之巡行存恤也？议者谓总巡官宜有专设，俾之常驻。
　　香税银例旧例，本省香客每名五分四厘，外省香客每名九分四厘，俱店户同。香客赴遥参亭报名纳银，领单上岭。近自万历八年，有外省香客冒充本省报名，短少香税者，因改议，不分本省、外省，香客一例香税银八分。其银各店户包封，署名包上，储遥参亭库内，待夏冬二季起解时，店户各认姓名，领包倾销，其间有等。店户当报名纳银之日，将铜铁抵换银两，至起解倾销之日，百计抵补不及，有脱逃者，有自缢死者。凡此皆所目击，宜为酌处，委官收银，问一开包验实，店户倾锭，量行给与耗银，庶其少苏。
　　混施事例凡香客施舍金、银、珠宝、玉石首饰，并金银娃娃、铜钱，及婶、盖、袍服、纱、罗、段币等项，俱投在碧霞宫内，夏冬一季另委府佐一员前往，会同原总巡香税委官登岭启门，收检诸所施舍前项物件，逐一验看估计，将金银珠宝玉石首饰，并金银娃娃铜钱等项同前项香税银一并解赴布政司储库，以待转解支用。其婶盖袍服纱罗段币等项，解赴济南府储库，支送三司堂上，并首领与运司济南府各佐贰员下折俸。
　　会计事例每年香税并混施银两，多寡不等，照数坐派，一日解部卷。查嘉靖三十七年为传奉事，内开：泰山顶庙香钱，除婶盖袍服等物照旧该省官员折俸外，其余金银首饰等项，按季数部等，因以后节年二季差官起解赴部据。近年解部，大约春季银一万两有零，冬季一万二三千两有零。一日存司，专供公堂庆贺，表笺、扛夫、车价、公差、人役、六房文册、纸剖、写字、书手、工食，及德、鲁、衡三藩府各郡王禄粮等项。一曰修城，其银亦储在布政司，以供修理城垣之费。一日修庙，其银亦储在布政司，以供岳岭诸庙修理之费，每香税八分内除五厘修庙。一日公费，供香税各委官凛给，并跟随人役工食，其银即於泰安州支给。一日铜钱，旧例解礼部，近岁部中久不取解，俱贮之藩司，正所谓钱累巨万而贯朽云。
　　岱史第十四卷灾祥志
　　叔曰：曷志乎灾祥也？谓泰山气化攸先，其灾祥关系天下国家尤大也。往昔灾祥见於泰山者，如大石立起而汉宣践祚，祥云成阙而光武中兴，其祥之最着者乎？惊乌焚巢而飞燕灭汉，雄雉犯跸而武氏曷唐，其灾之最着者乎。若论夫灾祥之实，孰有如宋嘉佑问泰山上瑞麦图五本，我朝嘉靖间泰山瑞麦一本五穗，则其祥可以养生。他如御帐流洪，死於溺者三百余户；碧霞官启闭，死於践蹋者顷刻六七十人，则其灾至於戕生，是又不啻机授朕兆所号为灾祥而已。夫灾祥示人，岂不昭昭然。祥以符德或以导侈，灾以告谴，或以玉成，天意诅有常哉？惟履祥而益勉，故享有佳祯，遇灾而知修，故妖不胜德，斯义也，岂特圣君贤相所宜讲求？即膺命担一爵者，罔不有挽回气化之责，毋以灾祥为漫然无足省云。
　　汉昭帝元凤三年春正月，泰山大石起立，高丈五尺，有白乌数千集其旁，僵柳复起，生虫食柳叶成纹曰：公孙病，已立符。节令畦弘以为石阴类下民象，当有庶人为天子者，坐妖言伏诛。其后宣帝起民问。
　　成帝河平元年，泰山桑谷有惊焚其巢，郡人孙通等闻山中群乌惊鹊声，往视，见巢难尽堕地，中有三惊毂烧死。树大四围，巢去地五丈五尺，《易》曰：乌焚其巢，旅人先吠后号眺。京房《易传》曰：人主暴虐，乌焚其巢。其后赵飞燕姊妹专宠后宫，有子者杀之，并杀其母，帝崩后坐诛。此焚巢杀子后号眺之应也。一曰王莽贪虐而任社稷之重，卒成易姓之祸云。
　　光武皇帝建武元年，泰山云气成宫阙。章帝元和二年二月辛未幸泰山，黄鹄三十经祠坛上东北，过于斋官，翱翔升降。
　　晋武帝泰始四年七月，泰山崩坠三里。京房《易传》曰：自上下者为崩，泰山之石巅而下，厥应圣人受命，人君虏是。后怀愍二帝俱辱虏庭，沦胥於北，元帝中兴於南，此其应也。元帝太康二年六月，泰山大水荡析三百余家，溺死六千余人。时平昊后，王浚为元功而诋劫妄加，荀贾为无谋而并蒙重赏，妆昊姬五千，纳之后宫，此其应也。
　　成帝咸康八年，赵石虎建武八年，有石燃于泰山，八日而灭。
　　宋孝武帝大明元年七月，白雀见泰山。
　　东魏宣武帝景明三年八月辛巳，泰山崩，涌水十七处。武定六年四月，泰山甘露降。
　　后齐天统初，泰山封禅坛玉璧自出。夫岱山，王者易姓告代之所，玉璧，所用之币而自出，将有异姓王者用币之象。其后齐亡，地入于周，及高祖受周禅天下一统，焚柴泰山，告祠之应也。
　　隋文帝开皇十四年，将祀泰山，令使者致神像于祠，未至数里，野火钦起烧像。时帝信谗猜忌，滕王瓒失志而死，功臣多被夷灭，其后太子勇被戮。
　　唐高宗永徽二年七月，泰山大水。十三年十月戊子，雄雉驯飞泰山斋宫内。夫封禅所以告成功，祀事无重於此者，而野乌驯飞不忌，禁卫不祥。
