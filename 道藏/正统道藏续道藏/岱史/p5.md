<!-- { "loadSidebar": true } -->
　　自古受命帝王，曷尝不封禅？盖有无其应而用事者矣，未有睹符瑞见而不臻乎泰山者也，齐桓公既霸，会诸侯於葵丘，而欲封禅。管仲曰：古者封泰山、禅梁父者七十二家，而夷吾折记者十有二焉。昔无怀氏封泰山，禅云云；伏羲封泰山，禅云云；神农封泰山，禅云云；炎帝封泰山，禅云云；黄帝封泰山，禅亭亭；颛项封泰山，禅云云；帝誉封泰山，禅云云；尧封泰山，禅云云；舜封泰山，禅云云；禹封泰山，禅会稽；汤封泰山，禅云云；周成王封泰山，禅社首：皆受命然后得封禅。桓公曰：寡人北伐山戎，过孤竹；西伐大夏，涉流沙，东马悬车，上卑耳之山；南伐至召陵，登熊耳山，以望江汉。兵车之会二#2；而乘车之会六，九合诸侯，一匡天下，诸侯莫违我。昔三代受命，亦何以异乎？於是管仲睹桓公不可穷以辞，因设之以事？曰：古之封禅，鄗上之黍，北里之禾，所以为盛；江淮之问，一茅三脊，所以为藉也。东海致比目之鱼，西海致比翼之乌，然后物有不召而自至十有五焉。今凤凰麒麟不来，寿谷不生，而蓬蒿华莠茂，鹧枭数至，而欲封禅，毋乃不可乎？於是桓公乃止。其后百有余年，而孔子论述六艺，传略言易姓而王，封泰山禅乎梁父者七十余王矣，其俎豆之礼不章，盖难言之。秦始皇即帝位三年，东巡郡县，祠邹峰山，颂秦功业。於是征从齐鲁之儒生博士七十人，至於泰山下。诸儒生或议曰：古者封禅为蒲车，恶伤山之土石草木；扫地而祭，席用苑楷，言其易遵也。始皇闻此议各乖异，难施用，由此绌儒生。而遂除车道，上自泰山阳至巅，立石颂秦始皇帝德，明其得封也。从阴道下，禅於梁父。其礼颇采太祝之杞雍上帝所用，而封藏皆秘之，世不得而记也。始皇之上泰山，中阪遇暴风雨，休於大树下。诸儒生既不得与用於封事之礼，闻始皇遇风雨，则讥之。始皇封禅之后十二岁，秦亡。诸儒生疾秦焚诗书，诛僇文学，百姓怨其法，天下叛之，皆伪曰：始皇上泰山，为暴风雨所击，不得封禅。此岂所谓无其德而用事者邪？今上自得宝鼎，与公卿诸侯议封禅。封禅用希旷绝，莫知其仪礼，而群儒采封禅《尚书》《周官》《王制》之望杞射牛事。齐人丁公，年九十余，曰：封禅者，古不死之名也。上於是乃令诸儒习射牛，草封禅仪。数年，至且行。天子既闻公孙卿及方士之言，黄帝以上封禅，皆致怪物与神通，欲放黄帝以上接神仙蓬莱#3，高世比德於九皇，而颇采儒术以文之。群儒既不能辩明封禅事，又牵拘於《诗》《书》古文而不能骋。上为封禅祠器示群儒，尽罢诸儒不用。三月，东上泰山，泰山之草木叶未生，乃令人上石立之泰山巅。上念诸儒及方士言封禅人人殊，不经，难施#4。天子至梁父，礼祠地主。乙卯，令侍中儒者皮弁荐绅，射牛行事。封泰山下东方，如郊祀太乙之礼。封广丈二尺，高九尺，其下则有玉牒书，书秘礼毕，天子独与侍中奉车子侯上泰山，亦有封。其事皆禁。明日，下阴道。丙辰，禅泰山下趾东北，肃然，祭后土#5。封禅祠，其夜若有光，昼有句#6云起封中。天子从禅还，坐明堂，群臣更上寿。明年夏，旱，公孙卿曰：黄帝时封则天旱，乾封三年。上乃下韶曰：天旱，意乾封乎？修五年之礼如前，而加以禅祠石闻，石闻者，在泰山址南方，方士多言此仙闻也，故上亲禅焉。太史公曰：余从巡祭天地诸神名山川而封禅焉。入寿官侍祠神语，究观方士祠官之意，於是退而论次自古以来用事於鬼神者，具见其表裹。后有君子，得以览焉。若俎豆珪币之详，献酬之礼，则有司存。
　　班固《白虎通》略
　　王者易姓，受命而起，必升封泰山何？教告之义也。始受命之时，改制应天，天下太平，功成封禅，以告太平也。所以必於泰山何？万物所交代之处。必於其上何？因高告高，顺其类也。故升封者增高也，下禅梁甫之山，基广厚也。刻石纪号者，着己之功绩以自效也。天以高为尊，地以厚为德，故增泰山之高以报天，附梁甫之址以报地，明天地之所命。功成事遂，有益於天地，若高者加高，厚者加厚矣。或日封者金泥银绳，或日石泥金绳，封以印玺。故孔子曰：升泰山观易姓之王可得而数者七十有余。封者广也。言禅者，明以成功相传也。於梁甫何？以三皇禅绎绎之山，明已成功而告，有德者居之，绎绎者，无穷之意也。五帝禅於亭亭者，量度审提德着明也。三王禅於梁甫之山者，梁，信也，甫辅也。辅天地之道而行之也。太平乃封告於天，必也，於岱宗何？明告易姓，刻石纪号，告自纪于百王也。燎祭天报之义也。《诗》云：於皇时周，陆其高山。言周太平封泰山也。
　　光武皇帝建武二十年十月，东巡狩，至於岱宗。三十年，群臣上书，请封禅，诏日；即位三十年，百姓怨气满腹，吾谁欺？欺天乎？曾谓泰山不如林放，何事污七十二代之编录。桓公欲封禅，管仲非之。若郡县远遣吏上寿，盛称虚美，必髡，兼令屯田。从此，群臣不敢复言。三十二年，帝夜读《河图会昌符》曰：赤刘之九，会命岱宗。感此父#7，乃诏梁松按索图谶文言九世封事。梁等列奏，乃许焉。求元封故事，议，封禅所施用，有司奏当用方石累坛，玉牒玉检金泥及石检，度数。帝以用石功难，又欲及二月封禅，故韶梁松因故封石空，更加封而已。松疏争不可。正月，至奉高，遣侍御史与兰台令，将工先上山刻石。辛卯，封泰山；甲午，禅於梁父。四月己卯，肆赦，以建武三十二年为建武中元元年。
　　光武刻石文略
　　维建武三十有二年二月，皇帝东巡狩，至於岱宗，柴，望秩於山川，褊於群神，遂觐东后。从臣太尉宪、行司徒事特进高密侯禹等，汉宾二王之后在位。孔子之后褒成侯，序在东后，蕃王十二，咸来助祭。《河图赤岱符》曰：刘秀发兵捕不道，四夷云集龙斗野，四七之际火为主。《河图会昌符》曰：赤帝九世，巡省得中。帝刘之九，会命岱宗，诚善用之，奸伪不萌。赤汉德兴，九世会昌，巡岱皆当。天地扶九，祟经之常。汉大兴之道，在九世之王。封於泰山，刻石着纪，禅于梁父，退省考五。《河图合古篇》《维书甄曜度》《孝经钩拿，经谶所传。昔在帝尧，聪明密微，让与舜庶，后裔握玑。王莽以舅后之家，三司鼎足冢宰之权势，依托周公、霍光辅幼归政之蒙，逐以篡叛，僭号自立。宗庙瞋坏，社稷丧亡，不得血食，十有八年。扬、徐、青三州首乱，兵革横行，延及荆州，豪杰并兼，百里屯聚，往往僭号。北夷作寇，千里无烟，无鹦呜犬吠之声。皇天卷顾，皇帝以匹庶受命中兴，年二十八，载兴兵起，是以中次诛讨十有余年，罪人斯得。黎庶得居尔田，安尔宅。书同文，车同轨，人同伦。舟舆所通，人迩所至，靡不贡职。建明堂，立群#8雍，起灵台，设庠序。同律度、量、衡。修五礼，五玉，三帛，二牲，一死，赞。吏各修职，复于旧典。在位三十有三，年六十有一#9。乾乾日反，不敢荒宁，涉危历险，亲巡黎元，恭肃神祇，惠恤耆老，理庶遵古，聪允明恕。皇帝唯慎《河图》《锥书》正文，是月辛卯，柴，登泰山。甲午，禅于梁阴。以承灵瑞，以为兆民，永兹一宇，垂于后昆。百僚从臣，郡守师尹，咸蒙祉佑，永永无极。章帝元和二年正月，东巡狩，柴告岱宗。幸奉高，祀五帝于汶上明堂。安帝延光三年二月丙子，东巡狩。辛卯，柴告岱宗。
　　魏明帝东巡狩，凡三至岱宗，所过存问高年，恤疾苦，或赐谷帛。
　　隋文帝开皇九年，朝野皆请封禅，诏略曰：以薄德而封名山，用虚言而干上帝，非朕所闻。今后言封禅宜即禁绝。十四年，百官抗表，固请封禅，帝令牛弘等创仪注，既成，帝视之曰：兹事体大，朕何德以堪之。但当东巡，因祭奉山耳。
　　唐太宗贞观初，群臣并请封禅，唯魏征以为不可。六年，文武官以初平突厥，盛德被於海内，又年谷屡登，表封泰山。太宗谓侍臣曰：朕每见众议，以封禅为盛事，颇奏劝朕行之。如朕本心，但使天下太平，家给人足，虽阙封禅之礼，亦可比德於尧舜。若百姓不足，夷狄内侵。纵修封禅之仪，亦何异桀纣？昔秦始皇为－暴虐之主，汉文为有德之君，以此而言，无假封禅。且礼云：扫地而祭，以表至诚。何必远登高山，封三尺土也。太宗虽纳征言，而藩臣犹抗表劝请。十五年，东幸至洛阳，而彗星见，乃止。
　　高宗麟德二年，幸东岳。乾封元年正月，封泰山，禅于社首，以皇后武氏为亚献，越国太妃燕氏为终献，其帷帟锦绣。群臣瞻望，多窃笑之。
　　玉牒祝文
　　有唐嗣天子臣某，敢昭告于昊天上帝：有隋运属颠危，数穷否塞，生灵涂炭，鼎祚沦亡。高祖扶黄铁而赦黎元，赐玄圭而拯沈溺，太宗功宏炼石，定区宇於再麾，业壮断鳌，饮沧海而一息。臣忝奉余绪，恭承积庆，遂得昆山寝燎，炎海澄彼，虽乃业茂宗桃，斯实降灵穹昊。今谨告成东岳，归功上玄，大宝克隆，鸿基永固，凝熏万姓，陶化八弦。
　　骆宾王为齐州父老请陪封禅文
　　圆天列象，紫官通北极之尊，大帝凝图，玄猷畅东巡之礼，是知道隆光泽，既辑玉于云台，业绍里宗，必涂金于日观。伏惟皇上乘乾握纪，纂三统之重光，御极登枢，应千灵之累圣，故得河浮五老，启赤文于帝期，海荐四神，奉丹书于王会，瑞开三脊，祥洽五云。既而缉总章之旧文，绍辟雍之故事，非烟翼戟，移玉辇于梁阴，若月承轮，秘金绳于岱辙。臣等质均刍狗，阴谢桑榆，幸属尧镜多辉，昭余光于连石，轩图广运，追盛礼于枞金。然而邹鲁旧邦，临淄遗俗，俱沐二周之化，咸称一变之封。境接青畴，俯瞰获麟之野，山开翠纪，斜连辨马之峰。岂可使稷下遗畎，顷隔陪封之礼，淹中故老，独奏告成之仪。是用就日披丹，仰璧输而三舍，望云纡素，叫天闻于九重。倘允微诚，许陪大礼，则梦瑷余息，骯仙闻以相罐，就木残魂，游岱宗而载跃。
　　玄宗开元十二年，群臣多言封禅，中书令张说又固请，乃下制以十三年有事於泰山。御制御书《纪泰山铭》。
　　玉牒祝文
　　有唐嗣天子臣某，敢昭告于昊天上帝：天启李氏，运兴土德，高宗、太宗，受命立极。高宗升中，六合殷盛；中宗绍复，继体不定。上帝眷佑，锡臣忠武，底绥内艰，推戴圣父。恭承大宝，十有三年，敬若天意，四海晏然。封祀岱岳，谢成于天，子孙
　　百禄，苍生受福。
　　玄宗纪泰山序铭
　　勒石岳钻，磨崖碑详见《遗迹纪》
