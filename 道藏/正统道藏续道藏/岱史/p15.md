<!-- { "loadSidebar": true } -->
　　东岳庙，在州城西北隅。《风俗通》旦．岱宗庙在博县、西北三十里，山虞长守之。按岱岳观至元碑云，岳庙在岳之南麓。岱岳升元二观前当为汉址，唐武则天篡唐时改今地，或云宋改今地，其后历代废兴修茸，详其诸记石。庙制，喋城高二丈，周三里，城门一有八，南辟者五，而正中曰岳庙门，东，偏日．仰高门，西偏日见大门，东辟者一曰东华门，西辟者一日西华门，浪、辟者一日后、宰门。凡门各有楼，而角楼亦四．．一东南日巽楼，东北曰艮楼，西北日乾楼，西南曰坤楼。由岱庙门而上，重门为配天，次为仁安，再上为仁安殿，露台高下联属者二，殿前两应之中为锺鼓楼，楼之后各为斋房，殿后为寝宫，宫左右为配寝。其规模宏侈，俨如王者居。配天门，左为三灵祠，右为太尉祠，祠前东应别殿曰炳灵，西日延禧。碑亭三，其一当岱岳，配天二门之问；其二对峙於锺鼓楼侧，三亭皆为国朝御制碑建。殿前古松数十株，蟠结偃益，非他境所有，炳灵殿前则汉梧，延禧殿前则唐槐，皆特异，虽良绘莫能状，银杏大者围三仞，火空其中。《阴符经》日；火生於树，信夫。奇石玲珑者九，其上有古题刻，知自远方来奠献者。碑石林立，其可为书法者：张侍制样书《宣和庙记》，乔冢宰宇篆御祝文。庙前有亭日遥参亭，前为遥参门，门之前为御街，宋东封，警跸之地，而实为庙之第一门也。旧榜日草参门，门中有台，台上有亭，亭重檐，四面十有六角，峻媚绮丽，昔凡有事於岳者，先拜於亭而后入庙，故曰草参。今有司遇当祝厘於庙，罢则仪从由亭门而出，犹古之制也。亭今列屏鉴，方圆各一，高六尺许，鉴前雕座置元君像。四方来谒顶庙者亦先拜焉，故又日遥参亭云。　　　　　
　　宋学士宇文粹中重修岳庙记略
　　宣和四年九月，有司以泰岳宫庙完成奏功，制诏学士承旨臣宇文粹中记其岁月。臣粹中再拜稽首而言曰：臣闻自昔受命而帝者，咸有显德着在天庭，合四海九州之欢心，以为天地社稷百神之主，故有坛场圭币以象其物，有宫室祠宇以奠其居，有牲牢酒体以荐其洁，有祝册号缎以导其诚，其漠然而意可求，优然而诚可格，殆与人情无以异。是以黄帝建万国而神灵之封七千，虞夏商周，文质迭救，虽所尚不同，而事神以保民，其归一揆，必以岱宗为首。而神灵垣赫，光景震耀，载在书史，接於耳目者，奕奕相属也。宋受夫命，建都於汴，东倚神岳，远不十驿，章圣皇帝肇修封祀，盖尝躬款祠下，钦惟神灵飨答之异，念唐开元始封王爵，礼加三公一等，未足以对扬休应，遂偕五岳，咸升帝号，自是宫庙加修，荐献加厚。四方万里，士民奔赓，奠享祈报者，盖日益而岁新也。皇帝聪明仁孝，光於上下，神动天随，德施周溥，既已跻斯民於富寿，乃申动中外，凡所以礼神祇、崇显祀，尽志备物，毕用其至。岁在辛巳，迄於壬寅，韶命屡降，增治宫宇，缭墙外周，呆思分翼，岩然如青都紫极，望之者知其为神灵所宅。凡为殿、寝堂、合门、亭、库、馆、楼、观、廊、应，合八百一十有三楹，财不取於赋调，役不假於追呼，而屹然崇成，若天造地设。灵祇燕豫，福应如响。呜呼，真圣德之事也，观是官庙，土木文采，轮奂崇丽，则知郡邑之富庶；帷帐荧煌，兖冕璀璨，则知丝臬之盈溢；牲栓充庭，嘐醴日御，则知耕牧之登衍，箫鼓填衢，歌呼满道，则知风俗之和平。神之听之，乃祇陈於上帝，用降鉴锡兹祉福，则社稷之安固，历数之绵远，盖方兴而未艾也哉。
　　明李贤庙记略
　　书称岱宗，盖以东方属春，万物交代，故日岱，为群岳之长，故日宗。然而祭之者何也？记日能出云为风雨，又日，民所取财用也。三代以前，不过为坛而祭之。如周制，四坎坛，祭山林丘陵於坛是也。秦汉以来，有神仙封禅之事，於是有祠庙之设。古者五岳视三公，谓视其赛忾牢醴之多寡以为牲器之数也，非以三公之爵封之也。后世遂封五岳之神为王、为帝，垂旎端冕，俨若人鬼矣。洪惟我圣祖高皇帝聪明睿智，卓冠千古，即位之初，诏示天下，有曰：岳、镇、海、渎，皆高山广水，自天地开辟以至於今，英灵之气萃而为神，岂国家封号之所可加？今依古定制，去其前代所封名号，於东岳称曰：东岳泰山之神。呜呼，是举也，裁革渍礼不经之失，所谓质诸鬼神而无疑，百世以俟圣人而不惑者矣。济南太守陈君铨走书京师告予曰：东岳泰山神庙倾颓，上请得旨重修，巡抚都宪贾公铨与三司官僚合谋经营，若按察使王公铁尤留意焉，属铨综理其事，经始於天顺四年八月二十六日，落成於五年九月初一日，内外焕然一新，俾是方之人依而敬之，有加於前。会曰：不可无记，敢乞为记刻之，用示久远。予惟泰山出云，肤寸而合，不崇朝而雨天下，功德固广大矣，要之，是方之人沾其惠泽尤多，瓦又取其财用者乎？□ 虽曰朝廷祀典所载而是方尤所当敬也。今巡抚方面，风宪，重臣，同心协虑，重役神庙，又得郡守克承委任，用体朝廷之意，以表民之所敬，真可谓民之父母矣。彼慢神虐民者，视此於心不亦恶乎？
　　明薜琼庙记略
　　东岳泰山之神，故有庙在山之阳，朝廷有大典礼、大政务，则遣使告焉。庙屋既久，多圯漏弗治。先是守臣尝奏请修建，而未克底完，天顺己卯，泰安州守以其事达之济南府，因以上请，韶允修茸。於时都宪年公富方议兴役而去，左副都御史贾公铨继来，乃洎巡、按、藩、臬协议，既择有干幕职以董其役，复俾济南府知府陈铨月一往以综理焉。铨始至泰安，谓修茸岳庙固所以祇若朝命，致谨大神，然尤当以省民财、重民力为本，财匮民劳，事亦非可。因询及守庙者，具言数十年所积礼神之物甚当，遂遗人持市木之巨细与其他修屋之不可缺者。及既合，而匠役皆在官之人，而农民不知有役，铨既综理有法，不急不徐，始事於天顺庚辰秋土月，辛已夏五月讫工。殿宇、周廊、门观、缭垣，悉皆完治，咸愿刻石以纪其事。、山西按察使王允，济南人也，以书来求文於谊。余惟东岳泰山之神为诸岳冠，圣朝既正其名、秩其祀，而庙弗治，又俾所司以时修茸，而巡抚宪臣洎藩臬，得综理其役如铨者，不竭民之财力而克底完新，皆可谓柢若朝廷丕显休命而致馑於人神者矣。遂序其事而铭之日．．一理宰干，二气互根。清浮无际，浊坠斯存。柔行刚峙，川洪岳尊。惟此泰山，造化锺萃。龙纵太虚，磅砖厚地。匪鲁邦瞻，实众岳最。其蓄罔测，其施靡量。玄云寸石，甘雨八荒。功既载溥，厥报宜彰。有庙在阳，奉命新茸。重臣是承，守臣是职，民不匮劳，事底完集。殿宇廊观，耸卓萦回，高下中度，不骞不卑。神气转讲，流通在兹昔古山川，明祀有体。夫何前季，封号荐起跻岳於天，素三公礼。逮我圣世，道复古隆。斥绝僭诞，率由大中。岳镇海渎，悉正其名。惟岱宗神，神称允格。迄兹有役，咸愿石刻。述理继辞，以示无极。
　　李钦修东岳肤记略
　　嘉靖丁未冬，岳庙灾，殿宇廊麻以及宾绾、斋居、门阖、楼观荡然一空，其仅存者，后寝三殿与炳灵、延禧二宫而已。时守臣以状闻，上震异者久之，既俾治有司不戒之辜，而遂动以亟修之议，然岁值累歉，未克兴事者垂十年余。辛酉秋八月，皇上万寿，爰命太常，缄祝函帛，恭诣岳神，虔修醮典。有司布席，将事惟时，巡抚都御史镇山朱公承命主祀，大惧简陋，罔罄明里，乃谋诸藩臬庶正，展力亟图，而特委济南府同知翟公涛专董其役，盖选能也。公乃檄请当道，材木锟臂金石之类，以至匠佣役凛，皆取给香帛，而秋毫不以烦民。经始於壬戌春，迄癸亥夏。庙工告成，自殿堂而下，毁者以举，倾者以易，圯者以完，漫偬者以鲜以洁，丹艘涂要，辉光掩映。巡抚都御史石洲张公祭告祠下，乐观厥成。是日也，淑气洋溢，灵光下瞩。泰岳明神，既尊且安，自是而往，阴佑显相，雨旸时若而登年应，灾病珍而民气和，以永保我国家无疆之庆，则神之功当与天地并。而君子谓翟公之有功於神也，其亦伟矣哉。
　　参政许天赠重修岱庙记略
　　泰山之麓故有庙，其名日岱宗，庙在岳之南麓，宋改今址，其制有喋城，为门者八，四角有楼，前有殿，后有寝，两傍有麻，俨如王者居。我朝因胜国旧，天顺以来，屡奉旨修茸，碑石具在，孝庙亲为记，宸章赫奕，万代瞻仰。迩者修茸，止取裁两院，以香税所积，自可充修庙费，毋用压明旨动内帑为也。万历甲申，庙渐圯，於是左参政屠公请於两院，得可委济南府通判张世臣董工作之役，泰安州吏目苏天寿佐之，余至督视益勤，阅乙酉秋八月告成。凡费金九百余，不动民财，不劳民力，而大工就绪。余闻之，祀，礼也，国之大祀，必以礼。圣人制礼，尊五岳配天，其祭祈以坛，不以屋，其神设主不以像。通诸天下，凡司府州县，岁时祭境内山川，率由斯道，复古制，松民惑也。斯庙有先代故事，庙及像率无所更易，岂天造草昧偶未之及也？抑别深意寓其中者耶？弘治问，至尘玉音，若以此为训。然者，愚以是知圣人敬神导民，至意使人有所敬畏，启为善之心，遏从恶之念，更相告戒，以若於治，所谓无害於治者，圣人不与民变革也。今庙貌巍然，神威赫然，若有临之在上。然者，四方祈福受罪之士女，入庙瞻拜，肃然起敬，罔或不虔，则於圣化或可助万分一哉。若佛老家言神若王者操福祸之权，握生死之柄，为善恶果报，则其不经见，故儒者缺之勿论。
　　李钦重修岳庙古井记
　　钦垂老林泉，自愧无益於世，每月一集乡民老幼百余於岳庙，宣扬圣谕，僭为讲解，期以化民成俗，挽回鲁道之旧。民有李进，卢士卿者，再拜告余曰：庙有古井，水甚清洌，祀事之濯溉，饵嬉咸赖焉。曩以日久滩淤，尽为泥土，洞取庙外之水以奉祀，恐涉不洁，吾辈出赀掘而梵之，重加淘汰，水复清冽如故，请访识甚岁月於石。余曰：是可以观今日乡约之意矣。善者，人心之固有，非假於外也，私欲蔽之，则失其初。譬之井焉，壅於泥土，则泉不能达，然清冽之源固在也，一淘汰之，遂复其旧，然则吾民之蔽於私欲而丧失其本心者，可无以导之乎？乡约之设，固所以去吾民之泥土而达其固有之良心也，况泰山五岳之宗，此水得山下正脉，将享神明，其用贵且重矣。吾民生於鲁域，自古为圣贤乡人，人人诚知所以自新，一变可至道也，若其溺於私欲而自弃其贵且重焉，其无腼颜矣乎？是用记之，以做於有众。
　　东岳上庙，在岳顶磨崖碑前。元至元问，提点张志纯尝修焉。嘉靖问，都御史曾铣重修，布政使陈儒记。
　　陈儒记曰：
