<!-- { "loadSidebar": true } -->
　　叔曰：曷考乎星野也？考泰山之分野，而击之於分星也，谓其上应天象也。夫阴阳之精，其本在地，而上发於天，在天二十八舍，在地十二州，各有所主，即一丘一阜，悬象列宿。蚓夫嵩高维岳，峻极於天，而泰山尤群岳之宗，其昭回法象，岂不巨丽？自保章氏失职，久远郡国，废置代迁，千百年来，谭星野者，或以泰山主心，房氏，或主娄、胃，或主虚、危，其言欐欐洋洋，靡所适从。然载籍虽博，犹考信於往古，古天文，角、亢之分野，主｛充。而《禹贡》徐兖之域，泰山固隶兖也，主角何疑焉？旨哉？僧一行其言之也，曰：天下山河之象存乎两戒，观两河之象，与云汉之终始，则分野可知。而《通志》云：山束当山河之会，得升降之中，泰山介乎其间，此千载通论也。兹备籍诸史，以埃闳览博物之君子折衷焉。
　　《史记□天文书》曰：角、亢、氏，兖州；.房心豫、州；虚、危青州；燕齐之疆候在辰星，占於虚、危，宋郑之疆候在岁星，占於房、心。
　　《正义》曰：束方角、亢、氏、房、心、尾、箕，角、亢，郑之分野，一充州，氏、房、心，宋之分野，豫州；箕、尾，燕之分野，幽州。北方斗、牛、女、虚、危、室、壁，斗、女昊越之分野，扬州；女、虚，齐之分野，青州；危、室、壁，卫之分野，并州。
　　《前汉□天文书》曰：角、亢、氏，沆州，房、心，豫州；尾、箕幽州；虚、危，青州。丙丁江淮海岱一日甲齐申齐酉鲁。
　　《前汉□地理志》曰：齐地虚、危之分野也，束有奋川、东莱、琅邪、高密、胶束；南有泰山、城阳；北有千乘、清河以南勃海之高城，重合、阳信；西有济南平原，皆齐分也。
　　魏太史令陈卓曰：泰山，角六度。
　　《晋□天文志》曰：泰山，入角十二度。
　　《唐□天文志》曰：降娄、玄杨其神主於岱宗，岁星位焉。女、虚、危，在子齐分野，女、虚、危，玄杨也，循岱岳众山之阴，其地得陬訾之下流，其象着为天津，绝云汉之阳，凡司人之星与群臣之录，皆主虚危。奎、娄在戍，鲁分野，奎娄，降娄也，循岱岳众山之阳，在陬訾下流，娄胃之墟。
　　《宋□天文志》曰：束方苍龙七宿，角、亢、氏、房、心、尾、箕，其神为青帝，司春，司木，司泰山。
　　《宋中兴天文志》：王奕曰：泰山，入角十二度。马端临象纬州郡，踱次并同。
　　《天原发微》曰：天下山分为四条，上应二十八宿，负海，货殖所阜之国。自北河下流，南距岱山，为三齐；自南河下流，北距岱山，为邹鲁，此负海之国也。
　　《通志》曰：山束自南正达於西，正得云汉升气；自北正达於束，正得云汉降气；则山束其当山河之会，而得升降之中乎。
　　汪子卿曰：按《山东通志》引《晋书》言：循岱岳众山之阴，主虚危，循岱岳众山之阳，主娄胃。引《唐书》言：济阴齐鲁，主心、房、氏。盖我朝清类分野，据二书之说，以定星野之次，而《通志》因之。夫以心、房、氏言岱，犹为近之。乃若虚、危，北宿也；娄、胃、西宿也；而可以东方言耶？又按古天文图书：降娄，鲁分也，玄野则昊越扬州之次也。岁星十二岁周天，非有定位，而《唐志》云云，图复云云，要亦所谓其神主岱，而非踱次之谓邪。夫王者齐政，本於璇玑，不可不知，而亦不易知也。故今志以王奕、马端临为正，而余则传疑，以俟夫明於占步者。
　　岱史第三卷形胜考
　　叔曰：曷考乎形胜也？考古今之诵说乎泰山者也。夫自有天地以来，形胜无如泰山，故自有书契以来，诵说形胜者亦无如泰山，乃其始经见则《虞典》，岱宗两言。有夫《虞典》，凡岳皆以方位言，惟泰山不言方位，而言岱，不言岳而言宗，固谓夫出震配乾，万物始代，储坤蟠亘，五岳推宗，其形胜甲於普天之下无两也。嗣是而《诗》称鲁詹，《礼》称兖镇，《尔雅》称东岳，则盘其一方所推重而极言耳。他若子、史、百家、佛经、道录，奕奕相属，炫句玄词，所谓天孙神房、洞天福地，与夫金床玉几之说，最不可穷请。然古人於搜神纪异、秆官野史，亦所不废也。世即有善言形胜者，或未能越此，故举凡见闻所及，并编录之，以备参考。乃其寒暑之候，迥异於下方，里至之遥，艰难於跻陆，俱世所欲闻者，宜不厌於锁赘一石。
　　《舜典》曰岱宗。按《五经通义》云：岱宗，言王者易姓受命、报功告成，必於岱宗也。东方，万物始交代之处；宗，长也，言为群岳之长。
　　《禹贡》曰：海岱维青州。又曰：海岱及淮，惟徐州。按《书注》云：青州之域，东北至海，西南距岱。又云：岱之阳，济东为徐；岱之北，济东为青。
　　《鲁颂》曰：泰山岩岩，鲁邦所詹。按《说苑》云：山者，宣也，言宣气生万物也，泰言高大之至也。《尔雅》云：右陵泰丘。或云，泰者太也，谓天地太和之气发舒於东方也。
　　《周礼职方》曰：河东日兖州，其镇日岱山。按镇言其重也。
　　《尔雅》曰：河东岱。又曰：泰山为东岳。又曰：中有岱岳，与其五谷、鱼、盥生焉。按《诗》注云：岳言山之尊也。东方主天地生气，以方位别五岳，是为天之东柱。
　　《公羊传》曰：触石而出，肤寸而合，不崇朝而雨天下者，惟泰山耳。
　　《汉官仪》曰：盘道屈曲而上，凡五十余盘，经小天门、大天门，仰视天门，如从穴中视天窗矣。自下至古封禅处，凡四十里。山顶西岩为仙人石问，东岩为介丘，束南岩名日观。日观者，鸡一呜时，见日始欲出，长三丈所。又东南名秦观，秦观者望见长安；昊观者望见会稽；周观者望见齐。黄河去泰山二百余里，於祠所瞻，黄河如带，若在山陆。山南有庙，悉种梧千株，大者十五六围，相传云汉武所种。小天门有秦时五大夫松，见在。
　　《后汉书》曰：光武封泰山，云气成官阙。
　　《道藏书》曰：泰山周回一百六十里，畸五十步，方面各四十里。郭璞书曰：泰山在奉高县西北，从山下至顶，四十八里一百步。
　　《山海经》曰：泰山环水出焉，束流注於海。
　　《法苑珠林》曰：泰山之束有醴泉焉，其形如井，本体皆石，欲取饮者，皆洗心跪而抱之，则泉出如流，若或污慢，则泉缩焉，盖有神明以宰之也。
　　曾巩《二堂记》日泰山之北水，与齐之东南诸水，西北汇於黑水之湾，又西北汇於梧崖。苏束坡《送杨杰诗序》曰：无为子尝奉使登泰山绝顶，鸡一呜见日出。
　　魏庄渠书曰：泰山之上有日观峰者，夜半可以跳而见浴日，弥望如铺金者，海也，绿色微茫中有若掣电者，海岛溪山相问也。金色渐淡，日输浮动，水中如大玉盘，适海滨望而见海日是矣。登天台之巅日华顶者，乃知此特小海耳，诸山环列外乃为大海。泰山有日观者，观日於未出也；有月观者，观月於已役也，长安观者，西望秦问诸山也；越观也者，南望会稽诸山也。衡山有七十二峰，亦有日观、月观，不及泰山者，当卯位也。
　　《岱宗记》曰：梁父，长白二山，为泰山辅岳。
　　《通志》曰：济南诸山，其非麓也，兖州诸山，其南麓也；青齐海上诸山，其左翼也；河束诸山，其右翼也。斯其为泰山矣乎？乃若山南则有汉武遗梧，天门则有五大夫松，绝顶则有秦无字碑，悬崖则有唐开元铭，斯则泰山古迹之最优者。
　　《茅君传》曰：仙家凡三十六洞天，泰山周回三十余里，名三宫空洞之天。
　　《博闻录》曰：泰山名蓬玄太空洞天，岳帝所居，其高四千丈，环一千里。
　　《五岳记》曰：束岳泰山，岳神天齐王，领仙官仙女九万人。山周回二千里，在兖州，奉符县。
　　《福地记》曰：泰山洞天，周回三千里，鬼神之府。
　　《列仙传》曰：岱宗石室中，上下悬绝，其中金床玉几。尸子曰：泰山之中，有神房阿阁。
　　《博物志》曰：泰山一日天孙，言为天帝之孙也。主召人魂魄。束方万物始成，知人生命之长短。
　　《道经》曰：五岳之神，分掌世界人物，各有攸属。岱泰山乃天帝之孙，群灵之府，主世界人民官职生死贵贱等事。
　　堪舆家曰：泰山之麓水交流，孔林独茂，盖指浮漂梳洗汶渐，而言吾夫子之生也，岂偶然哉？是故其终也，曳杖之歌泰山。自任公姓振振，世禄罔替，则岳灵之笃於孔氏者，其有穷乎？
　　《胜览》曰：尝腊月冲雪登岳，至御帐，云姻模糊。至十八盘，天宇开霁，俯瞩山腰，犹有云霭。及下山，大雪如故。冬春之交，诸崖谷出姻雾，寒甚，初尚可指，数．顷，则缓键蒙覆，尽失山形。少霁，溪壑林木及楼阁檐牙，凝结冰花，珠联粉缀如画。尝於春时，晨观山半，云布平密，绚烂一色，宛然倒看天宇。四月以后，山多蒸湿，不可居。五六月亦寒，衣必绵，外必炕。早暮如深秋。遇夏时暴雨，山半风激云涌，雷声电光，皆出其下，隐约见麓地，白波沆沸如海，顷忽云升岳颠，则上下皆雨。人饮诸崖水，多泻，惟瑶池、白鹤、水帘、玉花、玉女数泉，甘美。元君祠东崖一窍，泉滴如珠，昼夜出一斛许，其味尤佳。
　　岱史第四卷山水表
　　叔曰：曷表乎山水也？表山水之附丽於岱岳者也。夫岱岳，山也，而兼以水言者何？山下出泉，谓夫水之源也，故言山必言水也。今其山之得名：曰峰、曰岩、曰洞、曰岭、曰崖、曰台、曰门、曰峪、曰寨、曰园、而莫非山也。水之得名：曰泉、曰池、曰井、曰溪、曰河、曰湾、而莫非水也。其他曰桥、曰坊、曰题勒，凡以表胜於山水也。总之，则皆岱岳之胜也。夫天下佳山水，古今人类能言之，仁智所乐，岂虚语哉？维兹山水，非可以例言也。上应天齐，宗长群岳，日月之所避隐，云雨之所官府，帝王之所肇祀，亿兆之所奔走，品汇万有之所蕃滋，即一拳之石，锺灵秀而毓化机，一掬之泉，润济汶而衍沬泗，其为功化岂不弘多。弗啻云峦风壑，绝壁重标，峻阁千寻，峭门万仞，飞湍泻溜，漾碧流虹，五色交辉，四时俱备，令人目不周玩，情不给赏，帷斯之为胜而已尔。余尝为之评曰：岱岳山水，特以雄伟胜，匪以奇巧胜，故称绝胜云。
　　峰石
