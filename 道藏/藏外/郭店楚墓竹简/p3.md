<!-- { "loadSidebar": true } -->
　　【简】子曰：苟有车，必见其辙；苟有衣，必见其敝；人苟有言，必闻其声；苟行之，必见其成。49《诗》云：“服之无怿。”◆
　　
　　【记】子曰：苟有车，必见其轼；苟有衣，必见其敝；人苟或言之，必闻其声；苟或行之，必见其成。《葛覃》曰：“服之无射。”（23）
　　
　　【简】子曰：私惠不怀德，君子不自留焉。《诗》云：“人之好我，示我周行。”◆
　　
　　【记】子曰：私惠不归德，君子不自留焉。《诗》云：“人之好我，示我周行。”（22）
　　
　　【简】子曰：唯君子能好其匹，小人岂能好其匹。故君子之友也42有向，其恶有方。此以迩者不惑，而远者不疑。《诗》云：“君子好逑。”◆
　　
　　【记】子曰：唯君子能好其正，小人毒其正。故君子之朋友有乡，其恶有方；是故迩者不惑，而远者不疑也。《诗》云：“君子好仇。”（22）
　　
　　【简】子曰：43轻绝贫贱，而重绝富贵，则好仁不坚，而恶恶不着也。人虽曰不利，吾弗信44也。《诗》云：“朋友攸摄，摄以威仪。”◆
　　
　　【记】子曰：轻绝贫贱，而重绝富贵，则好贤不坚，而恶恶不着也。人虽曰不利，吾不信也。《诗》云：“朋友攸摄，摄以威仪。”（21）
　　
　　【简】子曰：宋人有言曰：人而无恒，不可为45卜筮也。其古之遗言与龟筮犹弗知，而况于人乎《诗》云：“我龟既厌，不我告犹。”◆
　　
　　【记】子曰：南人有言曰：人而无恒，不可以为卜筮。古之遗言与龟筮犹不能知也，而况于人乎《诗》云：“我龟既厌，不我告犹。”《兑命》曰：“爵无及恶德，民立而正事。纯而祭祀，是为不敬；事烦则乱，事神则难。”《易》曰：“不恒其德，或承之羞。”“恒其德侦，妇人吉，夫子凶。”（25）
　　
　　【记】子言之曰：为上易事也，为下易知也，则刑不烦矣。（1）
　　
　　【记】子曰：小人溺于水，君子溺于口，大人溺于民，皆在其所亵也。夫水近于人而溺人，德易狎而难亲也，易以溺人。口费而烦，易出难悔，易以溺人。夫民闭于人，而有鄙心，可敬不可慢，易以溺人。故君子不可以不慎也。《大甲》曰：“毋越厥命以自覆也；若虞机张，往省括于厥度则释。《兑命》曰：惟口起羞，惟甲胄起兵，惟衣裳在笥，惟干戈省厥躬。《大甲》曰：“天作孽，可违也；自作孽，不可以逭。”《尹吉》曰：“惟尹躬天，见于西邑；夏自周有终，相亦惟终。”
　　鲁穆公问子思
　　
　　鲁穆公问于子思曰：“何如而可谓忠臣？”子思曰：“恒称其君之恶者，可谓忠臣矣。”公不悦，揖而退之。成孙弋见，公曰：“乡者吾问忠臣于子思，子思曰：‘恒称其君之恶者，可谓忠臣矣。’寡人惑焉，而未之得也。”成孙弋曰：“噫，善哉，言乎！夫为其君之故杀其身者，尝有之矣。恒称其君之恶，未之有也。夫为其[君]之故杀其身者，效禄爵者也。恒称 其君之恶者，远禄爵者[也]。为义而远禄爵，非子思，吾恶闻之矣。”
　　穷达以时
　　
　　有天有人，天人有分。察天人之分，而知所行矣。有其人，无其1世，虽贤弗行矣。苟有其世，何难之有哉？舜耕于厉山，陶埏2于河浒，立而为天子，遇尧也。邵繇衣胎盖，帽绖冢巾，3释板筑而佐天子，遇武丁也。吕望为臧棘津，战监门4棘地，行年七十而屠牛于朝歌，尊而为天子师，遇周文也。5管夷吾拘囚弃缚，释桎梏而为诸侯相，遇齐桓也。6百里奚馈五羊，为伯牧牛，释板==而为朝卿，遇秦穆。7 
　　
　　孙叔[敖]三斥恒思少司马，出而为令尹，遇楚庄也。8初韬晦，后名扬，非其德加。子胥前多功，后戮死，非其智9衰也。骥厄张山，骏穴于邵棘，非亡体壮也。穷四海，至千10里，遇造[父]故也。遇不遇，天也。动非为达也，故穷而不11怨，隐 非为名也，故莫之智而不吝。芷 兰 生 于 林 中，12不 为 人 莫嗅而不芳。无== ==，愈宝山石不为开，非 以 其善负己也。穷达以时，德行一也。誉毁在旁，听之弋母，缁白不厘。穷达以时，幽明不再。故君子敦于反己。
　　
　　五行
　　
　　【经1】五行：仁形于内谓之德之行，不形于内谓之行。义形于内谓之德之1行，不形于内谓之行。礼形于内谓之德之行，不形于内谓之2行。智形内谓之德之行，不形于内谓之行。圣形于内谓之德3之行，不形于内谓之（德之）行。[1]◆
　　
　　【经2】德之行五，和谓之德，四行和谓之善。善，人4道也。德，天道也。君子无中心之忧则无中心之智，无中心之智则无中心5之 悦 ，无中心之悦则不安，不安则不乐，不乐则无德。◆
　　
　　（君子无中心之忧则无中心之圣，无中心之圣则无中心之悦，无中心之悦则不安，不安则不乐，不乐则无德。）[2]
　　
　　【经3】五行皆形于内而时行6之，谓之君子。士有志于君子道，谓之志士。善弗为无近，德弗7志不成，智弗思不得。思不精不察，思不长不得，思不清[3]不形，[不形则不安]，不安[则]不乐，不乐8[则]无德。
　　
　　【经4】不仁，思不能清。不智，思不能长。[不仁不智]，未见君子，忧心9不能惙惙[4]；既见君子，心不能悦[5]。《诗》曰：“[未见君子，忧心惙惙]，亦既见之，亦既观之，我心则10悦。”此之谓也。
　　
　　不仁，思不能清。不圣，思不能轻。不仁不圣，未见君子，忧心不能忡忡；既见君子，心不能降。◆
　　
　　【经5】仁之思也清，精12则察，察则安，安则温，温则悦，悦则戚，戚则新（亲），新（亲）则爱，爱则玉色[6]，玉色则形，形则仁。◆13
　　
　　【经6】智之思也长，长则得，得则不忘，不忘则明，明则见贤人，见贤人则玉色，玉色则形，形14则智。◆
　　
　　【经7】圣之思也轻，轻则形，形则不忘，不忘则聪，聪则闻君子道，闻君子道则玉音，玉音则形，形15则圣。◆
　　
　　【说7】“圣之思也轻”。思也者，思天也；轻者尚矣。
　　
　　“轻则形”。形者，形其所思也。酉下子思轻于翟，路人如斩；酉下子见其如斩也，路人如流。言其思之轻也。
　　
　　“不忘则聪”。聪者，圣之藏于耳者也，犹孔子之闻轻者之鼓而得夏之庐也。
　　
　　“聪则闻君子道”。道者，天道也，闻君子道之志耳而知之也。
　　
　　“闻君子道则玉音”。□□□□□□而美者也，圣者闻志耳而知其所以为□者也。
　　
　　“玉音则形”。□□□□。
　　
　　“形则圣”。□□□□圣。
　　
　　【经8】“[鸤鸠在桑，其子七兮]。淑人君子，其仪一兮”。能为一，然后能为君子，慎其独也。◆16
　　
　　“[燕燕于飞，差池其羽。之子于归，远送于野]。瞻望弗及，泣涕如雨”。能差池其羽，然后能至哀。君子慎其17独也。◆
　　
　　【说8】“鸤鸠在桑”。直也。
　　
　　“其子七兮”。鸤鸠二子耳，曰七也，兴言也。
　　
　　“淑人君子，其仪一兮”。淑人者□，仪者义也。言其所以行之义之一心也。
　　
　　“能为一然后能为君子”。能为一者，言能以多为一；以多为一也者，言能以夫五为一也。
　　
　　“君子慎其独”。慎其独也者，言舍夫五而慎其心之谓也。独然后一，一也者，夫五为□心也，然后得之。一也，乃德已。德犹天也，天乃德已。
　　
　　“燕燕于飞，差池其羽”。燕燕，兴也，言其相送晦也。方其化，不在其羽矣。
　　
　　“之子于归，远送于野。瞻望弗及，泣涕如雨”。能差池其羽然后能至哀。言至也。差池者，言不在衰绖，不在衰绖也，然后能至哀。夫丧，正绖修领而哀杀矣，言至内者之不在外也。
　　
　　“是之谓独”。独也者，舍体也。
　　
　　【经9】君子之为善也，有与始，有与终也。君子之为德也，18有 与 始，无 与 终 也。
　　
　　【说9】“君子之为善也，有与始，有与终”。言与其体始与其体终也。
　　
　　“君子之为德也，有 与 始，无 与 终”。有与始者，言与其体始；无与终者，言舍其体而独其心也。
　　
　　【经10】金声而玉振之，有德者也。◆金声，善也；玉音，圣也。善，人19道也；德，天道也。唯有德者，然后能金声而玉振之。
　　
　　【说10】
　　
　　“金声而玉振之”。………
　　
　　………□□□由德重。善也者，有事焉者，可以刚柔多合为。故□善□□□。
　　
　　“德，天道也”。天道也者，己有弗为而美者也。
　　
　　“唯有德者然后能金声而玉振之”。金声而玉振之者，动□而□□形善于外，有德者之□。
　　
　　[【经11】 不聪不明，[不明不圣]，不圣不20智，不智不仁，不仁不安，不安不乐，不乐无德。◆[7]
　　
　　【说11】“不聪不明”，聪也者，圣之藏于耳者也；明也者，智之藏于目者也。聪，圣之始也；明，智之始也。故曰。
　　
　　“不聪明则不圣智”，圣智必由聪明。圣始天，智始人；圣为崇，智为广。
　　
　　“不智不仁”，不智所爱则何爱，言仁之乘智而行之。
　　
　　“不仁不安”，仁而能安，天道也。
　　
　　“不安不乐”，安也者，言与其体偕安也，安而后能乐。
　　
　　“不乐无德”，乐也者流体，机然忘塞，忘塞，德之至也，乐而后有德。
　　
　　【经12】不变不悦，不悦不戚，不戚不新（亲），不新（亲）不爱，不爱不仁[8]。◆
　　
　　【说12】“不变不悦”。变也者，勉也，仁气也。变而后能悦。
　　
　　“不悦不戚”。悦而后能戚所戚。
　　
　　“不戚不亲”。戚而后能亲之。
　　
　　“不亲不爱”。亲而后能爱之。
　　
　　“不爱不仁”。爱而后仁。
　　
　　【经13】不直不肆，不肆不果，不果21不简，不简不行，不行不义。◆
　　
　　【说13】“不直不肆”。直也者，直其中心也，义气也。直而后能肆。肆也者，终之者也；弗受于众人，受之于孟贲，未肆也。
　　
　　“不肆不果”，果也者，言其弗畏也，无介于心□也。
　　
　　“不果不简”，简也者，不以小害大，不以轻害重。
　　
　　“不简不行”，行也者，言其所行之□□□
　　
　　“不行不义”，□□□□[9]义也。
