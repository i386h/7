<!-- { "loadSidebar": true } -->
　　“君子从而事之”也者，犹颜子、子路之事孔子也。事之者，诚事之也。知而弗事，未可谓尊贤也。
　　
　　“前，王公之尊贤者也，后，士之尊贤者也。”直之也。
　　
　　【经25】耳目鼻口手足六者，心之所役也。心曰唯，莫敢不唯；[心曰][16]诺，莫敢不诺；[心曰]45进，莫敢不进；[心曰]后[17]，莫敢不后；[心曰]深，莫敢不深；[心曰]浅，莫敢不浅。和则同，同则善。◆46
　　
　　【说25】“耳目鼻口手足六者，心之所役也”，耳目者，悦声色者也；鼻口者，悦臭味者也；手足者，悦佚愉者也。心也者，悦仁义者也。此数体者皆有悦也，而六者为心役，何也？曰：心贵也。有天下之美声色于此，不义，则不听弗视也。有天下之美臭味于此，不义，则弗求弗食也。居而不间尊长者，不义，则弗为之矣。何居？曰：几不[胜] □，小不胜大，贱不胜贵也哉！故曰心之役也。耳目鼻口手足六者，人□□，[人]体之小者也。心，人□□，人体之大者也，故曰君也。
　　
　　“心曰唯，莫敢不唯”，心曰唯，耳目鼻口手足声貌色皆唯，是莫敢不唯也。诺亦然，退亦然。
　　
　　“心曰深，莫敢不深；心曰浅，莫敢不浅”，深者甚也，浅者不甚也，深浅有道矣。故父呼，口[含]食则吐之，手执业则投之，唯而不诺，走而不趋，是莫敢不深也。于兄则不如是其甚也，是莫敢不浅也。
　　
　　“和则同”，和也者，小体恋恋然不患于心也，和于仁义。仁义，心[也]。同者，与心若一也，□约也，同于仁[义]。仁义，心也，同则善耳。
　　
　　【经26】目而知之谓之进之。喻而知之，谓之进之。辟而知之，谓之进之[18]。47几而知之，天也。“上帝贤汝，毋贰尔心”，此之谓也。◆
　　
　　【说26】“目而知之，谓之进之”，弗目也，目则知之矣，知之则进耳。目之也者，比之也。“天监在下，有命既集”者也，天之监下也，集命焉耳。循草木之性，则有生焉，而无好恶。循禽兽之性，则有好恶焉，而无礼义焉。循人之性，则巍然知其好仁义也。不循其所以受命也，循之则得之矣，是目之已。故目万物之性而[知人]独有仁义也，进耳。“文王在上，于昭于天”，此之谓也。文王源耳目之性而知其好声色也，源鼻口之性而知其好臭味也，源手足之性而知其好佚愉也，源心之性则巍然知其好仁义也。故执之而弗失，亲之而弗离，故卓然见于天，着于天下，无他焉，目之也，故目人体而知其莫贵于仁义也，进耳。
　　
　　“譬而知之，谓之进之。”弗譬也，譬则知之矣，知之则进耳。譬丘之与山也，丘之所以不口名山者，不积也。舜有仁，我亦有仁，而不如舜之仁，不积也。舜有义，而我亦有义，而不如舜之义，不积也。譬比之而知吾所以不如舜，进耳。
　　
　　“喻而知之，谓之进之。”弗喻也，喻则知之矣，知之则进耳。喻之也者，自所小好喻乎所大好。“窈窕淑女，寤寐求之。”思色也。“求之弗得，寤寐思服。”言其急也。“优哉游哉，辗转反侧。”言其甚急也。如此其甚也，交诸父母之侧，为诸？明有死弗为之矣。交诸兄弟之侧，亦弗为也。交诸邦人之侧，亦弗为也。畏父兄，其杀畏人，礼也。由色喻于礼，进耳。
　　
　　“几而知之，天也。”几也者，赉数也。唯有天德者，然后几而知之。
　　
　　“上帝临汝，毋贰尔心。”上帝临汝，口几之也；毋贰尔心，俱几之也。
　　
　　【经27】天施诸其人，天也。其48人施诸人，狎[19]也。（其人施诸人，不得其人不为法。）◆
　　
　　【说27】“天生诸其人，天也。”天生诸其人也者，如文王者也。
　　
　　“其人施诸人”也者，如文王之施诸闳夭、散宜生也。
　　
　　“其人施诸人，不得其人不为法。”言所施之者，不得如散宜生、闳夭者也，则弗为法也矣。
　　
　　【经28】闻道[20]而悦者，好仁者也。闻道而畏者，好49义者也。闻道而恭者，好礼者也。闻道而乐者，好德者也。◆50
　　
　　【说28】“闻君子道而悦者，好仁者也。”道也者，天道也，言好仁者之闻君子道而以之其仁也，故能悦。悦也者，形也。
　　
　　“闻君子道而威，好义者也。”好义者之闻君子道而以之其义也，故能威。威也者，形也。
　　
　　“闻道而恭，好礼者也。”言好礼者之闻君子道而以之其礼也，故能恭。恭者，形也。
　　
　　“闻道而乐，有德者也。”道也者，天道也，言好德者之闻君子道而以夫五也为一也，故能乐，乐也者和，和者德也。
　　
　　附录《德圣》
　　四行成，善心起，四行形，圣气作；五行形，德心起，和谓之德，其要谓之一。其爱谓452之天，有之者谓之君子，五者一也。◆清浊者，德之[人]（居），德者清浊之渊，身调而神453过，谓之玄同。◆圣之{足音}然者，{言夜}然者，发挥而盈天下者。圣，天知也。知人454道曰知，知天道曰圣。圣者声也，圣者知，圣之知知天，其事化翟，其谓之圣者，取诸455声也，知天者有声。知其不化，智也；化而弗知，德矣；化而知之，叕也。道者、德者、一者、天者、君子者，其闭塞谓之德，其行谓之道，其贤口者口备口口口457口口，故曰奋然作矣。口至之者。……贤者以……经经者至率（素）至青（精）何以能为者……广……则……目为者有聪明焉不可……为者手足不用……不用焉……460口可以口度为者……度为者……知……461……坐而忘退聪明去知俞己而上同……462……姓者谓所受口口有厚薄，其之善同后为之，后之已高，所登愈高，463……其所受，受其有也，口口有也，不可以求得也。464
　　
　　
　　--------------------------------------------------------------------------------
　　
　　[1] 帛书本此段次序为仁、智、义、礼、圣。与竹简次序不同。 
　　
　　[2] 据帛书本补。 
　　
　　[3] 帛书作“轻”。 
　　
　　[4] 帛书作“精长”。 
　　
　　[5] 帛书此两句作“思不精长，不能悦”。 
　　
　　[6] 帛书以上几句补作“温则见君子道，见君子道则不忧，不忧则玉色”。玉色，《荀子法行》：“孔子曰：……夫玉者，君子比德焉。温润而泽，仁也；缜栗而理，知也；坚刚而不屈，义也；廉而不刿，行也；折而不挠，勇也；瑕适并见，情也。扣之，其声清扬而远闻，其止辍然，辞也。故虽有珉之雕雕，不若玉之章章。《诗》曰：‘言念君子，温其如玉。’此之谓也。” 
　　
　　[7] 帛书本此章在经十四“不远不敬”后。 
　　
　　[8] 帛书以上几句作“不恋不悦，不悦不戚，不戚不亲，不亲不爱，不爱不仁”。 
　　
　　[9] 浅野本补作“行而后能”义也。 
　　
　　[10] 浅野本补作质近者，“中”弗能“远，外不能”敬之。 
　　
　　[11] 帛书本经作“圣”，说作“义”，“圣”可能有误。 
　　
　　[12] 帛书本此句脱漏，但说中有“仁气，礼乐所由生也。言礼乐生于仁义………”等。 
　　
　　[13] 帛书本此句作“仁义，礼智之所由生也。” 
　　
　　[14] 此一大段帛书本在经二十一“以其外心与人交”之后。 
　　
　　[15] 帛书本作“恋恋” 
　　
　　[16] 据帛书本补，下同。 
　　
　　[17] 帛书本作“退”。 
　　
　　[18] 帛书本此两句次序相反。 
　　
　　[19] 帛书本作“人”。 
　　
　　[20] 帛书本作“君子道”。
　　
　　唐虞之道
　　
　　唐虞之道，禅而不传。尧舜之王，利天下而弗利也。禅而不传，圣之1盛也。利天下而弗利也，仁之至也。故昔贤仁圣者如此。身穷不贪，没2而弗利，穷仁矣。必正其身，然后正世，圣道备矣。故唐虞之道，禅3也。
　　
　　　　 夫圣人上事天，教民有尊也；下事地，教民有新（亲）也；时事山川，教民4有敬也；新（亲）事祖庙，教民孝也；太学之中，天子亲齿，教民弟也。先圣5与后圣，考后而甄先，教民大顺之道也。
　　
　　　　 尧舜之行，爱亲尊贤。爱6亲故孝，尊贤故禅。孝之方，爱天下之民。禅之传，世亡隐德。孝，仁之冕也。7禅，义之至也。六帝兴于古，咸由此也。爱亲忘贤，仁而未义也。尊贤8遗亲，义而未仁也。古者虞舜笃事瞽叟，乃戴其孝；忠事帝尧，乃戴其臣。9爱亲尊贤，虞舜其人也。禹治水，益治火，后稷治土，足民养生。夫唯10顺乎肌肤血气之情，养性命之正，安命而弗夭，养生而弗伤，知天下11之政者，能以天下禅矣。
　　
　　　　 古者尧之与舜也；闻舜孝，知其能养天下22之老也；闻舜弟，知其能事天下之长也；闻舜慈乎弟□□□知其能23为民主也。故其为瞽盲子也，甚孝；及其为尧臣也，甚忠；尧禅天下24而授之，南面而王天下，而甚君。故尧之禅乎舜也，如此也。古者圣人二十而25冠，三十而有家，五十而治天下，七十而致政，四肢倦惰，耳目聪明衰，禅天下而26授贤，退而养其生。此以知其弗利了。
　　
　　　　 《虞诗》曰：“大明不出，万物皆暗。圣27者不在上，天下必坏。”治之至，养不肖。乱之至，灭贤。仁者为此进，28明礼、畏守、乐逊，民教也。咎繇内用五刑，出载兵革，罪轻法也，虞12用威，夏用戈，征不服也。爱而征之，虞夏之治也。禅而不传恒绝，夏13始也。
　　
　　　　 古者尧生为天子而有天下，圣以遇命，仁以逢时，未尝遇贤。虽14并于大时，神明将从，天地佑之。纵仁圣可与，时弗可及矣。夫古者15舜居于草茅之中而不忧，身为天子而不骄。居草茅之中而不忧，知命16也。身为天子而不骄，不专也。求乎大人之兴，美也。今之戴于德者，微17年不戴，君民而不骄，卒王天下而不疑。方在下位，不以匹夫为18轻；及其有天下也，不以天下为重。有天下弗能益，无天下弗能损。极仁19之至，利天下而弗利也。禅也者，上德授贤之谓也。上德则天下有君而20世明，授贤则民兴效而化乎道。不禅而能化民者，自生民未之有也，21如此也。
　　
　　
