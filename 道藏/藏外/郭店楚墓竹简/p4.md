<!-- { "loadSidebar": true } -->
　　
　　【经14】不远不敬，不敬不严，不严不尊，不尊不恭，不恭无礼。◆
　　
　　【说14】“不远不敬”。远心也者，礼气也。质近者，□弗能□，□□□敬之[10]。 远者，动敬心，作敬心者也。左麾而右饭之，未得敬□□□
　　
　　“不敬不严”，严犹==，==者，敬之积者也。
　　
　　“不严不尊”，严而后己尊。
　　
　　“不尊不恭”，恭也者，[用上]敬下也。恭而后礼也，有以礼气也。
　　
　　【经15】未尝22闻君子道，谓之不聪。未尝见贤人，谓之不明。闻君子道而不知23其君子道也，谓之不圣。见贤人而不知其有德也，谓之不智。◆
　　
　　【说15】“未尝闻君子道，谓之不聪。”同此闻也，独不色然于君子道，故谓之不聪。
　　
　　“未尝见贤人，谓之不明。”同此见也，独不色贤人，故谓之不明。
　　
　　“闻君子道而不知其君子道也，谓之不圣。”闻君子道而不色然，而不知其天之道也，谓之不圣。
　　
　　“见贤人而不知其有德也，谓之不智。”见贤人而不色然，不知其所以为之，故谓之不智。
　　
　　【经16】见而知之，智也。闻而知之，圣也。明明，智也。虩虩，圣也。“明明在下，虩虩26在上”，此之谓也。◆
　　
　　【说16】“闻而知之，圣也。”闻之而遂知其天之道也，圣也。
　　
　　“见而知之，智也。”见之而遂知其所以为之，口口智也。
　　
　　“明明，智也。”智也者，由所见知所不见也。
　　
　　“虩虩，圣也。”口口言口口口口口口口口口。
　　
　　“明明在下，赫赫在上，此之谓也。”明者始在下，赫者始在上，口口口口口谓圣智也。
　　
　　【经17】闻君子道，聪也。闻而知之，圣也。圣人知天道也。知而行之，义也[11]。行之而时，德也。见贤人，明也。见而知之，27智也。知而安之，仁也。安而敬之，礼也。圣[12]，智礼乐之所由生也，五行之所和也。和则乐，乐则有德，有德则邦家兴。文王之见也如此。“文29王在上也，于昭于天”，此之谓也。◆
　　
　　【说17】“闻君子道，聪也。”同此闻也，独色然辩于君子道，（道者）聪也，聪也者，圣之藏于耳者也。
　　
　　“闻而知之，圣也。”闻之而遂知其天之道也，是圣矣。
　　
　　“圣人知天之道。”道者，所道也。
　　
　　“知而行之，义也。”知君子之所道而摋然行之，义气也。
　　
　　“行之而时，德也。”时者，和也；和也者，惠德也。
　　
　　“见贤人，明也。”同此见也，独色然辩于贤人，明也。明也者，智之藏于目者，明则见贤人。
　　
　　“贤人见而知之，智也。”曰：何居？孰休烝此而遂得之，是智也。
　　
　　“智而行之，仁也。”知君子所道而媆然安之者，仁气也。
　　
　　“[行]（安）而敬之，礼也。”既安之矣，而又愀愀然而敬之者，礼气也。口口口口天道口。
　　
　　“仁气，礼乐所由生也。”言礼乐之生于仁义口口口口口口。
　　
　　“五行之所和，和则乐。”和者，有犹五声之和也。乐者，言其流体也，机然忘塞也。忘塞，德之至也。
　　
　　“乐而后有德，有德而国家兴。”国家兴者，言天下之兴仁义也，言其口口乐也。
　　
　　“文王在上，于昭于天，此之谓也。”言大德备成矣。
　　
　　【经18】见而知之，智也。知而安之，仁也。安30而行之，义也。行而敬之，礼也。仁，义礼所由生也[13]，四行之所和也。和31则同，同则善。◆
　　
　　【说18】“见而知之，智也。”见者，口也；智者，言由所见知所不见也。
　　
　　“知而安之，仁也。”知君子所道而媆然安之者，仁气也。
　　
　　“安而行之，义也。”既安之矣，而摋然行之，义气也。
　　
　　“行而敬之，礼也。”既行之矣，又愀愀然敬之者，礼气也。
　　
　　所安所行所敬，人道也。
　　
　　“仁（知）[义]，礼[智]所由生也。”言礼智生于仁义也。
　　
　　“四行之所和。”言和仁义也。
　　
　　“和则同。”和者，有犹五声之和也。同者，守约也，与心若一也，言舍夫四也，而四者同于善心也。同，善之至也。
　　
　　“同则善矣。”口口口口口口口人行之大，大者，人行之口然者也。《世子》曰：人有恒道，达口口口。[14]
　　
　　【经19】颜色容貌温变[15]也。以其中心与人交悦也，中心悦焉。迁32于兄弟，戚也。戚而信之，新（亲）也。新（亲）而笃之，爱也。爱父，其继爱人，仁也。◆
　　
　　【说19】“颜色容貌恋恋也”，恋恋也者，勉勉也，逊逊也，能行恋恋者也。能行恋恋者，□□心悦，心悦然后颜色容貌温，以悦恋也。
　　
　　“以其中心与人交悦也”，毂毂□□□□□□……
　　
　　“中心悦焉”，……是□悦已。人无悦心也者，弗迁于兄弟也。
　　
　　“迁于兄弟，戚也”，言迁其悦心于兄弟而能戚也。兄弟不相能者，非无所用悦心也，弗迁于兄弟也。
　　
　　“戚而信之，亲也”，言信其[体]也。剐尔四体，予汝天下，弗为也。剐汝兄弟，予汝天下，弗迷也；是信之已。信其[体]而后能相亲也。
　　
　　“亲而笃之，爱也”，笃之者厚，厚亲而后能相爱也。
　　
　　“爱父，其杀爱人，仁也”，言爱父而后及人也。爱父而杀其邻之子，未可谓仁也。
　　
　　【经20】中心33辩然而正行之，直也。直而遂之，肆也。肆而不畏强御，果也。不34以小道害大道，简也。有大罪而大诛之，行也。贵贵，其等尊贤，义也。◆35
　　
　　【说20】“中心辩然而正行之，直也”，有天下美食于此，吁嗟而予之，中心弗迷也。恶吁嗟而不受吁嗟，正行之，直也。
　　
　　“直而遂之，肆也”， 肆者，遂直者也。直者，□贵□□□□□□□□□□肆也。
　　
　　“肆[而]弗畏强御，果也”，强御者，勇力也，谓□□□□□□□□□之以□□□，无介于心，果也。
　　
　　“不以小道害大道，简也”，简也者，不以小爱害大爱，不以小义害大义也。见其生也，不食其死也，祭亲执诛，简也。
　　
　　“有大罪而大诛之，行也”，无罪而杀人，有死弗为之矣；然而大诛之者，知所以诛人之道而[行]焉，故谓之行。
　　
　　“贵贵，其等尊贤，义也”，贵贵者，贵众贵也。贤贤，长长，亲亲，爵爵，选贵者无私焉。其等尊贤，义也。尊贤者，言等贤者也，言选贤者也，言加诸上位。此非以其贵也，此其义也。贵贵而不尊贤，未可谓义也。
　　
　　【经21】以其外心与人交，远也。远而庄之，敬也。敬而不懈，严也。严而畏36之，尊也。尊而不骄，恭也。恭而博交，礼也。◆
　　
　　【说21】“以其外心与人交，远也。”外心者，非有他心也。同此心也，而有谓外心也，而有谓中心。中心者，媆然者；外心者也，其==廓然者也，言此心交远者也。
　　
　　“远而庄之，敬也。”敬者，口口口口口口。
　　
　　“敬而不懈，严也。”严者，敬之不懈者，口之积者也，是厌口口口口口口
　　
　　“严而威之，尊也。”口之又从而畏忌之，则夫间何由至乎哉？是必尊矣。
　　
　　“尊而不骄，恭也。”言尊而不有口口已事君与师长者，弗谓恭矣。故厮役人之道口口恭焉。恭生于尊者也。
　　
　　“恭而博交，礼也。”博者，辩也，言其能柏（？）然后礼也。
　　
　　【经22】不简，不行。不匿，不察37于道。有大罪而大诛38之，简也。有小罪而赦之，匿也。有大罪而弗大38诛也，不[行]也。有小罪而弗赦也，不察于道也。◆
　　
　　【说22】“不简不行。”简也，简则行矣。
　　
　　“不匿，不辨于道。”匿者，言人行小而轸者也。小而实大，大之口者也。《世子》曰：“知轸之为轸也，斯公然得矣。”轸者，多也；公然者，心道也。不周于匿者，不辨于道也。
　　
　　“有大罪而大诛之，简；有小罪而赦之，匿也。有大罪而弗口诛，不行也。有小罪而弗赦，不辨于道也。
　　
　　【经23】简之为言犹练39也，大而晏者也。匿之为言也犹匿匿也，小而防者也。简，义之方也。匿，40仁之方也。强，义之方。柔，仁之方也。“不竞不浗，不刚不柔”，此之谓41也。◆
　　
　　【说23】“简为言，犹衡也，大而罕者。”直之也。
　　
　　“匿为言也，犹匿慝，小而轸者。”直之也。
　　
　　“简，义之方也；匿，仁之方也。”言仁义之用心之所以异也。义之尽，简也；仁之尽，匿。大义加大者大仁加小者，故义取简而仁取匿。
　　
　　“《诗》云：不竟不求浗，不刚不柔，此之谓也。”竟者强也，浗者急也，非强之也，非急之也，非刚之也，非柔之也，言无所争焉也。此之谓者，言仁义之和也。
　　
　　【经24】君子集大成。能进之，为君子，弗能进也，各止于其里。大而42晏者，能有取焉。小而轸者，能有取焉。胥肤肤达诸君子道，谓之贤者。君43子知而举之，谓之尊贤；知而事之，谓之尊贤者也。前，王公之尊贤者也；后，士之尊贤者也。◆
　　
　　【说24】“君子集大成。”成也者，犹造之也，犹具之也。大成也者，金声玉振之也。唯金声而玉振之者，然后己仁而以人仁，己义而以人义。大成至矣，神耳矣！人以为弗可为也，无由至焉耳，而不然。
　　
　　“能进之，为君子，弗能进，各止于其里。”能进端，能充端，则为君子耳矣。弗能进，各各止于其里。不藏欲害人，仁之理也；不受吁嗟者，义之理也。弗能进也，则各止于其里耳矣。充其不[藏]欲害人之心，而仁覆四海；充其不受吁嗟之心，而义襄天下。仁覆四海，义襄天下，而诚由中心行之，亦君子已！
　　
　　“大而晏者，能有取焉。”大而晏者，言义也，能有取焉也者，能行之也。
　　
　　“小而轸者，能有取焉。”小而轸者，言仁也；能有取焉者也，能行之也。
　　
　　“胥肤肤达诸君子道，谓之贤。”胥肤肤也者，言其达于君子道也。能仁义而遂达于君子道，谓之贤也。
　　
　　“君子知而举之，谓之尊贤。”君子知而举之者，犹尧之举舜，商汤之举伊尹也。举之也者，诚举之也。知而弗举，未可谓尊贤。
　　
