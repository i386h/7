<!-- { "loadSidebar": true } -->

玄要篇
　　仿古二章

　　元始祖气，朴朴昏昏。元含无朕，始浑无名。混沌一破，太乙吐萌。两仪合德，日月晦明。乾交坤变，坤索乾成。异名同出，一本共根。内外虚实，刚柔平均。阴阳壁理，变化分形。真精真气，恍惚杳冥。坎离颠倒，运施五行。既济生神，未济死临。仙道谨守，鬼道邪倾。人希天道，速避鬼门。由仙希天，道杰长存。

　　天地大道，含和抱中。玄玄之祖，妙妙之宗。玄妙贯通，劈破鸿蒙。窍门橐龠，朱雀烧空。庚方月现，西南得朋。笑倾玄酒，宴饮黄中。二八成就，乌兔混融。神光默默，黄屋玄翁。巽风鼓吹，满鼎霞红。水火进退，朝屯暮蒙。子午运用，卯酉无功。十月数足。卦象翻终。了命功全，纯阳气冲。神几妙用，道法无穷。

　　上天梯

　　大元飘蓬客，拂拂髯如戟。一曲上天梯，可当飞空锡。回思访道初，不转心如石。弃官游海岳，辛苦寻丹秘。辞我亡亲墓，乡山留不得。别我中年妇，出门天始白。舍我卯角儿，掉头离火宅。人所难毕者，行人已做毕。人所难割者，行人皆能割。欲证长生果，冲举乘仙鹤。后天培养坚，两足迈于役。悠悠催我心，流年驹过隙。翘首终南山，对天三叹息。天降火龙师，玄音参一一。知我内丹成，不讲筑基业。赐我外丹功，可怜谆告切。炼己忘世情，采药按时节。先天无斤两。火候无交策。只将老嫩分，但把文武别。纯以真意求，刀圭难缕晰。十月抱元胎，九年加面壁。换鼎复生孙，骑龙起霹雳。天地坏有时，仙翁寿无极！

　　亲口诀

　　圣师亲口诀，名方万古遗。传与世间人，能有几人知！衣破用布补，树衰以土培。人损将何补，阴阳造化机。取将坎中丹，金花露一枝。庆云开天际，祥光塞死基。归已昏昏默，如醉亦如痴。大丹如黍米，脱壳镇无为。优游天地廓，万象掌中珠。人能服此药，寿与天地齐。卯若不延寿，吾言皆是非。

　　答永乐皇帝

　　天机不肯轻轻泄，犹恐当今欠猛烈。千磨万难费辛勤。吾今传与天地脉。皇帝寻我问金丹，祖师留下长生诀。长生之诀诀何如？道充德盛即良图。节欲澄心澹神虑，神仙那有异功夫！此下又有五言一首："金丹重一斤，闭目静存神。只在家中取，何劳向外寻。炼成离女汞，吞尽坎男精。金丹并火候，口口是元音。"

　　道情歌

　　道情非是等闲情，既识天机不可轻。先把世情齐放下，次将道理细研精。未炼还丹先炼性，未修大药且修心。心修自然丹信至，性浦自然药材生。药材生，紧加功，雷声隐隐震虚空。电光灼处寻真种，风信来时觅本宗。霞光万道笼金鼎，紫云千丈罩天门。若还到此休惊怕。稳把元神守洞门。如猫捕鼠兔逢鹰，急急着力又加勤。万般殿员象皆非类，一颗红光是至真。此个红光是眷意，其中有若明窗尘。中悬一点先天药，远似葡萄近似金。到此全凭要谨慎，丝毫念起丧天真。待他一点自归伏，身中化作四时春。一片白云香一阵，一番雨过一番新。终日绵绵如醉汉，悠悠只等洞中眷。遍体阴精都剥尽，化作纯阳一块金。此时气绝如小死，打成一片是全真。到此功成才了当。却来尘世积功勋。行满功成天命诏，阳神出现了真灵。此言休向非人说，不逢达者莫轻论。其中切切通玄理，此真之外更无真。收拾行襄牢封固，他日成功可印心。可印心，五十二句要君寻。若有虚言遭天谴，说与非人鞭丧身！

　　炼铅歌

　　炼铅之法何人晓？得此便为真仙了。痛嗟老大无觅处，遍游五湖及三岛。六十七岁入终南，得遇真人传至宝。真铅生于天地先，何用金石与木草！炼之九九功若成，否买之内生金宝。金骨一根动天地，二八调和生美形。美形才生居土釜，须要念念牢封固。一阳火起要温养，二阳火起有神功，若到三阳开泰卦，腾腾猛火烧虚空。退尽阴符生灵质，灵质才生天地毕。若还亏损再调和，再居土釜生灵质。五千四百全其数，方尽炼铅真妙趣。嘱语后来同志者，莫将炼铅看容易。

　　先天一气歌

　　生来本是先天杰，隐在形山人难遇。分明说破君须记，一弦春水包形势。下口将来入口吞，十二雷门都惊惧。醉兮醉兮复醉今，丹田春透红如玉。蟠桃漫饮瓮头香，巽风鼓动元和气。阴魔战退一腔春，神号鬼哭翻天地。功完行满足三千，乘鸾跨鹤仙飞去。

　　铅火歌

　　大药之生有时节，亥本子初五半夜。精神相嫡仑光华，恍恍惚惚生明月。媾罢流下喷泡然，一阳来复休轻泄。急须闭住太玄关，火逼药过尾闾穴。采时用目守泥丸，垂下左上且凝歇。谓之瞻理脑升玄，右边放下复起折。六六数毕药生乾，阳极阴生往右迁。须开关门以退火，目光下瞩守坤田。右上左下才凝住，二八数了一周天。此是天然真火候。自然升降白抽添。也无弦望与晦朔，也无沐浴共长篇。异名扫除譬喻扫，只斯两句是真诠。

　　了道歌

　　神不外游精不泄。气不耗散灵芽植。五行四象入中宫，何虑金丹不自结。内有真神外有应，满目空花降白雪。一阳来复亥子交，当中现出团圆月。急忙下手用功夫，金逢望远不堪摘。呼吸运起玄关火，青天劈破鸿氵蒙裂。黄河逆转上昆仑，九窍三关都透辟。化为琼浆吞入腹，哑子吃蜜难分说。到此功程要谨慎，采取沐浴按时节。二品阴阳物类同，两般内外火符别。灵药得来片晌时，温养还须十个月。老成更要过三年，三三如九面丹避。丹成长啸出山去，隐显立功着化迹。上帝闻名下紫书，诏我朝天飞空碧。后人依此用勤修，便是三清会上客。

　　打坐歌

　　初打坐，学参禅，这个消息在玄关。秘秘绵绵调呼吸，一阴一阳眉内煎。性要悟，命要传，休将火候当等闲。闭目观心守本命，清净无为是根源。百日内，见应验，坎中一点往上翻。黄婆其间为媒灼，婴儿姹女两团圆。美不尽，对谁言，浑身上下气冲天。这个消息谁知道，哑子做梦不能言。急下手。采先天，灵药一点透三关。丹田直上泥丸顶，降下重楼大中元。水火既济真铅汞，若非戊己不成丹。必要死，命要坚，神光照耀遍三千。无影树下金鸡叫，半夜三更现红莲。冬至一阳来复始。霹虏一声震动天。龙又叫，虎又欢，仙乐齐鸣非等闲。恍恍惚惚存有无。无穷造化在其间。玄中妙，妙中玄，河车搬运过三关。天地交泰万物生，日饮甘露似蜜甜。仙是佛。佛是仙，一性圆明不二般。三教原来是一家，饥则吃饭四则眠。假烧香，拜参禅，岂知大道在目前！昏迷吃斋错过了。一失人身万动难。愚迷妄想西天路，瞎汉夜走入深山。元机妙，非等闲，漏泄天机罪如山。四正理。着意参，打破玄关妙通玄。子午卯酉不断夜，早拜明师结成丹。有人识得真铅汞，便是长生不老仙。行一日，一日坚，莫把修行眼下观。二年九载功成就，炼成一粒紫金丹。要知此歌何人作，清虚道人三丰仙。

　　道要秘诀歌

　　道要歌，道要歌，不知道要必遭魔。看玄关，调真息，知斯二要修行毕。以元神，入气海，神气交融默默时，使得一玄真主宰。将元气，入黄庭，气神和合昏昏际，又得一玄最圆明。一玄妙，一玄窍，有欲观窍无观妙。两者玄玄是真机，异名同出谁知道。看玄关，无他诀，先从窍内调真息。神恬气静极自然，妙自无生现太极。古仙翁，多半语，恐泄真机不妄举。或言有定在中央。或言无定自领取。到而今，我尽言，此在有定无定间。有定曰窍无曰妙，老君所说玄又玄。指分明，度有情，留与吾门作赏音。遇而不修为下鬼，为圣为凡随乎人。初下手，最难行，离了散乱又昏沉。大上人，有真学，必将神气分清浊。先天神今最清明，后天神兮乃浊物。扫除浊物守清明，闭塞三宝居灵谷。这灵谷。即窍儿，窍中调息要深思。一息去，一息来，息息相依时相偎。幽幽细细无人觉，神气团冲九窍开。照此行持得窍妙，昏沉散乱从何来？

　　大道歌

　　君今洗耳听吾言，道有先天与后天。后天渣质为无用，先天一点号真铅。昧真铅。迷本性，此是修行第一病。玉清殿上少人行。吾今指破神仙境。命要传，性要悟，入圣超凡由汝做。静功悟性动取药，内有龟蛇颠倒缩。一阳发动便行功，斡转天关须猛烈。阴生在午阳坎中，卯酉行特要从容。斗柄拨轮来紫府，笑迎他子客黄公。黄婆宫中会姹女，姹女婴儿自相配。要筑基，须炼已，炼纯熟，明采取。蒙师指我一段功，先将九窍关门通。九窍原在尾闾穴，先从脚底涌泉冲。涌泉冲起渐至膝，膝下功夫须着力。释氏即此号芦芽，又如虫行义如刺。过膝徐徐至尾闾，有如硬物来相抵。方行最上一切功，三段功夫有口诀。从此三关一攒开，泥丸顶上转将来。金锁关穿下鹊桥，重楼十二真奇哉！重楼即名绛宫室。绛宫黄庭有端的。黄庭一室须要精，精在中间一点灵。切莫糊涂为隐秘，黄庭便是真玄关。不识玄关端的处，真铅来来何处安？君不见《悟真》诗，须凭玄牝立根基。真精既返黄金空，一颗明珠永不离。又不见《参同》书：状似蓬壶比不诬。下闭称无上闭有，两孔穴法气相须。从今讲道谈玄理，除此为之都是虚。关巳开，功己积，制剑要明真消息。莫邪尚且铁为之，何况我剑本来直。天为炉，地为冶，金水相停切莫野。子午行功要铸成，能刚能柔能取舍。剑已全，采真铅，采取鸿氵蒙未判先。若还来得后天气，只是将他命却延。二七时，有真机，神州赤县当求之。法财两用若求得，就好切思细详别。粉红云，野鸡色，唇若涂朱肤似雪。聪明智慧性温良，神光漆珠发纯黑。气清视正步行端，方用中间算年月。五千四百生黄道，杳杳冥冥生恍惚。依时采取定浮沉。不可毫厘令过越。此际须明三日弦，妙在西方庚辛白。慧剑灵，内心诚，敲竹相通始鼓琴。天梯宜用不可缺，密密深机那个能！海底巨鳌休乱钓，恐惊去了不回程。炉莫损，候要别，采过后天延岁月。一个时辰分六候，只于二候金丹就，尚除四候有神功，妙在心传难泄漏。真铅来，发神火，西到东来先觅我。运我真汞一点红，相迎相迈成一颗。过三关，升泥丸，下得重楼大厂寒。义不痴，又不慧，又不醒兮又不醉。若非遍体使精神，怎得夫妻成匹配？丹既定，心暮辛，屯蒙两卦朝昏应。也知沐浴在其中，卯酉之时不宜进。守城垣，罢战功，增得灵砂满鼎红。如斯十月功夫足，器皿丹房一撒空。入深山，抱元一，万事俱空不费力。寒暑饥劳不可侵，巍巍九载面墙壁。朝来北海暮瀛洲，忽然功行齐完日。水府三官算寿年，一封丹书下瑶天，青鸾白鹤舞脯翻。直至通明封拜罢，永作长生不老仙。

　　真橐龠歌

