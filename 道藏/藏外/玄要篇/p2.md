<!-- { "loadSidebar": true } -->
　　休言大道无为作，底事房中弄橐龠？欲时不动片时闲。紫气红光乱灼灼。青龙喜，白虎恶，青龙缠定乌龟壳。两条正气透天宫，决然上有三清阁。阁内分明有玉池，中有长生不死药。依时下手采将来，服了蓬莱受快乐。

　　玄关一窍歌

　　玄关一窍通真诀，乾坤辟破蓬壶阔。黄庭有个元翁客，抱琴待守天边月。二水清兮三水浊，金花开时兑头缺。峨眉山上紫霞飞，霞飞化了红炉雪。龙吟逼，虎啸迫，灵龟吸尽金乌血。骑龙挂剑醉归家，运转三关朝北阙。

　　炼铅诀

　　太上道，复重宣，抉破先天与后天。只论铅生于癸后，不言阳产于癸先。拴意马，锁心猿，无杂念，意须专。断却贪嗔三毒灭，剿除爱欲五贼潜。华池水，上谷泉，古人用此润三田。若知返本延年药，须是还丹续命铅。出北海，走西川，施匠手，种金莲。生擒虎髓炉中炼，活捉龟精鼎内煎。先天气，太素烟，醍醐一灌驻容颜。得了任他寒暑变，服之跳出生死关。寻酋经，觅初弦，吾今指出妙中元。水火既济交一遍，阴阳会合数三千。到彼岸，不须船，灭虑除情绝妄缘。静静清清看命宝，昏昏默默守胎仙。受辛苦，二三年，阳神出现圣功圆。养火无虞全造化，长生不老寿同天。

　　金丹歌

　　金丹一粒重一斤，世人知得永长生。筑基扫尽尘间事，炼己只是养元神。黄庭土釜先天汞，万虑皆空绝世情。离了己身不是道，执着己身也是空。我今泄漏天机理，说与学道诸英雄。目前现有长生路，千万凡夫迷本宗。扫尽灵台无一念，身闲清静运玄功。呼吸虚无神守舍，百脉归源如水清。身中自有真铅现，一颗红光似月明。玄关往来无定位，阴阳升降有时辰。年中取月月取日，中秋现出月光轮。三旬只在家里坐，时刻不离紫微星。南面对观北斗柄，正是日午打二更。西北安炉炼灵药，东商立鼎法神功。鼎炉相对真做手，慧剑挂在水晶宫。黄婆勾引为媒娉，灵龟火炉深更深。醍醐灌顶真橐龠，采取先天一气真。一息一纽天谷穴，河车搬运上昆仑。过了鹊桥入华池，降下重楼十二层。尾闾夹脊三关过，金公归舍大黄庭。铅来投汞猫捕鼠，汞去投铅兔见鹰。九转神丹大金鼎，十月胎完造化成。寒暑不知真造化，体变纯阳是真金。尘中积行三千满，白日飞升朝玉京。

　　金液还丹破迷歌

　　还丹诀，还丹诀，吾今仔细与君说。劳门小本路三千，除此金丹都是僻。万般渣质皆非小，真阴真阳正栽接。阴阳交。铅汞接，婴儿姹女空中烈。龙虎上下转升腾，海底灵龟弄星月。长黄芽，飞白雪，水中金露先天诀。真黄婆，真橐龠，金丹就是长生药。先筑基，后进药，百日工夫牢抱着。若追二气归黄道，三家相见仙胎结。性要炼，命要接，休在人间虚岁月。若将铅汞归真土，添汞拙铅永不灭。乌八两，兔半斤，二物同入戊己村。两头武，中间文，四象擒来一处烹。十月功勤火候足，纯阳炼就寿无穷。换鼎移胎三五载，九年面壁出阳神。玄是祖，牝是宗，先天先地万般根。点开透地通天眼，斡转天关斗逆行。窍要开，气自通，雷转斗柄声正轰。海底云汲龙翻浪，泥丸风生虎啸声。若会阴阳颠倒法，乾坤造化立时成。讲《悟真》，说《参同》，此理原来是一宗。此药虽从房中得，金丹大药事不同。饶服杰，空炼精，闭尾闾，望飞升，不得金丹总不成。鸟兽类，知全形，龟纳鼻息能调气，鹿运尾闾亦炼精。又有鹤胎常稳抱，夜伴云松静养神。畜生到有千年寿，为人反不悟长生。遍世人，贪利名，不怕阎罗鬼簿情。人有生灭畜有死，三才气断鬼为邻。先天药，后天药，此是阴阳真妙物。先天药，能超脱，后天药，延命壳。世人若会栽接机，长生不死还大觉。性要修，命要全，来得先天种泥丸。童儿修，精气全，静里一杰可升天。只有无为身不破，才是修真大罗仙。幼年间，丧元阳，半路出家性颠狂。乾爻走入坤爻照，变成离卦内虚张。取将坎位中心实，返本还原复作阳。真水火，配阴阳，世人莫要乱思量。饶你无为空打坐，不免亡身葬北邙。习静功，守中黄，到老差殊枉一场。纵然明了真如性，阴魄投胎入鬼乡。延命药，返魂浆，金丹就是药中正。若将一粒吞归腹，返老还童寿命长。又休妻，又绝粮，持斋说法往西方。任你旁门千万法，除斯同类总成狂。我把天机都泄漏，还丹端的是仙方。累代神仙从此得，脱离尘世上天堂。我劝后来学道者，休听邪师说短长。若得口诀金丹药，延年住世寿无疆。以此修出长生路，报答师恩谢上苍。着斯诀，作慈航，行满功圆感玉皇。破迷金液谁人作？万古流传元化张。

　　龙虎还丹指迷歌二首

　　饶君到处问仙梯，一阳初动始称奇。水淹昆仑翻碧海，虎啸岩头是祖基。直指逍遥捷径处，一轮明月照须弥。水中虎，火中龙，八卦五行显耀中。捉得龙兮生紫雾，伏了虎兮金花露。二象何缘立道根？只因久假曹溪路。男配女，阴配阳，交媾分明战一场。戊己土，作黄房，神气清兮是药王。炼得紫金丹粒就，跨鹤乘鸾朝玉皇。

　　虎藏碧海伴儿眠，龙自扶桑日里旋。待等一阳春意动，虎放金光龙吐涎。腰悬宝剑收龙雾，虎见龙归自共潜。二物相随归戊已，一炉真火慢烹煎。子至年，火候严，卯酉加临莫放闲。吞祖气，啖琼浆，色内真空那个详！炼之只在生身处，十殿冥王共此方。速顿悟，莫痴贪，休道老人说异端。饶尔翻谈三藏法，不悟无生也是闲。打破这个铁馒头，自在逍遥亿万年。

　　注《九皇丹经》三月生魂金丹三还一返歌

　　一月一月，都是少莲花里真精血。不须安炉立鼎，只用无为抽彻。也不候两弦气到，候只候印堂星阙。也不候八两半斤为活子，候只候五千四百正当月。不用神交与体隔，只用上呼下吸两○说。一来浑身暖，二来囟门彻，三来天目开，便见大千世界，此等效验处方,是生胞生胎生魂的的来.分付修仙子,须向云中跨鹤,切莫沙土中埋。

　　注《九皇丹经》四月生魄金丹四还二返歌

　　老祖名为降魔护道祖，贯通七魄制于酉。酉内有真金，金能保长生。帝真魄命元，从此妙元元。洞房花烛夜，对境忘情耶。嗒哩口耶，口摩哩耶，金咤木咤口它喃口耶，口奄，似我也，似我也，南无般若波罗密耶。

　　注《九皇丹经》七月开心七窍金丹七还五返歌

　　道君坐太微，降生大天尊。垂此真法语，引人上玉清。一个字诀，七个月象形。左二右三名为五，太极浑然有五灵。五灵方得七窍开，须把天目运此来。叫人修真的的是，穿破机关上琼台。

　　注《九皇丹经》十月形神坚固金丹十还歌

　　弄玉仙姑吹玉箫，声声吹入元关窍，此窍名为天地根。先天足来百景自生神，八景生了二十四诸天，九窍自通灵。圣胎原借真一杰，王母瑶池泛金液，莲花心。心心合着黄芽，生香在里锦乾坤。夺得真香妙氤氲，保我劫劫常存。自从纯阳道祖一泄此，万世贤良细用心。蓬莱岛，当留名，瀛洲会。须效许真对，白日间拨宅飞升。三年今日苦叮吁，但愿人人俱有寿，阳合元根。

　　固漏歌

　　说玄妙，讲玄妙。运精神，转九窍，三关八门都撞倒。闭敢房，修丹灶厂休将六贼来喧闹。主人翁，哈哈笑，守住黄庭。傲要。婴儿来，姥女叭两家一处成玄妙。绪金丹，怀中抱，浑身，一片霞光照。坐丹田，清虚号，紫气红光常晃耀，上至须弥泥丸"，下至涌泉彻幽奥。七宝池内将宝盗，杂精杂气都不要。琼枝玉蕊金花新，珊瑚玛瑙车王渠造。固漏身，固漏窍，不漏铛，固漏攀，十二重楼都开导，七经八脉合三焦，百骸四体皆征效。大肠周，小肠烁，上下鹊桥平稳趋。赵州桥上去饮茶，甘河里边听大叫。大运通，小运到，三家相见阿欢乐。我把一身固漏坚，万载千秋无老少。

　　赞曰：固漏形躯炼太阳，精杰神全守中黄。铅汞熬煎成至宝，金丹一粒放毫光。婴儿显象长相守，与天同寿免无常。有人学得《固漏歌》，便是长生不老方。

　　后了道歌

　　混世虫，混世界，终日混，无宁奈。真孔窍，人不解，寻得着，真门在。莫人吝，莫人爱，无人嫌，无人怪。不参禅，不礼拜，不打坐，懒受戒。走天涯，看世界，遇酒吃几杯，遇肉啖几块，化碗饭，塞皮袋，寻块布，遮四大，房屋破，自家盖，主人公，要安泰。不登名利场，不臀成和败，不欠国家粮，不少儿女债。他来寻我，我无挂碍。朝游五湖边，暮宿青山内，顽石当枕头，青天作被盖。虎豹不能侵，妖魔不敢害，不觉睡到日头红，无恐无惊无怖骇。从今打破晃非门，翻身跳出红尘外。拍手打掌笑呵呵，自在向在真自在。

　　回文诗

　　桥边院对柳塘湾，夜月明时半户关。遥驾鹤来归洞晚，静弹琴坐伴云闲。烧丹觅火无空灶，采药寻仙有好山。瓢能树高人隐久，嚣尘绝水响潺潺。

　　金丹诗三十六首

　　养道归真

　　落魄江湖数十秋，逢师咬破铁馒头。十分佳味谁调蜜？半夜残灯可着油！信道形神堪入妙，方知性命要全修。自从会得些儿后，忘却人间万斛愁。

　　离尘旧隐

　　一片闲心绝世尘，震中寂静养精神。素琴弹落天边月，玄酒倾残瓮底春。正气朝元随日长，三花聚顶逐时新。炼成大药超凡去，仔细题诗警后人。

　　扫境修心

　　纷纷内外景如麻，有地驰驱事可夸。撒手不迷真捷径，回头返照即吾家。六根清净无些障，五蕴虚空绝点暇。了了忘忘方寸寂，一轮明月照南华。

　　力敌睡魔

　　气昏嗜卧害非轻，才到初更困倦生。必有事焉常恐恐，只教心要强惺惺。纵当意思形如醉，打起精神坐到明。着此一鞭须猛省，做何事业不能成！

　　一求玄关

　　一孔玄关要路头，非心非肾最深幽。膀胱谷道空劳索，脾胃泥丸莫漫搜。神气根基常恍惚，虚无窟里细探求。原来只是灵明处，养就还丹跨鹤游。

　　再求玄关

　　傀儡当场会点头，应知总是线来抽。抽他虽是依人力，使我人抽又孰谋？原赖主公常月白，期教到处好风流。炼丹若要寻冬至，须向灵台静里求。

　　总论玄关

　　身即乾坤勿外求，虚灵一窍最深幽。二三自许同为侣，一四何妨与共俦。五土建中司发育，巽风起处定刚柔。自从识得还元妙，六六宫中春复秋。

　　熔铸神剑

　　师传铸作青蛇法，坤鼎乾炉锻炼成。非铁非金生杀气，无形无影自通灵。掣来匣外乾坤窄，收入胸中芥子生。万两黄金无觅处，隐然身衅斩妖精。

　　后天筑基

