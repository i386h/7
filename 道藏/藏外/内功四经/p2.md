<!-- { "loadSidebar": true } -->
　　拳勇之术，古来不下数十家，曰探马、曰鉴子、曰罗汉、曰太祖、曰佛爷、曰武子，一切可惊可骇之名难以尽述。承人陋习，学此则非彼，学彼则非此，纷纷聚讼，日甚一日。而要之不得内功真传，拘家所纵，费尽苦功，终属下乘。犹之读书不能反约、泛览、博务，何能明道？又凡物莫不有其本，得其本而末随之矣。所谓一以御万，简以御烦（繁）者也。近来习此道者，忘其本之为一，而逐其末之不同，分门别户，捏造名色，往往自为誉曰：“吾之术近路也”。不询其一以御万、简以御烦（繁）之道，茫然罔觉，何怪其临敌溃哉。夫宇宙之正道，原未有近路也，不过有本末先后耳。后此变化无方，皆前此循序渐进有以致之也，何有近路之可言哉？然则所谓本者何也？曰“”[注：为“筋”之异体字，但从上下文观之，此处凡用处，似应为“劲”字较妥，或许当时、筋、劲通用？然在以后的文中，也有、筋、劲同时出现的时候，看来又是有区别的。何以如此待考，现一律依原文刊出]也。顺进可以制敌，退可以自守，往来上下，无不如意。松、小、背，不足以当敌，退不能自守，备多虚实，无非危机。由此言之，固要哉。然不知之纲领，不知之枢机，不知之归宿，虽有犹未尝也。何谓之纲领？曰头也。头为诸阳之会，一身之纲领也，譬如物之有柄，事之有始。柄之不正，事之不裹，专望后之等哉？故头之为用也，欲向上提起，不欲向下堆积，欲生旺有神，不宜颓靡无气，一身之虽不在头，而头未始无关于之得失也；何谓之枢机？曰肩也，肋也。肩为臂之本，肋为气之窟，上以头部之精神，下以足腰胯之威势，周身之大关会也。譬如室之有门，国之有关，门不开不通往来出入。故肩之为用也，其要有八，曰通、透、穿、贴、松、汗、合、坚；肋之为用也，其要有二，曰开张舒展，紧弹聚敛，得此窍诀，中部之妙思过半矣。何为劲之归宿，曰足也。足为百体之根，上载全身者也，譬如万物之生于土而履于地，衰旺体态无不因乎地。苟非博厚，何能载物哉？故足为之出也。凡一放一松，无不从足底涌泉穴而起，之入也，一收一紧，无不从足底涌泉穴而伏，此下路之要诀，而工夫之根基也。知此三者，可以得其大概矣。犹有要专何者也？曰气也。盖之生于气，犹木之生于水，木必待水润而得生，必得气养而后出自理也。欲愿养气必开关窍以顺其气，不然而人身之关窍皆为后天之浊气否塞尽矣。虽欲养气可得哉，必伸筋拔力以通之，而后真气自行。行是气可以养，可以济气矣。故用之初，气尽有交互相济之用，及其久也，有浑然如一之德。后之学者潜心体会，必对予不妄评矣。若夫气之浮沉、之松紧、首之开合、手之横竖、身之正侧，当求之内功经与夫十式局内，非一朝一夕之功能明也。
　　山左琅琊王南溪注解
　　海右珠山宗景房参订
　　
　　
　　内功经
　　
　　内功之传，脉络甚真。内功之要第一必先知脉络，脉络不真，勉强用之，无益有损。
　　前任后督，行气滚滚。
　　任脉起于承浆，正直下行，胸腹分中，至前阴高骨而止。督脉起于脊尾尽处，正直上行夹脊背过泥丸下印堂至人中而止。此二脉前后行气滚滚者，久而用之气来之盛也。
　　井池双穴，发劲循循。
　　井者，肩井穴也，在肩头分中；池者，曲池穴也，在肘头分中，左右各有一穴，此周身向外发之穴也。用功之时，不可过于猛烈，须以从容为之，循循者，以渐而入之意也。
　　千变万化，不离其本；得其奥妙，方叹无垠。
　　本者自然之真气也，此总言内功之奥妙，千头万绪难以尽穷，而其要旨总不离乎自然之真气也，学人正要尝未有奥妙者。用功之久，心有所悟，而后叹其奥妙无穷也。
　　龟尾升气，丹田练神。
　　龟尾者尻骨尽头处也，用力向上翻起，则真气自然上升矣。丹田者，脐下一寸二分，丹田穴用功之时，存想真气元神藏于此处，而神炼矣。此皆神化之机，可以意会想悟，不可形迹推求也。
　　气下于海，光聚天心。
　　小腹正中为气海，额上正中为天心穴，言真气既下，自然威光满面，诚中形外之验也。
　　既明脉络，须观格式。
　　格式者，入门一定之规也。承上文言，既明脉络，以后必须知周身一定之格式也，格式不知，脉络之言亦空谈矣。
　　头正而起，肩平而顺，胸出而闭。
　　正头以壮满面之神，顺肩以活两背之势，出胸以足周身之威，此上部之格式。然正头须提项来，顺肩须四面平正，不可略有歪斜，胸虽出而有收敛之意，此式中之真窍也，不可不知之者也。
　　足坚而稳，膝曲而伸；
　　裆深而藏，肋开而张。
　　步虽有上下，而足必须极力坚固稳住，不可摇动；膝之为功，外曲内直，言其势虽曲而必用意伸之；前阴向后极力缩起，自然深藏也；两肋骨缝俱要极力开张，以合出肋之势。
　　气调而匀，劲松而紧。
　　用功之时，气如抽丝，自鼻出入方不损伤脏气，此气之所以必用匀也，调之者出入之息也。劲必先松以用紧也，唯其松之极，故能紧之至也。故以松用紧，非以紧使松也。
　　先吸后呼，一出一入；先提后下，一升一伏；内有丹田，气之归宿。
　　承上文言气调而匀，发明用气法，吸入呼出，勿使有声可闻，此调气之法也。提之者存想真气上升至顶也，下者升气后真气落下也；伏者真气深藏于内，意想真气渐收渐小，坠于丹田，如龙之蛰，如虎之卧，潜伏不动也。
　　下收谷道，上提玉楼；或立或坐，吸气于喉；以意送下，渐沉至底。
　　承上文言下气之法也。谷道者，后阴也，收之者，惧气之泄也；玉楼者，耳后高骨也；提之者，自然下气无阻碍也。不拘坐立用气，皆自喉而入方能得气之真路以入肺，入心，入肝，入肾也。气虽入丹田，用意时必存想真气沉至底之势方妙。
　　升有升路，胁骨齐举；降有降所，俞口气路。
　　此言真气升降之经路也，升时自两肋骨缝而升，故须极力开张，向上举之，自然得窍。降时必自背脊俞口穴而入，透前心方得气之真路。俞口穴自脊骨上下数之第七节便是。
　　既明气窍，再释劲诀。通、透、穿、贴、松、汗、合、坚，曰通，劲之顺也；曰透，劲之递也；
　　承上文言，劲松而紧，言练气之法也。通透言自此至彼往来无碍，“柔软”之意为之。
　　曰穿，劲之连也；曰贴，劲之络也。
　　穿贴者，横竖连络之谓也，横络为贴，竖连为穿，属阳伸筋拔力，以刚坚凝结之意谓也。
　　曰松，劲之涣也。曰汗，劲之萃也。
　　松者柔之甚，软之极，养精蓄锐之意也。汗者刚之甚，健之极，气血结收之谓也。松如绳之系，汗如冰之结，二者有交互相济之道，盖柔能济刚，刚能济柔也。
　　曰合，劲之一也；曰坚，劲之能也。
　　合者，周身骨节合而为一也；坚者，横竖之谓也，此视穿贴二劲更进一层。
　　按肩以练步，逼胯以坚膝；
　　圆裆以坚胯，提胸以下腰；
　　此下步之真窍也。人皆炼步，而不知炼步之窍，在于按肩也。按肩者，收肩井穴之劲沉至足底涌泉穴也。人皆知坚膝而不知坚膝之窍，在乎逼胯者，将两臀极力贴住也。人皆知坚胯而不知坚胯之窍，在乎圆裆也，将裆极力向外挣横也。人皆知下腰矣，而不知下腰之窍在乎提胸也，将胸用力提起也。
　　提颏以正头，贴背以转斗，松肩以出劲。
　　颏骨用力向上提起，自然正项矣。两背骨极力贴住，意其劲自膊下而出至六腑穴向外转出，至斗骨而回，出劲之时将肩井穴用极软之意松开，自然无阻碍也。
　　折天柱以下气，视合谷以立门。
　　天柱穴，在后高骨，上下气之时，极力贴之，自得其窍；合谷穴，俗名虎口穴，遇敌之时，将手擎起会与耳齐，专睛视之，此玄门之法也。
　　横劲竖劲，辨之分明，横以济竖，竖以横用。
　　以一身而言，自井顶至于足底竖劲也，自背骨至于手头横劲也；以一背而言，自腋至于两肩云门穴竖劲也，自六腑转于斗骨横劲也；以一腿而言，自内胯至于足底竖劲也，自膝至臀横劲也。总而言之，横中有竖，竖中有横，遇敌之时，横以克竖，竖以克横也。
　　五气朝元，周而复始；四肢之首，收纳甚妙。
　　此总言内功一贯之道也，吸天地之精气纳入丹田，运丹田之真气自两腋升于顶。升气时自有真气自俞口降于丹田，此一气朝元也；运丹田真气自裆内下于丹田足底，下气时自即有真气起于足底，自外裆升于丹田，左右合计二气朝元也；运丹田真气自背底下于丹田左右合计此二气朝元也，总共五气朝元也；一升一降，一下一起，一出一入，并行不悖，周流不息，无住时也。久而用之，妙处甚多，此乃炼神之极则反本元之妙道也。
　　天地交泰，水升火降；头足上下，交接如神。
　　承上文言，朝元功夫，久而精之，真水自然而升，其火自然而降，上下神气炼得浑然如一，如天地交泰，有神化而测之景也。
　　静升光芒，动则飞腾。
　　承上文言，功夫在内之窍，此节言功夫形之验。真气足于内，气色于外，虽隐而不动；满面神光，精华远射，令人不能正视；此静之妙也。气腾于形，形随乎气，以意帅神，以神帅气，以气帅形，故任神气所之，而形莫能为之累，如龙之腾云，如鸟之飞空，忽然而来，倏然而去，此功之妙也。
　　
　　（内功经完，纳卦经待续）
　　
　　纳卦经
　　
　　头顶法乎乾，取其刚健纯粹；
　　足膝法乎坤，取其镇静厚载。
