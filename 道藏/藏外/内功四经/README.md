<!-- { "loadSidebar": true } -->
《内功真经》真本全书
　　
　　王南溪注解宗景房参订
　　
　　《内功四经》作为专门论述武学内功修炼的典籍，因一代形意宗师宋世荣之着力推崇而倍受武林人士关注。而目前社会上所见的《内功四经》诸本，因各有增删，不成系统，故使后学者难窥全貌。现河北邯郸市“原传武学传播中心”，慨然将其所藏之《内功四经》真本全书抄本公之于众，希望能对广大读者全面、客观地认识这一武学文献有所助益。
　　抄本原文约四万余字，篇首目录载明：一卷内功经；二卷纳卦经；三卷神运经、大力注解、合战八门；四卷地龙经、散门正局、散门变局、散门总局、散门杂评、制胜八诀。
　　关于此书之来历，宋氏形意拳传人任尔琪（1877——1945）曾在其所撰之《内功四经原跋》中简述说：“此书得自清初，总宪王公得于水底石函之中”。而在这册《内功真经真本全书》由王南溪所撰的“前序”和宗景房所撰的“后序”中，则详细叙述了此书的这段经历及王南溪苦心孤诣参研此书之经过。
　　王南溪说：“内功四经”余祖总宪公任江西时所购也。公殁后迄今百余年，未有知此书作何用也。甲子余于不意中得之于藏之楼，开卷茫然，几于懈怠，后费尽心思钻研数年，乃知此书为武技之宗派，而功夫真传也。”
　　宗景房说：“余之友南溪子，其祖为清初总宪，督抚江西，泊舟清江，见有商人舟覆，拯货水底，获一石函，中有二书，公欲视之。商人呈公阅视之，一曰剑丹，一曰内功。内功之书正四篇，一曰内功经；二曰纳卦经；三曰神运经；四曰地龙经，后记云：‘贞观二年三月十五日录’，公以重价购之。”
　　宗景房为王南溪之友，随王习“内功四经”并辅翼王对此书“细加注解以明之”，以使“后人得而用之”。此次刊出，编者按原稿标记将“四经”原文及王南溪等人的注解以不同字体（原文黑体，注解楷体）标出。原稿系手抄，字迹颇草，刊出稿误识误记之处，尚俟高明指正。
　　
　　内功真经真本全书前言后序
　　一卷：内功经
　　二卷：纳卦经
　　三卷：神运经（大力注解、合战八门）
　　四卷：地龙经（散门正局、散门变局、总评、杂评、十二格式、制胜八决）
　　
　　
　　前序
　　
　　内功四经，余祖总宪公任江西时所购也。公殁后，迄今百余年，未有知此书作何用也。甲子余于不意中得之于藏之楼，开卷茫然，几于懈怠，后费尽心思钻研数年，乃知此书为武技之宗派，而功夫真传也。故内功已成，随法皆成妙招，谓资之弥而取之左右逢其源者也。然内功真传不求速，须费尽年月，方能有成其不求速，内功经者顾属上。或有天资迟钝，急切不知之妙，与家道穷迫，不能日日用功，一入门即欲攻经悟道，岂不望洋而收哉，今就内功之见于外者，集为数篇，曰大力全局；曰内功合战；曰内功散门；反背顺逆；总和内功经关窍。由是一入门，经内道理，亦可悟矣。至于间架招数，亦有其一二，然不知内功经，而于横竖骨节顺逆相制之理，往往大相反矣。嗟呼，内功四经埋没于世数百年矣，古人之迹既泯灭而不传，后之学此道者，岂不妄用心乎。时任午秋，与珠山友人景房话此意后传兰香书室，因草之以序。琅岈王南溪序
　　
　　后序
　　
　　道自得天地之精髓，阴阳之秘蕴者，必不磨灭于默默之中，非偶然也。天必生奇人以知之，知之必着为书，不行于数百年之前，必行于数百年之后，必生一得书之人，不奇惜，必生一藏书之人，藏书之人不能行，必生人以力行之，不畏艰难，务求讲明古人真迹，以待于后世，又恐一人之力有所不能，尽而又生人以辅翼之，岂偶然哉。呜呼，若此诸人或相待于数百年之后，或相遇于数百年之中，其中，离离合合亦奇矣。余之友南溪子，其祖为清初总宪督抚江西，泊舟清江见有商人舟覆，拯货水底，获一石函，中有二书，公欲视之。商人呈公阅视之，一曰剑丹，一曰内功。内功之书正四篇，一曰内功经；二曰纳卦经；三曰神运经；四曰地龙经，后记云：贞观二年三月十五日录。公以重价购之，嗟呼，此书作于上古藏于水底，盛之石函，可谓遂年湮矣。数百年埋没，而一旦传之于世，岂非此道之不可磨灭，而特生贾人以得之，总宪公以藏之哉。公得视书简阅良久，见其理元妙，实正好之，然以贮，膺朝廷重命，方欲尽瘁，未暇研究。公殁，遂为世传。公之后人，大抵以文、功名为重，其不读书者，又留心于身家生计，皆论不及此，间有阅及之者，开卷茫然，遂以为无用之物，甚至王氏之子孙亦有不知家藏有此书者。唯吾友南溪子，生而颖悟，总读书不至功名，玩心于诗书之间，毫无世俗输积之计。一日忽得此书，见有印迹，叹曰：公神明人也，其不以重价沽无用之物也，明矣！此书必有弥意，但无有能知之者矣。乃细心推测，见其有言卦者，一似易经注解，有言周身经脉者，一似医家脉络，有练神气者，一似道家丹书，推测至二三年，无以对其际。后与管某闲谈，伊言其师拳术精勇，妙艺绝伦等得之于内功经，因询之曰：“内功经尚存呼？”管某曰：“此书失之久矣，邵师盖得之于口授者，不过经中十之二三。”南溪子忽然有悟，盖明公所得之书也！又取而阅之，忽然略有所醒悟，乃益加钻研，才知可以开人之智慧，其次，亦可以疗病壮身，而遇敌可制胜，犹其功之小者。二年之后出而遇敌，无不制胜。嗟呼，百年以此书为无用之物，不有南溪子以推测之，终属于无用乎！古云：“道为知己者传。”良不虚也！百余年之理埋没而一旦发挥其蕴奥，岂非此道之不可磨灭，而特生南溪子以彰明之哉。然此道弥奥无穷，南溪子自以为所能者，不过十中之半。恨无知己者，与之讲明而切究之。欲终不传，又恐古人之宝书自此而没灭，甚为可惜。以此十数年之功，苦蕴于中，未发于外，常忧忧不乐。丙子余至其邑，与之甚者，以年相若而志相得。余之视彼如兄，而彼视之吾如弟，久闻其精于武技，适触所好，因再三致诘。而南溪子以交厚，绝不吝惜，因为余说大概。初闻之，以为拳勇之粗术耳，既而与馆于近村，与之朝夕相见，闻其功夫有壮身疗病之效，因求而用之。南溪子曰：“此功夫非一朝一夕之故，恐不能持久，无益而徒劳耳。”余力请之，遂授吾一二，余取用之数月未见功效，暗以为迂调，且将弃之。南溪子曰：“吾言此功非朝夕之可及，君不信，而今何如哉？”余愧甚，又用数月，微有功效，甚喜，告南溪子曰：且请再益。南溪子曰：不可因后用之，数月之间，忽然得奇效，平时所患结核至是痊愈，气力数倍于常，然后知南溪子不轻以授人者，非吝也，重此道也。因再拜求教，又得纤微，总甚少之，然后知其为人不少以言辞，亦遂不请。南溪子曰：“此功用气之处，只有一经，若误入旁门，伤人不浅。”余总闻之而未着意，授而用之，渐有所悟。忽思天地间之术，莫非古人拟造之术，吾独不可杜撰乎？略有所增损，不数月忽得拘挛病窘甚，以告南溪子曰：“此道之为功也，不可贪多，不可太急，不可妄有增损，内所增损多与此正为者耳，不然吾弟岂有受专。余惶恐无地，立誓悔过。南溪子讲后其端的数月之后，拘挛之病遂已，自此彼以为是者，日夜以求之，彼以为非者，日夜以去之。如是者二年，觉心中大有所悟，而气体间浩浩乎如囊日矣，余虽不言而心知，然相知之弥，每相忘于形骸。南溪子未以为功，余亦未尝出一言相附也，每谈及此至忘寝食，而南溪子灼论风发，不后如问之与以少矣，如是又二年，南溪子忽授书二卷，而告余曰：此无上之宝书也，久欲传人之，未得其人，今观矣非风尘者，愿以此相赠，其一曰剑书，此仙家之丹经，非夙有慧根者不可转传，其二曰内功经，此能壮身疗病，多换气力，吾欲传于海内，公诸好可乎？余惊喜异常，投地再拜曰：此万金不易之术耳，羡之者非能不甚？而吾兄独以教弟，能对弟之弥。劳神以教弟，弟难报大德，今又传以宝书，且以传世，吾兄之力恕而无所私也，何不可之有因。备问书之始末，南溪子具告之曰，此书多有不解者，今欲与吾弟细加注解以明之，而后人得而用之矣。余曰：数百年之埋没，而一旦传于海内，岂非此道之不可没灭哉，天特生一不畏艰辛之人，务求讲明古人真迹，以传后世也哉，弟岂不才，敢竭鄙诚以辅翼吾兄，共成此于是乎序。珠山宗景房序
　　
　　
　　总论
