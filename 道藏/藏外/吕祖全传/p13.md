<!-- { "loadSidebar": true } -->
　　盖寓“吕洞宾来”四字。笔势伟劲，光彩殊常，取刀削之，深透木背。洞宾已不复见。时土人关云祥者见之，即绘其像，乃一清癯道人也。是后饼果大售。

◇江州挂搭
　　江州瑞昌县潘安抚道场，尝有道人至，求挂搭。无包无伞。仅有一笠，褴褛村俗。值堂鄙之曰：“你无伞无包，奈何挂搭？”道人云：“既不许挂搭，觅一茶即去。”值堂入，令之坐。及出，则道人反坐主席。值堂怒曰：“不知宾主礼，做甚道人？”道人不揖而去。遗下一笠，值堂不能举。遂会众诵经谢罪，遂举其笠，地上有吕字。人病，取土煎汤，服之立愈，数年间遂成一井，水泡上结成吕字，划开复聚，至今尚存。

○丹药济人

◇绛纱裹药
　　东京一岁，民大病虐。有老姥家鬻茶，子孙皆病。一日，有道人来。姥善待之，以子孙病为请。道人曰：“翌旦待我。”姥早起待之。道人以绎纱囊药，曰：“病发者使执之，自愈。一丸可愈百人。过百人即不验矣。”姥从之，子孙皆愈。遍疗，及百人满，果不验矣。姥拆囊，已不见药，但有书“吕洞宾”三字而已。方知遇吕先生也。

◇孝感救母
　　桐庐有通守，忘其姓名。以母病发背，百方不瘥，祈祷备至，感洞宾，夜梦之曰：“公至孝感天，命余救拔。若迟一日，不复可疗。”乃授以灵宝膏方：括蒌五枚，取子，乳香五块，如枣大。二味各细研，以白沙蜜一斤同熬成膏。每服三钱，温酒化下。通守市药，治服即愈。后以施人，立效。

◇赵州医跛
　　赵州贫民刘某病跛二十年，每夕炷香祷天。一日，有道人手携铁瓢，谓刘曰：“可随我行。”刘随之。行二里许，指地下曰：“此下深三尺馀，有五色石，试掘之。”果得一石，大如弹丸。五彩殊常。道人曰：“子可持归，暴露九日，研细末，以木瓜皮煎汤服。俟愈，可来城东驻云堂东廊第三间左壁上再相会。”刘疾脱然，即往寻之，但见壁上有洞宾相携瓢云。

◇江陵医眼
　　江陵傅道人，事洞宾像甚谨。乾道中正旦，有一客，方巾衣袍，入共语。良久，招之同饮。傅从之。自是旬日一来。时傅目昏多泪。客教服生熟地黄切焙，取川椒去枝目及闭口者微炒，三物等分，炼蜜丸，空心盐水饮下五十丸。傅服之久，能视物，追思客貌，宛类所事洞宾像云。

◇岳阳货药
　　洞宾游岳阳，诡名货药，一粒千金，三日不售。乃登岳阳楼，自饵其药，忽腾空而立。众方骇慕，欲买其药。洞宾笑曰：“道在目前，蓬莱跬步；抚机不发，当面蹉过。”乃吟诗曰：
　　朝游北海暮苍梧，袖里青蛇胆气粗。
　　三入岳阳人不识，朗吟飞过洞庭湖。

◇成都持丹
　　成都药市，日有道人，垢面鹑农，手持丹一粒，大呼于市曰：“我吕洞宾也。有能再拜我者，以丹饵之。”众以为狂，相聚笑随之。道人往还数四，竟无拜之者。道人往坐五显庙前火池上，儿童争以瓦砾掷之。道人笑曰：“世人欲见吾甚切。既见吾又不识吾，亦命也。”吕乃自饵金丹，俄五色云周身，有顷不见，众共悔恨。

◇觉能得丹
　　黄觉能有诗名，一日送客东都门外旅次，见一羽士。携酒肴，呼羽士共享之毕，羽士举杯摭水书“吕”字，且曰：“明年江南见君。”明年，果调官江南，复见洞宾，与以大钱七，其次十，又其次小钱三。曰：“数不可益也。吾以药数付遗子。岁旦，以酒磨服。可以岁无病。”觉如其言，至七十三岁，药亦垂竭，卒于东京。

◇德成得丹
　　李德成能医，盛寒时遇一贫窘道士，衣单衣无寒色。与客入酒肆，自据主席。李怪之。店者曰：“交钱取酒。”道士诣店中取三酒瓶，曰：“中各有一升酒钱。”店者视之果然，乃以三升酒与之。道士酌酒饮，李止取一瓶，二瓶自竭。与李曰：“此小术耳。吾吕洞宾也。”李惊喜，道士书一绝曰：
　　九重天子寰中贵，五等诸侯门外尊。
　　争如布衣狂醉客，不教性命属乾坤。
　　以药一粒遗李曰：“服此当享高寿。”即别去。李服药，发不白，齿不落，百七岁而卒。

◇金陵治瘘
　　金陵万与石尝病瘘疾，左半手足不能动，履者数载，百法治之不愈。偶出城南，有道人自普德山来，云：“尔何若此乎？”因以其疾告之。道人以手按其患处，忽觉痛酸，曰：“是岂得为偏相？行当自愈矣。”问其姓号，曰：“我乾姓，号系屯，寄寓于清源观。”遂与言乾坤屯蒙之旨，为天地君师之位，皆世人所经道。万归，其疾顿释，步履如初。乃以其事白诸友人，皆曰：“乾者阳也，系屯为纯。得非纯阳乎？”万因复出访之，竟不得其所在。惟纯阳之像居焉。隆庆庚午年十一月事。

○景物题咏

◇黄鹤楼诗
　　武昌守倅，一日对弈，有道人不通姓氏直前，曰：“吾国手也。”守试与弈，才下仅八子，即曰：“太守负矣。”守曰：“汝子未盈局，安知吾负？”道人曰：“吾子巳分据要津矣，是以知之。”已而果然。如是数局，守皆负。俄拂袖去，不见。守令人遍城寻之，闻在郡治前吹笛。才至郡治前，则笛声东门。至东门，则闻在西门，至西门，则闻在南门。至南门，则闻在北门。至北门，则闻在黄鹤楼前，道人走往石照亭中不见，但见亭中有诗曰：
　　黄鹤楼前吹笛时，白苹红蓼满江渚。
　　衷情欲诉谁能会？惟有清风明月知。
　　末书一“吕”字。

○因缘会遇或遇而不遇

◇何仙遇道
　　何仙姑，灵陵市道女也。始，十三岁随女伴入山采茶，俄失伴，独行迷归路。见东峰下一人，修髯绀目，冠高冠，衣六铢衣，即洞宾也。仙姑始仆仆亟拜之。洞宾出一桃曰：“汝年幼必好果物，食此尽，他日当飞升，不然，止居地中也。”仙姑仅能食其半。髯者指以归路。仙姑归，自谓止一日，不知已逾月矣。自是不饥无漏，洞知人事休咎，后尸解去。洞宾尝谓仙姑曰：“吾尝游华阴市中卖药，以灵丹一粒，置他药万粒中。有求药者，于瓢中信手探取与之，观其缘分也。如是数日，他药万粒探取入手，而此丹入手即坠。”因叹世间仙骨难值如此。

◇道友讲经
　　陈澹然富而儒者也，惟慕道，延云水士多年，竟无所遇。洞宾诡为佣者，为治圃岁馀，所作工役，力过常人。陈爱之，然止以佣者待之而已。一日陈与一道友讲《阴符经》，至“天发杀机，天地返复”，未晓杀机之旨。洞宾从旁抗声曰：“生者不生，死者不死。已生而杀生，未死而学死，则长生矣。”陈大惊曰：“汝非佣者耶？谁教汝为此语？”既而曰：“口口。”则复缪悠其辞，不可解。道友曰：“田野村夫口口何处窃得此语耳，非实通晓也。”居无何，忽辞去，曰：“吾将远行，明年五月五日午时复来也。”既去，寂然，后有乡人客于巴陵，遇之。曰：“为我寄语陈公，我吕洞宾也。始意公可授道，徐察之则不悟，吾不复来矣。”言讫，走入吕仙亭竹林中不见。明年端午日午时，陈暴卒。

◇绍兴道会
　　会稽山绍兴癸丑道会，有道人携凉笠而至，会散乃挂笠于壁，无挂笠之物而不坠。题诗云：
　　偶乘青帝出蓬莱，剑戟峥蝾遍九垓。
　　我在目前人不识。为留一笠莫沉埋。

◇祖师劝世
　　一毫之善，与人方便。一毫之恶，劝君莫作。
　　衣食随缘，自然快乐。算什么命？问什么卜？
　　欺人是祸，饶人是福。天眼昭昭，报应甚速。
　　谛听吾言，神钦鬼伏。
《桃花女》，全称《桃花女阴阳斗传》《绣像桃花女斗法奇书》，四卷十六回

　　形不离乎影，影必依乎形，阳不背乎阴，阴必随乎阳。然形离乎影必至消亡，阳背乎阴必至乖戾。是此书名之曰《阴阳斗》，是阳背乎阴矣。阴阳背戾，阴阳安得不斗耶？虽然，所云形终不离影，阳终不背阴，是故阴阳始虽相斗，终必不背不戾也。不背不戾，是阴阳已无斗矣。阴阳无斗，是则阴阳和合矣。阴阳和合为一，又为超凡入圣之域者。阴阳既然超凡入圣，又无红尘之染，无红尘之染，一无幻境之作矣。此为《阴阳斗》之一大结也。是为序云。　　时道光岁次戊申孟冬月新镌

卷一
第一回　荡魔山戒刀成形　隐朝歌贤士卖卜
　　话说三皇之世，北俱芦洲有个净乐国王，娶妻善胜夫人，怀胎一十四月，生下一位世子，乃是苍帝化身。后来长大成人，弃国修道，成了正果——在上天为玉枢掌教北极天尊；在中为荡魔无上上圣；在下为真武玄天上帝。曾在雪山修道，用戒刀剖腹洗肠，昏迷过去，把戒刀弃了。及至仙人度活时，忘收回戒刀。后至元玄洞修真，见戒刀已失，便将刀鞘留在元玄洞内，为镇国之宝。这戒刀与刀鞘俱是苍帝赐与大帝的，乃如意真宝，整整受了百年的日精月华，方才变化成形。戒刀修成了一个阳体，刀鞘修成了一个阴体。那戒刀潜形于荡魔山中修真，刀鞘就在元玄洞内养性。又至数百余年，西池王母便诏刀鞘上天，管理桃园，赐名桃花仙子。那戒刀未成正果，心怀不愤，随在荡魔山兴妖作怪。有时吐焰与日月争光，有时无故兴云作雨，致干天怒，便差天兵天将下凡，把戒刀擒上金阙，在斩妖台上处斩。多亏得道教的鼻祖太上老君，见他苦修了几千年，便在金阙讨情，带了他到兜率宫中，做了一个看卦盒的童子。他便偷看了《天罡正诀》，私自下凡。
　　真灵不昧，一直竟投往商朝一家诸侯，姓周名卿，官拜上大夫之职，娶妻风氏。于五十岁上始生一子。未生之时，夫人梦见火光满室，耀人眼目，醒来时，就生了一位世子，起了名，唤叫周乾。只生得脸如锅底，两道剑眉，自幼便有神光。及至七岁时，在花园内玩耍，从天降下一个异人，赐他一部天书。因他素有夙根，一目了然，便能知过去未来、请神召仙、驾雾腾云之事。到了三十岁之上，周大夫夫妻亡故，周乾袭了父职，天下人都叫他做周公，在朝耿耿，百僚无不敬服。因见商王无道，屡屡上谏表，无奈商王不纳，致使心中闷闷不乐。这日朝罢无事，独坐府中，心中暗想道：“我既不能匡君于正，又不能舍身为国，岂可同俗人一辈？我何不趁此告职，隐居在这朝歌，寻一个僻静之处。开一卜市引导世人？作一个讲先天的班头，剖八卦之领袖，虽不能为国为民，亦可流名万载，岂不是好？”主意已定，是晚灯下修好了告退的本章。五更上朝，随出班面奏，把本章皇上。商王正厌他直谏，今见他告职去任，满心欢喜，就准了他的本章。
　　周乾忙辞驾回府，收拾细软之物，把府门锁了，带了家眷，往朝歌一个僻静清雅的屋住下，到觉得遣遥自在，无拘无束。有诗为证，诗曰：
　　人道为官举世奇，我知隐性有天机。
