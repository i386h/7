<!-- { "loadSidebar": true } -->
简帛老子校正

A、楚简本丙
B、楚简本乙 
C、楚简本甲 
帛书老子甲本  
帛书老子乙本  
帛书甲本复原 
帛书乙本复原 
帛书老子校正 


A、楚简本丙

　　大一生水，水反辅大一，是以成天。天反辅大一，是以成地。天地〈复相辅〉也，是以成神明。神明复相辅也，是以成阴阳。阴阳复相辅也，是以成四时。四时复相辅也，是以成寒然（热）。寒然（热）复相辅也。是以成湿澡（燥）。湿澡（燥）复相辅也，成岁而止。
　　古岁者，湿澡（燥）之所生也。湿澡（燥）者，寒然（热）之所生也。寒然（热）者，四时者，阴阳之所生也。阴阳者，神明之所生也。神明者，天之所生也。天地者，大一之所生也。
　　是古（故）大一藏于水，行于时。周而或〈始，可以为〉万勿（物）母。能块（缺）能盈，以忌（记）为万勿（物）经。此天之所不能杀，地之所不能埋，阴阳之所不能成。君子知此之胃（谓）〈道〉。
　　下土也，而胃（谓）之地。上气也，而胃（谓）之天。道亦其字也。青昏（请闻）其名。以道从事者，必托其名，古事成而身长。圣人之从事也，亦托其名，古功成而身不剔。
　　天地名称并立，古化其方，不田（思）相当。〈天不足〉于西北，其下高以强。地天不足东南，其上〈低以盈。不足于上〉者，又（有）余于下；不足于下者，又（有）余于上。
　　天道贵溺（弱），雀成者以益生者。伐于强，安于〈溺（弱）〉。
　　大上，下知又（有）之。其即新（亲）誉之，其即畏之，其即母之。信不足，安又（有）不信。猷乎其贵言也。成事述功，而百省（姓）曰我自然也。
　　古大道废，安有仁义？六新（亲）不和，安有孝慈？邦家昏乱，安又（有）正臣？
　　执大象，天下往。往而不害，安坪大。乐与饵，化（过）客止。古道〈之出言〉：谈可（呵），其无味也；视之不足见；圣（听）之不足闻。而不可既也。
　　君子居则贵左，用兵则贵右。古（故）曰：兵者，〈不祥之器也，不〉得已而用之，铦袭为上，弗美也。美之，是乐杀人。夫乐〈杀人，不〉以得志于天下。古（故）吉事上左，丧事上右。是以便（偏）将军居左，上将军居右。言以丧礼〈居之也，古杀人众〉，则以悲位之。战胜，则以丧礼居之。
　　为之者败之，执之者失之。圣人无为，古无败也；无执，古无失也。慎终若始，则无败事矣。人之败也，恒于其几成也败之。是以圣人欲不欲，不贵难得之货；学不学，复众之所过。是以能辅万勿（物）之自然，而弗敢为。

B、楚简本乙

　　绐（治）人事天莫若啬。夫唯啬，是以早，是以早服。是胃（谓）〈重积德。重积德则亡〉不克。〈亡〉不克则莫知其恒。莫知其恒，可以又（有）国。又（有）国之母，可以长〈久。是胃（谓）深根固氐〉，长生久视之道也。
　　为学日益，为道者日损。损之或损，以至亡为也。亡为而亡不为。
　　绝学亡忧，唯与可（呵），相去几可？美恶，相去可（何）若？人之所畏，亦不可不畏人。
　　龙辱若缨，贵大患若身。可胃（何谓）龙辱？龙为下也，得之若缨，失之若缨。是胃（谓）龙辱缨。〈可（何）胃（谓）贵大患若身？吾所以又大患者，为吾又（有）身。及吾亡身。或〈可患？古贵为身于〉为天下，若可以橐天下矣。爱以身为天下，若可以寄天下矣。
　　上士闻道，堇（勤）能行于其中。中士闻道，若闻若亡。下士闻道，大笑之。弗大笑，不足以为道矣。是以建言又（有）之：明道女（如）费，迟道女（如）〈类，进〉道若退。上德如浴，大白女（如）辱，广德女（如）不足。建德女（如）〈揄，质〉贞女（如）愉。大方亡禺，大器曼（慢）成，大音希圣（听）。天象亡型，道〈褒亡名〉。
　　闭其门，塞其兑，终身不堇。启其兑，塞其事，终身不棘。
　　大成若缺，其用不币。大盈若中，其用不穷。大巧如拙，大成若诎，大植若屈。躁胜寒，青胜然（热），清清可以为天下定。
　　善建者不拔，善保者不兑。子孙以其祭祀不屯。攸（修）之身，其德乃贞（真）。攸（修）之家，其德又余。攸（修）之乡，其德乃长。攸（修）之邦，其德乃奉（丰）。攸（修）之天〈下，其（德）乃博。以家观〉家，以乡观乡，以邦观邦，以天下观天下。吾可（何）以智（知）天〈下之然？以此。〉

C、楚简本甲

　　绝智（知）弃便（偏），民利百倍。绝巧弃利，盗贼亡又（有）。绝伪弃虑，民复季子。三言以为吏（文）不足，或命之，或有所属。视索（素）保朴，少厶颁（寡）欲。
　　江海所以为百浴王，以其能为百浴下，是以能为百浴王。圣人之才（在）民前也，以身后之；其才（在）民上也，以言下之。其才（在）民上也，民弗厚也。其才（在）民前也，民弗害也。天下乐进而弗厌。以其不静（争），古（故）天下莫能与之静（争）。
　　罪莫厚乎甚欲，咎莫惨乎欲得，化莫大乎不智（知）足。智（知）足之为足，此恒足矣。
　　以[彳人亍]佐人主者，不谷（欲）以兵强于天下。善者果而已，不以取强。果而弗发，果而弗乔（骄），果而弗矜，是胃（谓）果而不强，其事好。
　　长古之善为士者，必非溺（弱）玄达，深不可志。是以为之颂：夜乎奴（如）冬涉川。猷乎其奴（如）畏四邻。敢其奴（如）客。涣乎其奴（如）怿。屯（敦）乎其奴（如）朴。沌（原字从土）乎其奴（如）浊。竺（孰）能浊以刺者，将清。竺（孰）能仄以往者，将余生。保此[彳人亍]者不谷（欲）趟吐。
　　为之者败之，执之者远之。是以圣人亡为古亡败，亡执古亡失。临事之纪，谨（慎）终女（如）始，此亡败事矣。圣人谷（欲）不谷（欲），不贵难得之货；教不教，复众人之所过。是古圣人能辅万勿（物）之自然而弗能为。
　　[彳人亍]恒亡为也。侯王能守之，而万勿（物）将自为，为而欲作，将贞（真）之以亡名之朴。夫亦将智（知）足，智（知）〈足〉以刺，万勿（物）将自定。
　　为亡为，事亡事，未亡未。大少之，多惕（易）必多难。是以圣人猷难之，古（故）终亡难。
　　天下皆智（知）美之为美也，亚（恶）已；皆智（知）善，此其不善已。又（恶）亡之相生也，难惕（易）之相成也，长短之相型也，高下之相盈也，音圣（声）之相和也，先后之相堕（随）也。是以圣人居亡为之事，行不言之教。万勿（物）作而弗始也，为而弗志也，成而弗居。夫唯弗居也，是以弗去也。
　　道恒亡名，仆唯妻，天地弗敢臣。侯王女（如）能兽（守）之，万勿（物）将自宾。天地相合也，以逾甘露，民莫之命而自均安（焉）。始制又（有）名，名亦既又（有），夫亦将智（知）止，智（知）止所以不殆。卑道之才天下也，猷少（小）浴之与江海。
　　又状虫成，先天地生，敚[纟禾]，独立而不亥，可以为天下母。未智（知）其名，字之曰道。吾强为之名曰大。大曰筮，筮曰远，远曰反。天大、地大、道大、王亦大。国中又（有）四大安（焉），王居一安（焉）。人法地，地法天，天法道，道法自然。
　　天地之间，其猷橐龠与。虚而不屈，动而愈出。
　　致虚恒也，兽（守）中笃也。万勿（物）方作，居以颁复也。天道云云，各复其堇（槿）。
　　其安也，易困也。其未兆也，易谋也。其脆也，易判也。其几也，易散也。为之于其亡又也，绐（治）之于其未乱。合〈保之木，生于毫末〉。九成之台，乍（作）〈于累土。百仞之高，始于〉足下。
　　知之者弗言，言之者弗知。闭其门，赛其[之兑]，和其光，同其尘，锉其[尔贝贝]，解其纷，是胃（谓）玄同。古（故）不可得而新（亲），亦不可得而疏；不可得而利，亦不可得而害；不可得而贵，亦不可得而戋（贱）。古（故）为天下贵。
　　以正之邦，以畸（奇）用兵，以亡事取天下。吾可（何）以知其然也。夫天多期韦（讳），而民窗（尔）畔。民多利器，而邦兹昏。人多知，而奇勿（物）兹起。法勿兹章，盗贼多又（有）。是以圣人之言曰：我亡事而民自富；我亡为而民自为（下从虫）；我好青而民自正；我谷不谷而民自朴。
　　含德之厚者，比于赤子。蜂虿虫它（蛇）弗（螫），攫鸟猛兽弗扣，骨溺（弱）筋柔而捉固。未知牝戊（牡）之合然恕（怒），精之至也。终日呼而不忧，和之至也。和曰常，知和曰明，益生曰羕（祥），心使气曰强。勿（物）藏则老，是胃（谓）不道。
　　名与身孰新（亲）？身与货孰多？得与亡孰病？甚爱必大费，厚藏必多亡。古知足不辱，知止不怠（殆），可以长旧（久）。
　　返也者，道〈之〉僮（动）也。溺（弱）也者，道之用也。天下之勿（物）生于又（有），生于亡。
　　困而盈之，而不若已。湍而群之，不可长保也。金玉盈室，莫能兽（守）也。贵福乔（骄），自遗咎也。攻（功）述身退，天之道也。 

注：原古字不能显示的，直接用现代文代替。残缺的文字由本人在〈〉号内校补。能显示的古字、异体字在（）号内注明今字。个别错误的地方，已有所校改。

帛书老子甲本
 

