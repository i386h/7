<!-- { "loadSidebar": true } -->
道可道也（ 非恒道也名可名也非 ）恒名也名万物之始也有名万物之母也故恒欲也（ 以观其眇 ）恒又欲也以观亓所两者同出名同胃玄之又玄众眇之门天下皆知美之为美亚已皆知善斯不善矣（ 有之相 ）生也难易之相成也长短之相刑也高下之相盈也音声之相和也先后之相隋也恒也是以人居为之事行不言之教万物昔而弗始为而弗侍也成功而弗居也夫唯弗居是以弗去不上贤使民不争不贵难得之货使民不为盗不见可欲使民心不是以人之治也虚亓心实亓腹弱亓志强亓骨恒使民知欲也使夫知不敢弗为而已则不治矣道而用之有弗盈也渊呵万物之宗锉亓兑解亓芬和亓光同亓湛呵或存吾不知亓谁子也象帝之先天地不仁以万物为刍狗人不仁（以）百姓为刍狗天地之亓犹橐舆虚而不而俞出多闻数穷不若守于中浴神不死是胃玄＝牝＝之门是胃天地之根＝呵亓若存用之不堇天长地久天地所以能长且久者以亓不自生也故能长生是以人退其身而身先外亓身而身存不以亓私舆故能成其私上善如水＝善利万物而有争居众之所亚故几于道矣居善地心善渊予善天言善信正善治事善能动善时夫唯不争故尤而盈之不若亓已而允之不可长葆也金玉（盈）室莫之能守也贵富而自遗咎也功遂身退天之道也戴营抱一能毋离乎气至柔能婴儿乎除玄监能毋疵乎爱民栝国能毋以知乎天门启阖能为雌乎明白四达能毋以知乎生之畜之生而弗有长而弗宰也是胃玄德卅同一毂当亓有车之用也埴而为器当亓有埴器之用也凿户牖当亓有室之用也故有之以为利之以为用五色使人目盲驰骋田腊使人心发狂难得之货○使人之行仿五味使人之口爽五音使人之耳（ 聋 ）是以人之治也为腹而不为目故去彼而取此弄辱若惊贵大患若身何胃弄辱若惊弄之为下得之若惊失之若惊是胃弄辱若惊何胃贵大患若身吾所以有大患者为吾有身也及吾身有何患故贵为身于为天下若可以橐天下（矣）爱以身为天下女可以寄天下矣视之而弗见（命）之曰微听之而弗闻命之曰希之而弗得命之曰夷三者不可至计故而为一＝者亓上不谬亓下不寻＝呵不可命也复归于物是胃状之状物之象是胃望隋而不见亓后迎而不见亓首执今之首以御今之有以知古始是胃道纪古之（善）为道者微眇玄达深不可志夫唯不可志故强为之容曰与呵其若冬涉水呵亓若畏四严呵亓若客涣呵亓若泽沌呵亓若朴呵亓若浊呵亓若浴浊而之徐清女以重之徐生葆此道（者不）欲盈是以能而不成至虚极也守督也万物旁作吾以观亓复也天物＝各复归于亓根曰＝是胃复＝命＝常也知常明也不知常芒＝作知常容＝乃公＝乃王＝乃天＝乃道＝乃没身不殆大上下知又（之）亓（次）亲誉之其次畏之其下母之信不足安有不信呵亓贵言也成功遂事而百姓胃我自然故大道废安有仁义知慧出安有（大伪）六亲不和安又孝兹国家案有贞臣绝声知而民利百倍绝仁义而民复孝兹绝巧利盗贼有此三言也以为文未足故令之有所属见素抱朴少（私）而寡欲绝学忧唯与呵亓相去几何美与亚亓相去何若人之所畏亦不可以不畏人望呵亓未央才众人＝若乡于大牢而春登台我博焉未若婴儿未咳呵所归众人皆又余我我愚人之心也＝呵鬻人昭＝我独若呵鬻人蔡＝我独闽＝呵呵亓若海望呵亓若所止众人皆有以我独门元以鄙吾欲独于人而贵食母孔德之容唯道是从道之物唯望唯＝呵望呵中又象呵望呵呵中有物呵幼呵冥呵亓中有请呵亓请甚真亓中有信自今及古亓名不去以顺众父吾何以知众父之然也以此炊者不立自视者不章自见者不明自伐者功自矜者不长亓在道也曰食赘行物或亚之故有欲者弗居曲则全枉则正洼则盈则新少则得多则惑是以人执一以为天下牧不自视故章不自见也故明不自伐故有功弗矜故能长夫唯不争故莫能与之争古之所胃曲全者几语才诚全归之希言自然风不冬朝暴雨不冬日孰为此天地而弗能久有兄于人乎故从事而道者同于道德者同于德失者同于失同于德者道亦德之同于失者道亦失之有物昆成先天地生萧呵谬呵独立而不可以为天地母吾未知亓名也字之曰道吾强为之名曰大＝曰筮＝曰远＝曰反道大天大地大王亦大国中有四大而王居一焉人法地＝法天＝法道道法自然重为轻根清为君是以君子冬日行不远亓甾重虽有环官燕处则昭若＝何万乘之王而以身轻于天下轻则失本则失君善行者达迹善言者瑕适善数者不用善○闭者关而不可启也善结者约而不可解也是以人恒善人而人物财是胃明故善＝人＝之师不善人善人之资也不贵亓师不爱亓资唯知乎大迷是胃眇要知亓雄守亓雌为＝天＝下＝＝恒＝德＝不＝离＝复（ 归于婴儿知 ）亓白守亓辱为＝天＝下＝○浴＝恒＝德＝乃＝足＝复归于朴知亓白守亓黑为＝天＝下＝式＝恒＝德＝不＝贷＝复归于极朴散则为器人用则为官长夫大制割将欲取（天下而为之吾见其弗）得已夫天下神器也非可为者也为之者败之执之者失之○物或行或隋或热或或陪或是以圣人去甚去大去诸以道佐人主不以兵强于天下亓（事好还师之 所居 ）棘生之善者果而已矣毋以取强焉果而毋果而勿矜果（而毋）伐果而毋得已居是胃果而强物壮而老胃之不＝道＝蚤已夫兵者不祥之器也物或亚（之故有欲者弗居君）子居则贵左用兵则贵右故兵者非君子之器也兵者不祥（之）器也不得已而用之为上勿美也若美之是乐杀人夫乐杀人不可以得志于天下矣是以吉事（上左丧事上右）是以偏将军居左而上将军居右言以丧礼居之也杀（ 人众以悲依 ）立（ 之战 ）而以丧礼处之道恒名朴唯小而天下弗敢臣侯王若能守之万物将自宾天地相合以俞甘洛（ 民莫之 ）令而自均焉始制有名＝亦既有夫亦将知＝止＝所以不殆卑（ 道之 ）在天下也猷小浴之与江海也知人者知也自知者明也人者有力也自者强也知足者富也强行者有志也不失亓所者久也死而不忘者寿也道呵亓可左右也成功遂（事而）弗名有也万物归焉而弗为主则恒欲也可名于小万物归焉而弗为主可命于大是以人之能成大也以亓不为大也故能成大执大象天下往＝而不害安平大乐与（饵）过格止故道之出言也曰淡呵其味也视之不足见也听之不足闻也用之不可既也将欲之必古张之将欲弱之必古○强之将欲去之必古与之将欲夺之必古予○是胃微明柔弱强鱼不可说于渊国利器不可以示人道恒名侯王若能守之万物将自化＝而欲作吾将阗＝之＝以＝＝名＝之＝朴＝夫将不＝辱＝以天地将自正 
道 二千四百廿六

帛书老子校正

　　上德不德，是以有德。下德不失德，是以无德。上德无为而无以为也。上仁为之而无以为也。上义为之而有以为也。上礼为之而莫之应也。则攘臂而乃之，故失道。失道矣而后德，失德而后仁，失仁而后义，失义而后礼。夫礼者，忠信之泊也，而乱之首也。前识者，道之华也，而愚之首也。是以大丈夫居亓厚而不居亓泊。居亓实而不居亓华。故去皮取此。
　　昔之得一者，天得一以清，地得一以宁，神得一以灵，浴得一以盈，侯王得一而以为正。亓致之也，胃天毋已清将恐莲，胃地毋已宁将恐发，胃神毋已灵将恐歇，胃浴毋已盈将恐渴，胃侯王毋已贵以高将恐厥。故必贵而以贱为本，必高矣而以下为基。夫是以侯王自胃孤寡不谷，此亓贱之本与，非也。故致数与无与。是故不欲禄禄若玉，硌硌若石。
　　上士闻道，堇能行之。中士闻道，若存若亡。下士闻道，大笑之。弗笑，不足以为道。是以建言有之曰：明道如费，进道如退，夷道如类；上德如浴，大白如辱，广德如不足；建德如揄，质真如愉，大方无禺，大器曼成，大音希声；天象无刑，道褒无名。夫唯道，善始且善成。
　　反也者，道之动也。弱也者，道之用也。天下之物生于有，有生于无。
　　道生一，一生二，二生三，三生万物。万物负阴而抱阳，中气以为和。天下之所恶，唯孤寡不谷，而王公以自名也。勿或损之而益，益之而损。故人之所教，夕议而教人。故强良者不得死，我将以为学父。
　　天下之至柔，驰骋于天下之致坚。无有入于无间。吾是以知无为之有益也。不言之教，无为之益，天下希能及之矣。名与身孰亲，身与货孰多，得与亡孰病。甚爱必大费，多藏必厚亡。故知足不辱，知止不殆，可以长久。
　　大成若缺，亓用不币。大盈若中，亓用不穷。大直如诎，大巧如拙，大赢如内。躁胜寒，靓胜炅，请靓可以为天下正。
　　天下有道，却走马以粪。天下无道，戎马生于郊。罪莫大于可欲，祸莫大于不知足，咎莫惨于欲得。故知足之足，恒足矣。
　　不出于户，以知天下。不规于牖，以知天道。亓出也弥远，亓知也弥少。是以圣人不行而知，不见而名，弗为而成。
　　为学者日益，闻道者日损。损之又损，以至于无为。无为而无不为也。取天下也，恒无事。及亓有事也，不足以取天下。
　　圣人无恒心，以百姓之心为心。善者善之，不善者亦善之，德善也。信者信之，不信者亦信之，德信也。圣人之在天下，[翕心][翕心]焉，为天下浑心。百姓皆属耳目焉，圣人皆咳之。
　　出生入死。生之徒十有三，死之徒十有三，而民生生，动皆之死地之十有三。夫何故也，以亓生生也。盖闻善执生者，陵行不辟矢虎，入军不被甲兵。矢无所揣亓角，虎无所昔亓蚤，兵无所容亓刃。夫何故也，以亓无死地焉。
　　道生之而德畜之，物刑之而器成之。是以万物尊道而贵德。道之尊，德之贵也。夫莫之爵而恒自然也。道生之，畜之，长之，遂之，亭之，毒之，养之，复之。生而弗有也，为而弗寺也，长而勿宰也，此之胃玄德。
　　天下有始，以为天下母。既得亓母，以知亓子。复守亓母，没身不殆。塞亓闷，闭亓门，终身不堇。启亓闷，济亓事，终身不棘。见小曰明，守柔曰强。用亓光，复归亓明。毋道身央，是胃袭常。
　　使我介有知也，行于大道。唯他是畏，大道甚夷，民甚好解。朝甚除，田甚芜，仓甚虚，服文采，带利剑，厌食，货财有余，是胃盗竽。盗竽，非道也。
　　善建者不拔，善抱者不脱。子孙以祭祀不绝。修之身亓德乃真，修之家亓德有余，修之乡亓德乃长，修之邦亓德乃丰，修之天下亓德乃博。以身观身，以家观家，以乡观乡，以邦观邦，以天下观天下。吾何以知天下之然兹？以此。
