<!-- { "loadSidebar": true } -->
　　绝学无忧，唯与诃，其相去几何？美与恶，其相去何若？人之所畏，亦不可以不畏人。望呵，其未央才。众人熙熙，若乡于大牢，而春登台。我泊焉未兆，若婴儿未咳。累呵，如无所归。众人皆有余，我独遗。我禺人之心也，[春心][春心]呵。鬻人昭昭，我独若[问月]呵。鬻人蔡蔡，我独[问心][问心]呵。忽呵，其若海。望呵，其若无所止。众人皆有以，我独门元以悝。吾欲独异于人，而贵食母。
　　孔德之容，唯道是从。道之物，唯望唯忽。忽呵望呵，中有象呵。望呵忽呵，中有物呵。幽呵鸣呵，中有请[口也]。其请甚真，其中有信。自今及古，其名不去，以顺众[亻父]。吾何以知众[亻父]之然？以此。
　　炊者不立，自视者不章，自见者不明，自伐者无功，自矜者不长。其在道，曰[米余]食赘行。物或恶之，故有欲者弗居。曲则金，枉则定，洼则盈，敝则新，少则得，多则惑。是以声人执一，以为天下牧。不自视故章，不自见故明，不自伐故有功，不自矜故能长。夫唯不争，故莫能与之争。古之所胃曲金者，几语才？诚金归之。
　　希言自然，飘风不冬朝，暴雨不冬日，孰为此？天地而弗能久有，兄于人乎！故从事而道者同于道，德者同于德，失者同于失。同于德者，道亦德之。同于失者，道亦失之。
　　有物昆成，先天地生。绣呵缪呵，独立而不亥，可以为天地母。吾未知其名，字之曰道。吾强为之名曰大。大曰筮，筮曰远，远曰反。道大、天大、地大、王亦大。国中有四大，而王居一焉。人法地，地法天，天法道，道法自然。
　　重为巠根，清为躁君。是以君子众日行，不离其甾重。唯有环官，燕处则昭若。若何万乘之王而以身巠于天下？巠则失本，躁则失君。
　　善行者无[彻力]迹，善言者无瑕适，善数者不以[木寿][竹析]。善闭者无[门串]龠，而不可启也。善结者无纆约，而不可解也。是以声人恒善[心求]人，而无弃人。物无弃财，是胃[心申]明。故善人，善人之师。不善人，善人之资也。不贵其师，不爱其资，唯知乎大眯，是胃眇要。
　　知其雄，守其雌，为天下溪。为天下溪，恒德不离。恒德不离，复归于婴儿。知其白，守其辱，为天下浴。为天下浴，恒德乃足。恒德乃足，复归于[木屋]。知其白，守其黑，为天下式。为天下式，恒德不贷。恒德不贷，复归于无极。[木屋]散则为器，声人用则为官长。夫大制无割。
　　将欲取天下而为之，吾见其弗得已。夫天下神器也，非可为者也。为者败之，执者失之。物或行、或隋，或炅、或[石坐]，或、或[扌隋]。是以声人去甚、去大、去楮。
　　以道佐人主，不以兵强于天下。其事好还，师之所处，楚[木力]生之，善者果而已矣，毋以取强焉。果而毋骄，果而勿矜，果而毋伐，果而毋得已居。是胃果而不强。物壮即老，是胃之不道。不道蚤已。
　　夫兵者不祥之器也，物或恶之，故有欲者弗居。君子居则贵左，用兵则贵右。故兵者，非君子之器也。兵者不祥之器也，不得已而用之。铦袭为上，勿美也。若美之，是乐杀人。夫乐杀人，不可以得志于天下矣。是以吉事上左，丧事上右。是以便将军居左，上将军居右。言以丧礼居之也。杀人众，以悲依立之。战胜，以丧礼处之。
　　道恒无名，[木屋]唯小，而天下弗敢臣。侯王若能守之，万物将自宾。天地相合，以俞甘洛。民莫之令，而自均焉。始制有名，名亦既有，夫亦将知止，知止可以不殆。俾道之在天下也，猷小浴之与江海也。
　　知人者，知也。自知者，明也。胜人者，有力也。自胜者，强也。知足者，富也。强行者，有志也。不失其所者，久也。死不者，寿也。
　　道[氵风]呵，其可左右也。成功遂事，而弗名有也。万物归焉而弗为主，则恒无欲也，可名于小。万物归焉而弗为主，可名于大。是以声人之能成大也，以其不为大，故能成大。
　　执大象，天下往。往而不害，安平大。乐与饵，过格止。故道之出言也，曰：谈呵，其无味也；视之，不足见也；听之，不足闻也；用之，不足既也。
　　将欲拾之，必古张之。将欲弱之，必古强之。将欲去之，必古与之。将欲夺之，必古予之。是胃微明。友弱胜强，鱼不可脱于[氵肃]，邦利器不可以视人。
　　道恒无名，侯王若能守之，万物将自[为心]。[为心]而欲作，吾将阗之以无名之[木屋]。阗之以无名之[木屋]，夫将不辱。不辱以情，天地将自正。

