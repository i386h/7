<!-- { "loadSidebar": true } -->
　　愚尝砍邵子之言，其有合於《太玄》之说乎。请条之。其曰：日一南而万物死，日一壮而万物生。盖夏至日在井，日穷南陆，群阴渐长，故万物向死。冬至后，日在牵牛，一返北道，群阳渐长，故万物向生。《玄》又曰：斗一北而万物虚，斗一南而万物盈。盖立冬后，斗杓建亥，阴气藏物，故日虚。立夏建巳，阳气发物，故日盈。又曰：日之南也，左行而右旋。斗之南也，右行而左旋。盖日迎天右行，春始行，自西方历七星而南，故云右行。秋行回，自东方历七星而北，故云左旋。斗随天左行，春指东历三辰而南，始指东方，故云：左行。秋指西历二辰而北，还从西方，故云右旋。又曰：冬至及夜半以后者，近玄之象。盖冬至斗建子，夜半时加子，谓#2其进而未极，往而未至，虚而未满。时则天道左行，斗柄随天左指。日虽违天右行，每与月会，则与斗柄相应。玄卦自中至应四十一首，以奇为主。一百八十二日半，日行其中，是阳行阳中。行阳度，则盈至巳成乾而生物也。夏至及日中以后者，远玄之象。盖夏至斗建午，日中时加午，谓其进极而退，往极而还，已满而损。时则天道右转，斗柄亦随天右指日。虽违天左行，每与月会，则与斗柄右指相应。玄卦自迎至养四十首，阴偶用事，一百八十二日，是阴行阴中。日行阴度，则缩至亥成坤收藏万物。南北者，阴阳之定位，故日为经。东西者，阴阳之通气，故日为纬。日在天，一日则分昼夜，一岁则分南北，於万物则分生死。故曰：阳来则生，阳去则死。注云：上文共三百六十四日半，益以崎疏二赞得一日，通三百六十五日令二十#3分。其二十分在一日，即得三时，成三百六十五度四分度之一。
　　汉上曰：刘昭云：日行北陆谓冬，西陆谓春，南陆谓夏，东陆谓秋。
　　世言南北陆是矣。至言东西陆，不误则疑。《 隋志》 言东陆日春，西陆曰秋。又当别考，不可混而言之也。盖南北为经，子午相对。冬至一阳生子，神灵合论天地，以并一年造化。日月星斗，皆自此始。故曰：行北。陆日冬，行南陆日夏。方与时，皆不可易。由是天自北而东，左旋以生物。日则自北而西，右转以为之纬。孟春，日在营室，北宿也。是为正月建寅，会于课訾之亥。仲春，日在奎，西宿也。二月建卯，会于降娄之戌。季春，日在胃。三月建辰，会于大梁之酉。以西纬东，故曰：日行西陆谓之春。以至四月，巳与申合，会于实沈。日行南陆，一阴生午，造化收功挚敛万物。於是天道自南而北，从西右旋以成物。日则自南而东，左行以为之纬。孟秋日在翼，申合巳，日鹑尾。仲秋，日在角，酉合辰，日寿星。季秋，日在房，戌合卯，日大火。以东纬西，故曰：日行东陆谓之秋。所以东不言春而言秋，西不言秋而言春，以见南北之经不可变，东西之纬互相备也。日为阳，阳用事，故自东至夜半而发南。日进而北，昼进而长，阳进故为温为暑。阴用事，故自夏至日中而发北。日退而南，昼退而短，阴胜故为寒为凉。二至之中，道齐景至，春秋分焉。日则有中道，月则有九行。朔会陆行邻於所交，亏夺生焉，日为寒为温。冬至日南极晷长，南不极则温为害。夏至日北极晷短，北不极则寒为害。
　　邵子曰：天行所以为昼夜，日行所以为寒暑。夏浅冬深，天地之交。左旋右行，天日之交。
　　天一日一周。日行一度，为天之所转，日随之。夏出寅入戌，冬出辰入申，春秋出卯入酉。出为昼，入为夜，虽系乎日之出入，其行也则系乎天。日在地下则寒，姐在天上则暑。冬行北陆为寒，日行地下深。夏行南陆为暑，日行地下浅。春行西陆，秋行东陆，为寒暑之中。日行所以为寒暑，天道向南则自深之浅，向北则自浅之深，天地之交也。或谓：夏则南极仰，冬则南极俯。引人首为喻，为夏浅冬深之说，此不知日有黄道也。夏至日在午而正于午，冬至日在子而正于子，随天运而然。故以浅深，为天地之交。冬至日起，星纪右行，而日移一度。天左旋一周而过十度，日巡六甲与斗相逢，此天日之交也。冬至之夜如夏至之日，夏至之夜如冬至之日。冬之夜仅如春秋之昼者，昼侵夜五刻也。日出本有常时，所以然者，未出二刻半而明也，入二刻半而后昏矣。
　　又曰：朝东夕西，随天之行。夏北冬南，随天之交。天一周超一星，应日之行也。春酉正＇，夏午正，秋卯正，冬子正，应日之交也。
　　冬至夜半子，日起星纪。日右行一度，天亦左移一度，故夜半日常在。所以朝叉出东，夕叉入西。天之行，而非日之行也。夏则日行随一在北，冬则日行在南。日最北，去极最近，故影短而日长。日最南，去极最远，故影长而日短。此随天之交也。日日行一度，天日一周，而过一度。一度者，星之一度也，故为应日之行也。冬至日在子，夏至日在午，春分日在酉，秋分日在卯，天之移也。冬至子日正在子，夏至午日正在午，春秋二分日，或正于酉，或正于卯。东西迭纬，所以为春夏阴阳之交，此应日之交也。愚稽之古志矣。冬至日在牵牛初度，春分日在娄四度，夏至日在东井二十一度，春分日在角十度。《隋志》曰：日去极近，则景短而日长。言其时为夏至。日行内道去极近，则昼极长。八尺之表，尺有五寸之景。若春分在娄，秋分在角，昼夜等。故立八尺之表，七尺五寸之景。《隋志》又曰：日去极远，则景长而日短。言其时为冬至。日行外道，去极远则昼极短。八尺之表，一丈三尺之景。就中去一尺五寸，则余一丈一尺五寸之景，是冬夏往来之景也。故曰：日有中道。北至牵牛，去极近，为夏至。南至牵牛，去极远为冬至。东角西娄，去极中。故南至角，东至娄，为春秋分。郑曰：春分日在娄，月上弦#5於东井，圆於角，下弦於牵牛。秋分日在角，上弦於牵牛，圆於娄，下弦於东井。亦以其景知气至否#6。春秋冬夏气皆至，则四时序正。冬夏致日者，日实也。故於长短极时，政之极则气至。冬无愆阳，夏无伏阴。致日之时，日中视其景如度者，岁美人和。不如度者，岁恶人伪。若人君政教得，则四时景依度。
　　晷进则水者，谓晷长於度。日之行黄道外，则晷长。晷长者，为阴胜，故水。晷退则旱者，谓晷短於度。日之行入进黄道内，故晷短。食者，为阳胜，故旱。进尺二寸'晷短则月，月以十二为数也。退尺二寸则日食，日数备于十也。晷进为盈，晷退为缩，亦以其景知气至与不而得之也。
　　又曰：圣人仰观日月之运，配以坎离，而八卦之义着矣。
　　《系辞》曰：县象着明，莫大乎日月。朱子曰：如纳甲法。坎纳戊，离纳己。乾之一爻属戊，坤之一爻属己。留戊就己，方成坎离。盖乾坤是大父母，坎离是小父母也。汉上曰：虞日日月县天成八卦象，晦夕朔旦则坎象，水流戊，日中则离象。火就己成戊，己土位象，见於中，日月相催而明生。乾坤二五交则生坎离，而日月出焉。三日震象，月出庚。八#7日兑象，月见丁。十五日乾象，月盈甲壬。十#8六日巽象，月退辛。二十三日艮象，月消丙。三十日，坤月灭乙。合而论之，则坎离为日月，生明於震，生魄於巽，上弦於兑，下弦於艮，盈於乾而灭於坤。甲至癸十日，具於八卦中也。《记》曰：大明生於东，月生於西。
　　《诗》曰：东方之日，东方之月。
　　月之始则生於西，其盛则生於东。日之所出，乃在东方。未旦则己行於地中，特未出地之上耳。古者训日字，实也。月字，缺也。日常实是如此。天行有差，日月星辰又迟，赶他不及。惟日之行，铁定是如此，故日实也。
　　又曰：天地之大寤在夏，人之神存乎合心
　　午则日随天在南，子则日随天在北，一日之寤寐也。夏则日正在午，冬则日正在子，一年之寤寐也。故夏日昊天，而离为万物相见之卦。日者，天之神也。人之神，昼在心，夏也；夜在肾，冬也。昼相应夜，藏密也。《玄》曰：藏心于渊，神不外也。谓栖心气腑所以存神也。天地之交十之三。夏至之昼，日在天上七分，冬至之夜，在地下亦七分。自天言之，在地上者十之七，在地下者十之三。故阳数盈于七也。日与天不同者，日行有南北道故也。
　　又曰：日入地中，构精之象。
　　一日之夜，犹一岁之冬。天神地灵，阳魂阴魄。冬至子半夜至子半，相与会合於黄泉之官。所以胎育元造，萌芽万物也。故曰：男女会精气而后生人。日以场精交地气而后生物。知此则知性命之学。又曰：日者，天之阳魂。阳抱阴为日，以魂制魄。阴抱阳为月，以魄拘魂也。
　　朱子曰：日月出水乃升于天。其西下，又入于水。
　　或有问浑天於朱夫子者，曰：天外是水，所以浮天而载地。答曰：天外无水，地下是水载。孟子曰：水由地中行。苏子曰：地中无往而非水。知此，则知地下有水，天外是气明矣。阳金为水母，水为万物母，天只是一个纯刚清明之气。地平着。乎其中。天之日每夜周地下一匝，而过一度。天一之气既生水，以为万物利。日为阳精，又能涸地下之水，而不为万物害。水岂沃焦尾闲之所能泄哉。盖天一之神，是为气母。出云多水滔天云蒸雾沦日夜流转则水珠流出。使水盛而无日以涸之山奋’则时雨以降天地。阴阳二气自然有许多气也。有许则浩浩下民昏垫。史载尧时十日出，虽不足信。然天之哀念下民有是理，日为火而常明日以为之进退也，《易》曰：明入地中转也。天在水中为需也。日为阳而水为阴而阴气无不散。水气无不消。出则为昼宇宙之间，天实有之行尔。是亦造化扶阳之意。然则天体正圆络天腹如内郭月为水而有盈亏，随言天一生水故日一升天日一从地下转,而容并验之潮汐可见。，明夷日从地下，入则为夜。其可一日无阳明之象哉。隋《天文志》说：日涸水极好。
　　又曰：天有黄赤二道。沈存中云：特历家说#10色，以记日月之尔。
