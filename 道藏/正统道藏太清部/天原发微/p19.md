<!-- { "loadSidebar": true } -->
　　盈缩者，日方南，太白居南；日方北，太白居北。为赢，侯王不宁，用兵进吉退凶。日方南，太白居北；日方北，太白居南。为缩，侯主有忧，用兵退吉进凶。又，太白在南，岁星在北，名日牝牡，年谷大熟。当出不出，当入不入，不破国铃亡国。经天者，日阳也。日出则星亡，昼见午上为经天。与日争明，是为乱纪。天下革，民更主，人民流亡。强者弱，小者强。女主昌莽地皇，时在太微中，烛地如月光。太微，天子庭也。是年大兵入天子庭。至渐台，斩莽首。愚曰：是二星者，不铃远引。庚午秋，天狗星堕。未几，大将砠。己丑夏，太白经天。明年白波浪起，并前甲子彗三大异星。予年七十，皆目所亲睹，故特书之。
　　太白主兵，荧惑主内乱。月主刑，其变有三。三者失度，有乱臣贼子，伏尸流血之兵。
　　枉矢星之变。
　　物莫直於矢直，而枉操矢者，邪人也。昔项羽救巨鹿，枉矢西流，遂坑秦#33屠咸阳，以乱伐乱。
　　星聚为祟之变。
　　水木火三合东井。占曰：外有兵与丧，五#34星入舆鬼。木火金合，虚如连珠，皆为死丧。三星在斗，戮将死相。火金水三星合秒，金水合於东井，皆为白衣之会。汉文帝时，天子四衣白衣，临邸第者，此也。唐天宝中，五星聚箕尾。占曰：有德庆，无德殃。至德中，木火金水聚鹑首，从岁星也。木火阳主中邦，金水阴主外邦，阴与阳合，中外相连以兵。以此见五星之聚，有吉有凶，不可拘#35一。
　　流星之变。
　　汉元延中日哺时，有流星头大如缶，长十余丈，赤白从日下东南去。或大如盂，或如鸡子，耀耀如雨，下至昏止。其占为天子失势，后王莽篡国。建武中，小流星百枚以上，或西南东北四面行。其占为小民流徙，后应征公孙迷民流。流星大如杯，从织女西行，后光烈皇后崩。流星出文昌，将相色白光烛地，长可四丈，摇如龙蛇形。已而，王商自杀。
　　《晋志》曰：天#36使也，星大者使大，．小者使小。自上而下日流，自下而升日飞。大日奔，亦流也。声隆隆者，怒之象。小星流者，庶．民之象。大如月者，人主之象。天星尽摇，民劳之象□。
　　附耳星之变。
　　西毕大星旁小星，附耳掺动，有谗乱在侧。
　　天谗星之变。
　　又曰：卷舌六星在北，主口舌以知佞谗。卷舌上一星，日天谗。
　　搀枪桔彗之变。
　　四星状异，殃一破国危君。余殃为旱凶饥暴疾。
　　荧惑之精为变。
　　隋大业末，荧惑逆行入南斗，色赤如血光，芒震耀长七八尺。后杨玄感反，天下大乱。唐长寿中，荧惑犯。五诸侯浑仪尚献甫奏，臣命在金，五诸侯太史位，火克金，臣将死矣。武后曰：为禳之。迁水衡都尉，水生金，又去太史位，卿无忧矣。是秋，献甫卒。
　　太白之精为变。
　　六贼星，太白之精也。出正南，去地可六丈。大而赤，形如彗，芒九角。天狗亦太白也，主兵。
　　赦星．o
　　星长三丈余，出北斗魁南，抵轩辕而灭。占日有赦。填星之精为变。咸汉星填之，精也。出正北，去地可六丈。大而赤中青，青中赤。表下有三彗从横，又名五残。星出正东，状类辰，去地可六丈，大而黄。
　　狼角之变。
　　九游星东有大星日狼，变色则多盗贼。
　　贯索。
　　贱人之牢也。又日连索。连营天牢，主禁强暴。九星皆明，狱烦。七星明，大赦。动斧钻#37用。
　　归邪之变。
　　如星非星，如云非云。归蛇出，爻有归国者。其占亦有吉凶。已上并《天文志》所载。
　　星变关时否泰。
　　星一也，其形其色，其常其变，其时其分，各有取舍。其占不同，惟严子陵足以当客星之占，陈仲弓足以应德星之聚。宿骑箕尾而傅说生，星陨中营而葛亮死，吉人君子未尝不与天象相关也。客星又有变者，形大如瓜，色有青白者，不为大水，则为大饥。气白起天苑西南者，则牛马死伤，又何其不祥也。春秋时，彗三见。夜常星不见，夜中星陨如雨。杀君三十六，亡国二十五，诸侯奔走，不保社稷者，不可胜数。《传》曰：夜有星无云而天雨者，谓之天泣。其故何也？盖不忍君子小人之倒植，而痛苍生之罹其祸也。天象岂虚应哉！．是以古之隐德之士，所以夜观天象，昼察人事，而为之隐忧也。
　　《易》曰：天道亏盈而益谦，地道变盈而流谦，鬼神害盈而福谦，人道恶盈而好谦。
　　欧阳子曰：此圣人极论天人之际也。《春秋》虽书日食星变，孔子未尝道其所以然。曰：天地鬼神不可知，为其可知者人而已。日中铃反，盛衰叉复。天，吾不知；吾见其亏盈於物者矣。草木之成者，变而衰落之；物之下者，进而流行之。地，吾不知；吾见其变流於物者矣。人之责满者多祸，其守约者多福。鬼神，吾不知。吾见人之祸福者矣。天地鬼神不可知其心，则因其着於物以测之。故据其进之可见者以为言，日亏盈，日变流，日祸福。若人则可知者，故直言其情，日好恶。其知与不知，异辞也。参而会之，与人无以异也。以其不可知，故当尊而远之。以其与人无以异，则修吾人事而已。未有人心说而天意怒，未有人理逆而天道顺者。呜呼，圣人没，异端起。秦汉以来，学者惑於灾异久矣。天文五行之说，不胜其几也。予之所迷，不得不异乎《春秋》也。欧公以人之可知者一，对天地鬼神之不可知者三。一者尽，则三者在。其中君子何如哉？修身俟命而已。
　　天原发微卷之八竟
　　#1『听』，原作『德』，据《四库全书》本改。
　　#2『肉』，原作『闪』，据《四库全书》本改。
　　#3『青州』，原作『州青』，据《四库全书》本改。
　　#4『赵分』，《四库全书》本作『今赵分』。
　　#5『度十五』，原作『二十五』，据《四库全书》本改。
　　#6『晋魏分』，《四库全书》本作『今晋魏分』。
　　#7『秦分』，《四库全书》本作『今秦分』。
　　#8『周分』，《四库全书》本作『今周分』。
　　#9『楚分』，《四库全书》本作『今楚分』。
　　#10『韩分』，《四库全书》本作『今韩分』。
　　#11『宋分』，《四库全书》本作『今宋分』。
　　#12『见』，原作『死』，据《四库全书》本改。
　　#13『又』，原作『天』，据《四库全书》本改。
　　#14『起』，《四库全书》本作『启』。
　　#15#16#17『翌』，《四库全书》本均作『翼』。
　　#18『矩』，《四库全书》本作『拒』。
　　#19原脱『章祝，巫官也』五字，据《四库全书》本补。
　　#20原脱『东』字，据《四库全书》本补。
　　#21『许』，《四库全书》本作『游』。
　　#22『弧』，《四库全书》本作『孤星』。
　　#23『之』，原作『七』，据《四库全书》本改。
　　#24『天田』，《四库全书》本作『天田星』。
　　#25『水府』，《四库全书》本作『水府星』。
　　#26『罗堰』，《四库全书》本作『罗堰星』。
　　#27『四渎』，《四库全书》本作『四渎星』。
　　#28『斗』，《四库全书》本作『斗星』。
　　#29『官』，《四库全书》本作『宫』。
　　#30『吉』，原作『古』，据《四库全书》本改。
　　#31『格滓』，《四库全书》本作『格泽』；『咎』，原作『客』，据《四库全书》本改。
　　#32『惜』，原作『借h据《四库全书》本改。
　　#33『秦』，原作『奉』，据《四库全书》本改。
　　#34『五』，原作『王』，据《四库全书》本改。
　　#35『拘』，原作『枸』，据《四库全书》本改。
　　#36『天』，原作『尺』，据《四库全书》本改。
　　#37『钻』，《四库全书》本作『镀』。
　　天原发微卷之九
　　鲁斋鲍云龙景翔编着虚谷方回万里校正
　　少阴
　　《春秋传》晋侯问伯瑕曰：何谓辰？对曰：日月之会是谓辰。辰，时也。愚谓：自十一月至十月，子至亥也。言日月聚会有时，故以辰言之。在天为二十八宿，举目可见，故以星言之。但其流行於四时八节，有气无形。散布於太空，似有形而无可执着者，皆辰为之也。
　　邵子曰：辰是那天上星，分为十二段底即十二辰，天壤也。
　　日月星辰#1自是四件，此说辰者，谓一辰各有几度。谓如日月宿於角几度月即所宿处是辰。故曰：日月所会谓之辰。为相氏曰：若指星体而言，谓之星。日月会於其星，则名宿名辰名次名房名合。若不据会宿，则指星体而言星也。《尚书精义》曰：天极谓之北辰，五纬有辰星，又有十二次，日辰。
　　又曰：辰数十二，日月交会谓之辰。辰，天之体也，无物之气也。
　　张氏曰：辰，十二从地数也。无物之气不可见，因日月之会而见。以不可见故为阴，天之阴者，天之体。天之所以立也，从地数者天之地也。
　　又曰：阴中之阴，辰也，天壤也。气一而已，主之者乾也。
　　辰者无物之气，天之体。故日天壤，辰之於天是也。辰者，天之体。土者，地之体。辰者，无物之气不可见。以星观焉，知其廓然太虚能容物也。土者，有形之物可见。以山观焉，益知其能负物也。土为大物，辰为太虚，日月星辰托焉。辰虽不可见，天昼夜常见，故不用之一，用之所宗也。
　　又曰：辰至日为生，日至辰为用。盖顺为生而逆为用。
　　辰至日者，言天左行为顺，布气生物。日至辰者，言日右行为逆，变气用时。故时可逆推，物又顺成。子云曰：巡乘六甲，与斗相逢，言天日之相应也。
　　又曰：星为日余，辰为月余。
　　日为阳精，天之灵魂。月为阴精，天之气魄。星为阳之余精，辰为阴之余气。故星者天之神，辰者天之体。日月在天，如人之真心命门，阴阳之本也。五星如人五脏，诸星如人支骸精血。辰之於天，则人之体魄是也。
　　又曰：天有日月星辰与天为五。地有五行，金木水火与地为五。辰阳中阴不可变，故一日十二辰，不可见也。
　　辰者，天之体。辰之於天，犹土之於地。天主用，有神焉？辰不可以尽天，非若土即可以尽地。辰之外别名天，土即所以为地也。汉上曰：月生於日之所照，众星被耀，因水转光。三辰同形，阴阳相配，其体则辰也。
　　又曰：天以一而变四．。四者有体，而一者无体。
