<!-- { "loadSidebar": true } -->
　　朱汉上曰：泰，言天地交而万物通。否，则不交不通。泰当坎九五，水气上行。坎坤体，坎中之乾，二五也。乾阳流於坤阴，故月以速为退。月体不明，待日而明。明者，乾也。乾言日月合明者，坎离互用也。豫言日月不过者，坎为月伏离为日，日月会于北方也。怛言日月得天者，乾九四之五，变离坎也。小畜上九，中孚六四，归妹六五。月几望者，小畜四有伏坎，巽有伏震。月在东，日在西，望也。孚讼坎变震，月在东，亦望也。归妹六五，月在东，日在西，亦望也。小畜中孚，坎在四。归妹六五，爻在五。坎在四五则中矣。是故日望月则月食，月掩日则日食，坎离交胜也。或曰：坎水离火，火丽乎水，何也？曰：离非水则明，无自而托。坎非离则明，无自而生。水聚则精聚，精聚则神生。焚薪为炭，枯拚成灰。朽木夜明，湿尽光暗。血为走磷，见於暮夜阴雨之时。故曰：离者，丽也。坎水尽，则离亦无所丽矣。横渠言：日月五星，逆天而行，并包乎地。月阴精反乎阳，故其右行则速。日质本阴，月质本阳，故於朔望之际，精魄反交，则光为之，食亏盈法。月於人为近，日远在外，故月受日光，常在於外。人视其终，初如钧之曲，及其中天，如半璧然。此亏盈之验也。金水内光、能辟而受阴阳之精。互藏其宅，各得所安。故日月之形，万古不变。
　　或问程子曰：月有定魄，而日远於月。月受日光，以人所见为有亏盈否？曰：日月一也#1岂有日高於月之理。
　　月若无亏盈，何以成岁。盖月一分光，则是魄亏一分也。
　　月不受日光，故食。不受日光者，月正相当阴亢阳也。鼓者所以助阳，然则日月之青，皆可鼓也。月不下日，与日正相对，故食日。月薄食而旋复者，不能夺其常也。日之与月，有阴阳尊卑之辨。近君则威损，远君则势盛。故月远日则其光盈，近日则其明缺。未望则出西，既望则出东。扬雄甲：月未望载魄于西，月既望终魄于东。言月方生，则以日之光，加被于魄之西而满其东，以至望而后圆。既望则以日之光，终守其魄之东，而渐亏其西，以至於晦而后尽。月邈日以为明，未望则日在其右，既望则日在其左，故各以其所在受光。朱子日子云两句，亦错说了。
　　《书》曰：一月壬辰旁死魄。又曰：厥四月哉生明。《礼》曰：三五而盈，三五而阙。
　　蔡九峰曰：一月建寅，正月也。不日正，而日一者，以商建丑故。此云一月，当是一月。二日死魄，朔也。旁死魄，二日也。始生明月三日也。《历志》曰：几月朔而未见，日死魄。夕而成光，则谓之绌。陈氏曰：或以生明为月三日。唐孔氏以为生明死魄，俱在月初，如何日朔日？月以生明，但明处极微昧明生，则魄死矣。故为始死魄，魄死明生矣哉。生明月一日也，旁死魄月二日也。至望日，则明全生而魄全死。自望后一日，则月生魄。魄生则明死矣。至晦日，则明全死而魄全生。故月终谓之晦，以其魄全晦。月始谓之朔，以其明初见。以晦朔观之，当以颖达为正。诸儒以哉生魄为十六日。夫望后一日魄始生，而望或在十五日，与十六日，与十四日，不可指定。十六日为生魄也。考亭夫子曰：月小大，只是以每月二十九日半九百四十分日之二十九计之，观其合朔为如何？明之径时，大尽则初三，小尽则初二。生明上弦至十五日，望其光，满生魄。下弦又至十五日，晦其光，缺日为魂。月为魄，魄是黯处，魄死则明生。或言：载营魄。载如车之载人，魂加於魄，魄载魂也。月受日之光常全，人在下望之，故见其亏盈不同。西山真氏曰：和而后月生者，阴阳和合。而月始生明#2月本无光，以受日光之多少而为亏盈。朔则日月合。三日明生。八日上弦，其光半。望日十五，其光满。三五而盈也。既望渐亏，二十二日下弦，其亏半。三十日而晦，其光尽。此三五而阙也。方晦为纯阴，故魄存而光泯。至日月合朔，而明复生。
　　邵子曰：月体本黑，受日之光而白。月者日之影也。又曰：阳中之阴，月也。以阳之类，故能见于昼。
　　月体黑者，阴也。受日光而白者，得阳之气也。朱子言：天包地外地形小。日在地下，则月在天中。日光大从地四面光起，地碍日之光。月中之影，即山河地影也。王普曰：日月在天，如两镜相照。地居其中，四旁皆空水。故月中微黑处，乃镜中大地之影，非真有桂树蟾兔之说。斯言有理，足以破千古之惑。月中黑精，只在地形一块实物隔住，故微有碍。西山真氏曰：月如圆球，只有一面受光。望日日在酉，月在卯。正相对，受光为盛。天积气上面劲，只中问空为日月往来地。有时月在天中央，日在地中央，则光从四旁上受光於日。其中暗处，便是地之影。望以后，日与月行，便差背向一半，相去渐渐远，其受光面不正，至朔又相遇，日与月正紧相合，日便食无光。月或从上过，或从下过，非#3不受光，受日光但小耳。
　　朱子曰：月无盈阙，人看得有盈阙。晦日则月与日相迭了，至初三方渐渐离开去。人在下面侧看见，则其光阙。日行迟月行速，一夜一夜渐向东，便可见月退处。
　　日月相会时，日在月上，光都载在上面一边，故地上无光。到得日月渐渐相远时，月光渐渐见於下。望时月光浑在下面一边，望后又渐渐光向上去。又曰：下弦至晦，则月与日相杳。月在日后，光尽体伏。魄加日之上，则日食。在日之后，则无食。晦朔则日月相并也。《楚词》云：夜光何德？死则又育。厥利维何，而顾菟在腹。此问月有何德，乃能死而复生。月何利而顾望之，菟常居其腹乎？答曰：历家旧说，月朔则去日渐远，故魄死明生。既望则去日渐近，故魄生明死。至晦而朔，则又远日而明复生。所谓死而复有#4也。此说误矣。若果如此，则未望之前，西近东远，而始生之明，当在月东。既望之后，东近西远，而未死之明，却在月西矣。安得未望载魄于西，既望终魄于东，而邈日以为明乎？故为沈括之说，乃为得之。其曰：月本无光，犹一银丸，日耀之乃光。尔光之初，生日在其旁，故光侧而所见，才如钧日，渐远则斜照而光稍满。大抵如一弹九，而粉涂其半，侧视之则粉处如钧，对视之则正圆也。近世王普又申其说，曰：月生明之夕，但见一钧。至日月相望，人处其中，方得见其全。不知弦晦之时，亦与望夕无二。人自不见尔。以此见月光常满，其有盈有亏者，由人所立所见之有偏正，非死而复生也。月阴精形圆而质清，日光照之则见其明，不照则魄尔。至日月相望，人居其间，则尽睹其明而其形圆。上下弦则日照其侧，人观其旁，故半明半魄也。晦朔之日，日照其表，人在其裹，故不见也。
　　又曰：月至明，中有暗虚，其暗至微。望时月与日正对，无分毫差。月为暗虚所射，故蚀。虽是阴胜阳，毕竟不好。若阴有退避之意则不至，相对而蚀之矣。
　　汉张衡曰：火外光水含景，月光生於日之所照，魄生於日之所蔽。当日则光盈，就日则光尽。众星被耀，因水转光。当日之冲，光常不合者，蔽於地也，是谓暗虚。在星星微月，遇则食日之旧地。其明曰：由暗视明，明无所屈，是以望之若火。方於中天，天地同明。丝明视合，合还有夺，故望之若水。火当夜而扬光，在昼则不明。愚曰：暗虚之说本此。所谓暗虚者，阴抱阳为月。坎为月，坎中一画阳，本是离中一画阴。乾入坤中为月，坤入乾中为日。望时日月相对，贞#5精相会，故离日以乾体，欲吸取月中一画之阳，故月为之食。其所谓暗虚者，即离中一画之#6。也。此是眼前事，只是古中无人曾说来。
　　又曰：月去日近，则光露一眉。渐远，则光渐大。如日在午，月在酉，则是近一远三为弦。至望，则日在西，月在东，人在下望之，见其光之全。
　　《浑仪略说》曰：月行速而日行舒，当以二十九日强而相及。故一岁周而十有二会。会而为晦，晦而复苏，明於是乎生焉。是之谓朔月之行速，渐远於日。以周天言之，其近日九十一度有奇。其远於日也，三百七十四度有奇。是谓近一远三为弦，此谓之上弦也。其行甚远，而与日对去，日百八十二度六十二分有奇，是谓相与为衡。分天之中而为望，日与月相望故也。其行过中，远於日也，二百七十四度有奇。其谓近一远三为弦，此谓下弦也。上弦在於八日，下弦在於二十二日，望在於十五日，此其常也。上弦或退则是七日，进则九日。下弦或退则是二十一日，进则二十三日。望日或退则在於十四，进则日之十六。此其变也。上弦是月盈，及一半，如弓之上弦。下弦是月亏了一半，如弓之下弦。
　　又曰：《先天图》有一月之象，自复而震。初三日，月生明。至兑，初八日，月上弦。十五，至乾，月之望也。至巽，则月之始亏，十八日也。至艮，则月之下弦，二十三日也。至坤，则月之晦而三十日。
　　一息之问，便有晦朔弦望。上弦者，气之方息，自上而下也。下弦者，气之方消，自下而上也。望者，气之盈日况于下，而月圆于上也。晦朔之问者，日月之合乎上。所谓举水以灭火，金来归性初之类是也。甲乙丙丁庚辛者，乃以日之昏旦出没言之，非以分六卦之方也。
　　又曰：明魄弦望晦朔，皆以向背於日而得名。
　　生明至上弦，皆由日入於酉，而月随以生。魄中生魂，俯以接日，明自下生。以至於平分，安得不为弦上，而在望前。自望后以至下弦，皆由日出於卯而月随以死。魂中生魄，仰以邈日。望前之光，悉变为魄。明自下退而死，及其又弦而金水。平分如前，安得不为弦下，而在望之后。
　　又曰：震一、兑一不乾三、巽四、艮五、坤六，每五日为一节。朔旦始用事，为日月阴阳交感之初。二十六日已后，至初二为坤。日行至震，则月生光一分。至兑，月生光二分。至乾，月全体皆光。十六已后至巽，月光渐亏。至晦朔之间，日月相杳全无光。
