<!-- { "loadSidebar": true } -->
　　#5『大』，《四库全书》本作『太』；『精』，《四库全书》本作『之情』。
　　#6此句《四库全书》本作『取竹于懈谷，制十二篇』。
　　#7此句《四库全书》本作『以听凤凰之鸣』。
　　#8此句《四库全书》本作『其雄呜六』。
　　#9此句《四库全书》本作『《春秋》元命苞称』。
　　#10此句《四库全书》本作『自开辟至鲁哀公十四年获麟之岁』。
　　#11此句《四库全书》本作『凡二百二十六万七千年』。
　　#12《四库全书》本无此句。
　　#13『者』，《四库全书》本作『除』。
　　#14『而』，原作『为』，据《四库全书》本改。
　　#15原衍『之』字。
　　#16『刃』，原作『君』，据《四库全书》本改。
　　#17『尝』，原作『有』，据《四库全书》本改。
　　#18『闲』，《四库全书》本作『闭』。
　　#19『范』，原作『心』，据《四库全书》本改。
　　#20『始』，原作『坤』，据《四库全书》本改。
　　#21『偶』，原作『为』，据《四库全书》本改。
　　#22『者』，原作『数』，据《四库全书》本改。
　　#23『象』，原作『后』，据《四库全书》本改。
　　#24『牵』，原作『事』，据《四库全书》本改。
　　#25『千』，原作『十』，据《四库全书》本改。
　　#26『太』，原作『大』，据《四库全书》本改。
　　#27『大』，原作『天』，据《四库全书》本改。
　　#28『八』，《四库全书》本作『百』。
　　#29『十』，原作『六』，据《四库全书》本改。
　　#30#31中『合』，《四库全书》本均作『含』。
　　#32原脱『物』字，据《四库全书》本补。
　　#33『三十六』，原作『二十六』，据《四库全书》本改。
　　#34『三』，原作『二』，据《四库全书》本改。
　　#35『三十』，《四库全书》本作『二十』。
　　#36原脱『日』字，据《四库全书》本补。
　　#37『日』，原作『百』，据《四库全书》本改
　　#38小原脱『人』字，据《四库全书》本补。
　　#39『三因三』，原作『三因二』，据《四库全书》本改。
　　#40原脱『阴』字，据《四库全书》本补。
　　#41原脱『退』字，据《四库全书》本补。
　　#42『大极』，《四库全书》本作『元气』。
　　#43『三』，原作『二』，据《四库全书》本改。
　　#44『三十』，原作『十三』。
　　#45原脱『十五』二字，据《四库全书》本补。
　　#46『三』，原作『二』，据《四库全书》本改。
　　#47『戌』，原作『上』，据《四库全书》本改。
　　#48『九千』，原作『九十』，据《四库全书》本改。
　　#49『含』，原作『舍』，据《四库全书》本改。
　　#50『三天』，《四库全书》本作『参天』。
　　#51中原脱『三』字，据《四库全书》本补。
　　#52『一』，原作『二』，据《四库全书》本改。
　　#53『六十』，原作『十六』，据《四库全书》本改。
　　#54『百四十有四』后，原衍『十有四』三字，据《四库全书》本删。
　　#55原脱『九』字，据《四库全书》本补。
　　天原发微卷之十七
　　鲁斋鲍云龙景翔编着虚谷方回万里校正
　　鬼神
　　《易》者天地鬼神之奥也。始言幽明死生一句，趋一句说入鬼神上去。仲尼赞《易》以后，自颜曾思轲以下，至于周程张朱数君子而已降。是则聘竺二家，离了天地造化，又别作一样看。释以鬼怖人，令人皈向则不堕轮回。老以传诱人，令人修炼则可长生。又降而世俗焉，则土木为像而庙之，巫现啸呼而祝之。曰：如是而已，孰能探造化迹哉，吁可慨也，已上。蔡谢氏曰：鬼神是天地间妙用，须是将来做题目，入思议始得。
　　《易□大传》曰：仰以观於天文，俯以察於地理，是故知幽明之故。原始反终，故知死生之说。精气为物，游魂为变，是故知鬼神之情状。
　　以者用《易》中阴阳之理而观察之也。天文属阳故明，地理属阴故幽。日月星辰明矣，亭毒寥邈又有幽焉。下入黄泉幽矣，发育呈露又有明焉。原始而来属阳，故曰生。反终而归属阴，故曰死。人生队百岁为准，存养得定，则虽老而阳亦壮。反之！则虽壮年亦衰。故阳为主，则阳去消阴，生意充满，屈者伸，桔者荣，光风齐月，融溢充匝#1，并可以见神之情状。阴为主，则阴来消阳，生意挚缩，伸者屈，荣者枯，如缺月妻风，阳气消尽则死矣，又可以见鬼之情状。天地问，阳只管生，若无阴以死之，则有生无死，造化亦几乎息矣。故推幽明，可以知死生。推死生，可以知鬼神。一气万形，一息古今。通昼夜之道，而知天地造化，源源於是。非太极之英气，有以为之欤。呜呼！微哉。或问：《易》言天地日月四时，而终之以鬼神者，指二气之屈伸而言也。周子言天地人，而终之以死生者，指在人一气之聚散而言也。然则天地不可以死生言乎。曰：天地其形也，死生其气也。人受天地之气以生。阳魂属天，阴魄属地。死则魂气归于天，体魄降于地，依旧还大原里去#2。故举人之死生，可以包天地之昼夜。而日月晦明，四时变化，鬼神屈伸，皆在其中矣。孰得以窥其际。
　　程子曰：《易》说鬼神，便是造化。以春而原之，其必有冬。以冬为终，而反之其必有春。死生者，其与是类也。知生之道，即知死之道。知事人之道，即知事神之道。死生人鬼，一而二，二而一也。
　　朱子曰：鬼神自是难理会底。且就紧处做工夫，人生有多少道理。自禀五常之性以来，所以父子有亲，君臣有义。须一一理会生底道理，则死底道理皆可知。如事君事亲，事其所当。事尽诚敬之道，即移此心以事鬼神，则祭如在。祭神如神在，须是得这道理无欠缺。到得那死时，乃是生理已尽，亦安於死而无愧。故张子曰：存吾顺事，设吾宁也。儒者以理为不生不灭，释氏以神识为不生不灭。圣人不说死已，更说甚事。圣人只说既生之后，未死之前，须与他精细理会教是。六经载圣贤行事备矣，於死生之际无述焉，益以为常事也。《记》与《鲁论》独载曾子寝疾时事为详，不过教学者以保身谨理而已。岂效浮屠不察於理，而以坐亡立脱为奇哉。胡明仲曰：人生物也，佛不言生而言死。人事可见也，佛不言显而言幽。横渠形溃反原，以为人得此气而生。死则复归大原去。益人死则气散了。那大原裹气，又别抽出来生人。
　　又曰：天地是体，鬼神是用。
　　天地是举其全体而言，鬼神是举其中运动变化通上下而言。如雨风露雷草木，皆是以类而推。春夏是神，秋冬是鬼。昼是神，夜是鬼。午前是神，午后是鬼。息是神，消是鬼。生是神，死是鬼。鼻息呼是神，吸是鬼。语是神，默是鬼。伸是神，屈是鬼。气方来是神，反是鬼。日是神，月是鬼。初三后是神，十六后是鬼。天造是神，地化是鬼。草木方发生是神，凋落是鬼。人少壮是神，衰老是鬼。风雷鼓舞是神，收敛是鬼。风雨雷电初发时是神，风休雨过雷住电息是鬼。
　　张子曰：太虚不能无气，气不能不聚而为万物，万物不能不散为太虚。循是出入，皆不得已而然也。气之为物，散入无形，适得吾体。聚而有象，不失吾常。聚亦吾体，散亦吾体。知死生之不亡者！可与言性矣。
　　朱子曰：性者，理而已矣，不可以聚散言。其聚而生，散而死者，气而已矣。所谓精神魂魄，有知有觉者，皆气之所为也。故聚则有，散则无。若理则初不为聚散而无有也。但有是理，则有是气。苟气聚乎此，则理亦命乎此矣，不得以冰呕比也。鬼神便是精神魂魄，气也，非性也。故祭祀之礼，以类而感，以类而应。若性则又岂有类之可言。然气之已散者，既散而无有矣。其根於理而日生者则固，浩然而无穷。故圣人之祭祀也，设主立尸媾萧灌魁。或求之阴，或求之阳。无所不用，其极而止，日庶或享之而已。其至诚恻怛精微恍惚之意，益有所不容言者，非可以世俗麓浅知见执一而求也。岂日一受其成形，则此性遂为吾有。虽死犹不灭，截然自为一物，藏乎寂然。一体之中，以俟夫人祭祝之，求而时出以飨之耶。又如此说，则其界限之广狭，安顿之处所，铃有可言者。自开辟以来，积至于今，其重并积迭，计已无地之可容矣。是又安有此理邪。且乾坤造化，如大洪炉。人物生生，无少休息。是乃所谓实然之理，不忧其断灭也。今乃斗一片大虚寂目之，而反认人物已死之知觉，谓之实然之理，岂不误哉。又圣贤所谓归全安死者，亦曰无失其所。受於天之理，则可以无愧而死矣。非以为实有一物可奉，持而归之，然后吾之不断不灭者，得以宴然安处乎寂寞之中也。夭寿不贰，修身以俟之，是乃无所为而然者。与异端为生死事大，无常迅速，然后学者，正不可同日而语矣。
　　程子曰：鬼神只是一个造化。天尊地卑！乾坤定矣。鼓之以雷霆，润之以风雨是也。
　　此说明有礼乐，幽有鬼神。朱子谓此对幽明而言也。若谓幽有鬼神，而明无鬼神，便是错认题目，不知鬼神之为何物，而溺於轮回因果之说也。岂知礼乐中有鬼神，鬼神中有礼乐。二者一尔，第不可不分界限而辨别尔。天地定位辨於履，礼也。然二气交感，其中未尝无乐。风雷鼓舞，乐也。然风休雨止，雷垫霆息，各有序焉，其中未尝无礼。礼撙节人情，气之屈也。以和为贵，屈者又伸。乐动荡人情，气之神也。而合止有节，伸者又屈，幽明交通，屈伸相禅，无往而不与鬼神通。彼释氏则死杀看了，谓明则为人，幽则为鬼。岂知君子之所以谨独者，屋漏暗室，洋洋如在。礼以束其筋体，乐以养其性情。礼乐之在吾身，即鬼神之临乎其上。《易》注云：精气谓七八，言木火之神，生物东南。游魂谓九六，言金水之神！终物西北。老阴老阳，屈者为鬼。少阴少阳，伸者为神。 东南为明，西北为幽。非止谓天地黑暗中有鬼神，而明无之也。后世礼坏乐废，人心浮伪。失其序而不和，所以交於鬼神者，非其道也。不渎则馅，安有感格之理。
　　张子曰：鬼神二气之良能也。
