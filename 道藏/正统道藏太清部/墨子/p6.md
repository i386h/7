<!-- { "loadSidebar": true } -->
　　故古之圣王治天下也，其所差论以自左右羽翼者皆良，外为之人，助之视听者众。故与人谋事，先人得之；与人举事，先人成之；州先之#23誉令问#24，先人发之。唯信身而从事，故利若此。古者有语焉，曰：一目视也，不若二目之视也；一耳之听也，不若二耳之听也；一手之操也，不若二手强也。夫唯能信身而从事，故利若此。是故古之圣王之治天下也，千里之外有贤人焉，其乡里之人皆未之均闻见也，圣王得而赏之。千里之内有暴人焉，其乡里未之均见也，圣王得而罚之。故唯毋以圣王为聪耳明目与，岂能一视而通见千里之外哉？一听而通闻千里之外哉？圣王不往而视也，不就而听也。然而使天下之为寇乱盗贼者周流天下无所重足者，何也？其以尚同为政善也。
　　是故子墨子曰：凡使民尚同者，爱民不疾，民无可使。日：必疾爱而使之，致信而持之。富贵以道其前，明罚以率其后。为政若此，唯欲毋与我同，将不可得也。
　　是以子墨子日：今天下王公大人士君子，中情将欲为仁义，求为士#25，上欲中圣之道，下欲中国家百姓之利，故当上同之说而不#26察，尚同为政之本而治要也。
　　墨子卷之三竟
　　#1《闲诂》、《校注》『是也』作『也是』，『是』字属下句读，然也。
　　#2《闲诂》云：『所』下据下文当有『以』字。
　　#3『其』上《闲诂》、《校注》据王念孙说补『乡长治一三字。
　　#4『子』一本作『下』。
　　#5此下至『天下之正长犹未废乎天下也』有错简。《闲诂》、《校注》校作：『是故上者天鬼有厚乎其为政长也，下者万民有便利乎其为政长也。天鬼之所深厚，而强从事焉，则天鬼之福可得也。万民之所便利，而能强从事焉，则万民之亲可得也。其为政若此，是以谋事得，举事成，入守固，出诛胜。日：何故之以也？日：唯而以尚同为政者也。故古者圣王之为政若此。今天下之人日：方今之时，天下之正长犹未废乎天下也』。
　　#6毕沅云『事』下当据后文增『得』字。
　　#7『以』为『吕』之误。
　　#8『文』字《闲诂》、《校注》校作『反』，是也。
　　#9『民於』《闲诂》、《校注》校作『於民』，是也。
　　#10『苟若』《闲诂》、《校注》改为『若苟』，是也。
　　#11『贱』王念孙校作『贼』，是也。
　　#12『毁』一本作『赏』，近是。
　　#13『然』下王念孙补r则义不同也然』六字。
　　#14毕沅云：『祸』一本作『褊』。
　　#15『之』下毕沅据他本补『不善言之』四字。
　　#16『天下』《闲诂》校作『国之』。
　　#17『之骗下毕沅据他本补『义』字。
　　#18『祸』《闲诂》作『褊』。
　　#19『是』下毕沅据他本补『其』字。
　　#20毕沅云『义』字衍。
　　#21『祸』《闲诂》作『褊』。
　　#22『同』毕沅校作州用』。
　　#23『先之』毕沅据他本校作『光』。
　　#24『问』《闲诂》校作『闻』。
　　#25『士』上王念孙据各篇补『上』字。
　　#26『不』下毕沅补『可』字。
　　墨子卷之四
　　兼爱上第十四
　　圣人以治天下为事者也，必知乱之所自起，焉能治之，不知乱之所自起，则不能治。譬之如医之攻人之疾者然，必知疾之所自起，焉能攻之；不知疾之所自起，则弗能攻。治乱者何独不然，必知乱之所自起，焉能治之；不知乱之所自起，则弗能治。
　　圣人以治天下为事者也，不可不察乱之所自起。当察乱何自起？起不相爱。臣子之不孝君父，所谓乱也。子自爱不爱父，故亏父而自利；弟自爱不爱兄，故亏兄而自利；臣自爱不爱君，故亏君而自利。此所谓乱也。虽父之不慈子，兄之不慈弟，君之不慈臣，此亦天下之所谓乱也。父自爱也，不爱子，故亏子而自利；兄自爱也，不爱弟，故亏弟而自利；君自爱也，不爱臣，故亏臣而自＇利。是何也？皆起不相爱。一虽至天下之为盗贼者，亦然。盗爱其室，不爱其异室，故窃异室以利其室；贼爱其身，不爱人，故贼人以利其身。此何也？皆遂不相爱。虽至大夫之相乱家、诸侯之相攻国者、亦然。大夫各爱家，不爱异家，故乱异家以利家；诸侯各爱其国，不爱异国，故攻异国以利其国。天下之乱物，具此而已矣。
　　察此何自起？皆起不相爱。若使天下兼相爱，人若爱其身，恶施不孝，犹有不慈者乎？视子弟与臣若其身，恶施不慈不孝亡，犹有盗贼乎？故视人之室若其室，谁窃？视人身若其身，谁贼？故盗贼有亡，犹有大夫之相乱家，诸侯之相攻国者乎？视人家若其家，谁乱？视人国若其国，谁攻？故大夫之相乱家，诸侯之相攻国者有亡。若使天下兼相爱，国与国不相攻，家与家不相乱，盗贼无有，君臣父子皆能孝慈，若此则天下治。故圣人以治天下为事者，恶得不禁恶而劝爱。故天下兼相爱则治，相恶则乱。故子墨子曰：不可以不劝爱人者，此也。
　　兼爱中第十五
　　子墨子言曰：仁人之所以为事者，必兴天下之利，除去天下之害，以此为事者也。然则天下之利何也？天下之害何也？子墨子言曰：今若国之与国之相攻，家之与家之相篡，人之与人之相贼，君臣不惠忠，父子不慈孝，兄弟不和调，则此天下之害也。然则崇此害亦何用生哉？以不相爱生耶？子墨子言：以不相爱生。今诸侯独知爱其国，不爱人之国，是以不惮举其国以攻人之国；今家主独知爱其家，而不爱人之家，是以不惮举其家以篡人之家；今人独知爱其身，不爱人之身，是以不惮举其身以贼人之身。是故诸侯不相爱，则必野战。家主不相爱，则必相篡。人与人不相爱，则必相贼。君臣不相爱，则不惠忠。父子不相爱，则不慈孝。兄弟不相爱，则不和调。天下之人皆不相爱，强必执弱，富必侮贫，贵必敖贱，诈必欺愚。凡天下祸篡怨恨，其所以起者，以不相爱生也。是以仁者非之。
　　既以非之，何以易之？子墨子言曰：以兼相爱、交相利之法易之。然则兼相爱、交相利之法，将奈何哉？子墨子言：视人之国，若视其国；视人之家，若视其家；视人之身，若视其身。是故诸侯相爱，则不野战。家主相爱，则不相篡。人与人相爱，则不相贼。贵不放贱，诈不欺愚，凡天下祸篡怨恨可使毋起者，以仁者誉之。然而今天下之士，君臣相爱则惠忠，父子相爱则慈孝，兄弟相爱则和调。天下之人皆相爱，强不执弱，众不劫寡，富不侮贫。
　　子墨子曰：然，乃若兼则善矣。虽然，天下之难，物于故也。子墨子言曰：天下之士君子，特不识其利，辩其故也。今若夫政城野战，杀身为名，此天下百姓之所皆难也。苟君说之，则士众能为之。况於兼相爱，交相利，则与此异？夫爱人者，人必从而爱之；利人者，人必从而利之；恶人者，人必从而恶之；害人者，人必从而害之。此何难之有？特上弗以为政，士不以为行故也。
　　昔者晋文公好士之恶衣，故文公之臣，皆祥#1羊之裘，韦以带钱#2；练帛之冠，入以见於君，出以践#3朝。是其故何也？君说之，故臣为之也。昔者楚灵王好士细腰，故灵王之臣，皆以一饭为节，肱#4息然后带，扶墙然后起。比期年，朝有熏黑之危#5。是其故何也？君说之，故臣能之也。昔越王勾践好士之勇，教驯其臣和合之，焚舟失火，试其士曰：越国之宝尽在此！越王亲自鼓其士而进之，曰#6 士闻鼓音，破碎乱行，蹈火而死者，左右百人有余，越王击金而退之。
　　是故子墨子言曰：乃若夫少食、恶衣，杀身而为名，此天下百姓之所皆难也。若苟君说之，则众能为之。瓦兼相爱、交相利与此异矣。夫爱人者，人亦从而爱之。利人者，人亦从而利之。恶人者，人亦从而恶之。害人者，人亦从而害之。此何难之有焉？特上不以为政，而士不以为行故也。
　　然而今天下之士君子曰：然，乃若兼则善矣。虽然，不可行之物也，譬若挈太山越河济也。子墨子言：是非其譬也。夫挈太山而越河济，可谓毕劫有力矣。自古及今，未有能行之者也。昆乎兼相爱，交相利则与此异，古者圣王行之。何以知其然？古者禹治天下，西为西河、渔宝，以泄渠、孙、皇之水。北为防、原、抓、注后之邸、噱池之窦，洒为底柱，凿为龙门，以利燕代胡貉与西河之民。束方漏之陆，防盖#7诸之泽，洒为九侩，以挞束土之水，以利冀州之民。南为江、汉、淮、汝，东流之，注五湖之处，以利楚荆、越与南夷之民。此言禹之事，吾今行兼矣。昔者文王之治西土，若日若月，乍光于四方，于西土，不为大国侮小国，不为众庶侮鳏寡，不为暴势夺穑人黍稷狗免。天屑临文王慈，是以老而无子者，有所得终其寿，连独无兄弟者，有所杂於生人之问，少失其父母者，有所放依而长。此文王之事，则吾今行兼矣。昔者武王将事泰山，隧，传曰：泰山！有道曾孙周王有事，大事既获，仁人尚作，以祇商夏蛮夷丑貉。虽有周亲，不若仁人。万方有罪，维予一人。此言武王之事，吾今行兼矣。
　　是故子墨子言曰：今天下之君子，忠实欲天下之士富，而恶其贫；欲天下之治，而恶其乱，当兼相爱，交相利。此圣王之法，天下之治道也，不可不务为也。
　　兼爱下第十六
