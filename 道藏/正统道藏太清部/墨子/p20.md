<!-- { "loadSidebar": true } -->
　　子夏之徒问於子墨子曰：君子有国乎？子墨子曰：君子无国。子夏之徒曰：狗稀#31犹有国，恶有士而无阙矣？子墨子曰：伤矣哉。言则称於汤文，行则譬於狗稀，伤矣哉。
　　巫马子谓子墨子曰：舍今之人而誉大#32王，是誉槁骨也。譬若匠人然，智槁木也，而不智生木。子墨子曰：天下之所以生者，以大王之道教也。今誉大王，是誉天下之所以生也。可誉而不誉，仁#33也。子墨子曰：和氏之璧，隋侯之珠，三棘六异，此诸侯之所谓良宝也。可以富国家，众人民，治刑政，安社稷乎？曰：不可。所为贵良宝者，为其可以利也。而和氏之璧、隋侯之珠、三棘六异不可以利人，是非天下之良宝也。今用义为政於国家，人民必众，刑政必治，社稷必安。所为贵良宝者，可以利民也，而义可以利人，故曰，义，天下之良宝也。
　　叶公子高问政於仲尼曰：善为政者若之何？仲尼对曰：善为政者，远者近之，而旧者新之。子墨子闻之曰：叶公子高未得其问也，仲尼亦未得其所以对也。叶公子高岂不知善为政者之远者近也，而旧者新是哉？问所以为之若之何也。不以人之所不智告人，所以#34智告之，故叶公子高未得其问也，仲尼亦未得其所以对也。子墨子谓鲁阳文君曰：大国之攻小国，譬犹童子之为马也。童子之为马，足用而劳。今大国之攻小国也，攻者农夫不得耕，妇人不得织，以守为事；攻人者乱亦农夫不得耕，妇人不得织，以攻为事。故大国之攻小国也，譬犹童子之为马也。子墨子曰：言足以复行者，常之；足以举行者，勿常。不足以举行而常之，是荡口也。
　　子墨子使管黔澈游高石子於卫，卫君致禄甚厚，设之於乡。高石子三朝必尽言，而言无行者。去而之齐，见子墨子曰：卫君以夫子之故，致禄甚厚，设我於乡。石三朝必尽言，而言无行，是以去之也。卫君无乃以石为狂乎？子墨子曰：去之苟道，受狂何伤。古者周公旦非关叔，辞三公束处於商盖，人皆谓之狂。后世称其德，扬其名，至今不息。且翟闻之：为义非避毁誉就#35，去之道苟，受狂何伤。高石子曰：石去之，焉敢不道也。昔者夫子有言曰：天下无道，仁士不处厚焉。今卫君无道，而贪其禄爵，则是我为苟陷人长也。子墨子说，而召子禽子曰：姑听此乎。夫倍义而乡禄者，我常闻之矣。倍禄而乡义者，於高石子焉见之也。
　　子墨子曰：世俗之君子，贫而谓之富，则怒，无义而谓之有义，则喜。岂不悖哉。
　　公孟子曰：先人有则三而已矣。子墨子曰：孰先人而曰有则三而己矣？子未智人之先有。
　　后生有反子墨子而反者，我岂有罪哉？吾反后。子墨子曰：是犹三军北，失后之人求赏也。
　　公孟子曰：君子不作，术而已。子墨子曰：不然，人之其不君子者，古之善者不诛，今也善者不作。其次不君子者，古之善者不遂，己有善则作之，欲善之自己出也。今诛而不作，是无所异於不好遂而作者矣。吾以为古之善者则诛之，今之善者则作之，欲善之益多也。
　　巫马子谓子墨子曰：我与子异，我不能兼爱。我爱邹人於越人，爱鲁人於邹人，爱我乡人於鲁人，爱我家人於乡人，爱我亲於我家人，爱我身於吾亲，以为近我也。击我则疾，击彼则不疾於我，我何故疾者之不拂，而疾不#36者之拂？故有我有杀彼以我，无杀我以利。子墨子曰：子之义将匿耶，意将以告人乎？巫马子曰：我何故匿我义？吾将以告人。子墨子曰：然则，一人说子，一人欲杀子以利己；十人说子，十人欲杀子以利己；天下说子，天下欲杀子以利己。一人不说子，一人欲杀子，以子为施不祥言者也；十人不说子，十人欲杀子，以子为施不祥言者也；天下不说子，天下欲杀子，以子为施不祥言者也。说子亦欲杀子，不说子亦欲杀子，是所谓经者口也，杀常之身者也。子墨子曰：子之言恶利也？若无所利而不言，是荡口也。
　　子墨子谓鲁阳文君曰：今有一人於此，羊牛翰牺，维人但割而和之，食之#37胜食也。见人之生#38饼，则还然窃之，曰：舍余食。不知日月安不足乎，其有窃疾乎？鲁阳文君曰：有窃疾也。子墨子曰：楚三意#39之田，旷芜而不可胜辟，评灵数千，不可胜，见宋郑之问邑，则还然窃之，此与彼异乎？鲁阳文君曰：是犹彼也，实有窃疾也。
　　子墨子曰：季孙绍与孟伯常治鲁国之政，不能相信，而祝於禁社#40；曰：苟使我和。是犹会其目，而视#41於禁社也，苟使我皆视。岂不缪哉。
　　子墨子谓骆滑骛曰：我闻子好勇。骆滑骛曰：然，我闻其乡有勇士焉，吾必从而杀之。子墨子曰：天下莫不欲与其所好，度其所恶。今子闻其乡有勇士焉，必从而杀之，是非好勇也，是恶勇也。
　　墨子卷之十一竟
　　#1『瞳』《闲诂》校作『擘』，即婉字。
　　#2《闲诂》云『非欲之』三字当删。
　　#3毕沅云：『也人』二字倒。
　　#4王引之云，一虑获之利』当重。
　　#5『特』《闲诂》作『持』。
　　#6《闲诂》无『於』字。
　　#7王引之云：『同，其所以然不必同』应为『其然也同，其所以然不必同。』
　　#8『有』下王引之据下文补『所』字。
　　#9王引之云：两『害』字俱为『周』字之误。
　　#10王引之云：『视』当作『亲』。
　　#11『故也』王引之据下文校作『也故』。
　　#12『杀』毕沅校作『然』。
　　#13『同』下毕沅据上文补『类』字。
　　#14『然』上王念孙补『不』字。
　　#15俞曲园云：『失』为衍字。
　　#16王引之云：『待』前当有『不』字。
　　#17王引之云：『后』下当有『为』字。
　　#18王引之云：此五字为衍文。
　　#19王引之云：『祭』下脱『人』字。
　　#20此四字王引之云为衍文。
　　#21『自』毕沅以意校作『白』。
　　#22『我』毕沅据《艺文类聚》、《太平御览》校作『子』。
　　#23毕沅云：『子』上脱『子墨』二字。
　　#24《闲诂》据《玉海》于『卜』前增补『雉乙一两字。
　　#25毕沅云：『人』当为『又』，其前脱『乙』字。
　　#26『谏』王引之校作『谋』。
　　#27毕沅云：『此於』二字倒。
　　#28毕沅云：『子』下脱『墨子』二字。
　　#29『二』《闲诂》作『三』，是也。
　　#30王念孙云：『子墨子』下脱『日子』两字。
　　#31『稀』《闲诂》作『稀』，下同。
　　#32『大』《闲诂》作『先』，下同。
　　#33毕沅云：『仁』前脱『非』字。
　　#34毕沅云：『所以』二字倒。
　　#35毕沅云：『誉就』二字倒。
　　#36毕沅云：『疾不』二字倒。
　　#37『之』下毕沅据《太平御览》增『不可』二字。
　　#38『生』《闲诂》作『作』。
　　#39『三意』毕沅据《太平御览》改为『四竟』。
　　#40王念孙云：『禁社』当为『丛社』，下同。
　　#41『视』《闲诂》作『祝』，是也。
　　墨子卷之十二
　　贵义第四十七
　　子墨子曰：万事莫贵於义。今谓人曰：予子冠履，而断子之手足，子为之乎？必不为，何故？则冠履不若手足之贵也。又曰：予子天下而杀子之身，子为之乎？二必不为，何故？则天下不若身之贵也。争一言以相杀，是贵义於其身也。故曰，万事莫贵於义也。
　　子墨子自鲁齐即#1；过故人，谓子墨子曰：今天下莫为义，子独自苦而为义，子不若已。子墨子曰：今有人於此，有子十人，一人耕而九人处，则耕者不可以不益急矣。何故？则食者众，而耕者寡也。今天下莫为义，则子如劝我者也，何故止我？子墨子南游於楚，见楚献惠王，献惠王以老辞，使穆贺见子墨子。子墨子说穆贺，穆贺大说，谓子墨子曰：子之言则成善矣。而君王，天下之大王也，毋乃曰贱人之所为，而不用乎？子墨子曰：唯其可行。譬若药然，草之本，天子食之以顺其疾，岂日一草之本而不食哉？今农夫入其税於大人，大人为酒醴乐盛以祭上帝鬼神，岂曰贱人之所为而不享哉？故虽贱人也，上比之农，下比之药，曾不若一草之本乎？且主君亦尝闻汤之说乎？昔者，汤将往见伊尹，令彭氏之子御。彭氏之子半道而问曰：君将何之？汤曰：将往见伊尹。彭氏之子曰：伊尹，天下之贱人也。君若#2欲见之，亦令召问焉，彼受赐矣。汤曰：非女所知也。今有药此，食之则耳加聪，目加明，则吾必说而强食之。今夫伊尹之於我国也，譬之良医善药也。而子不欲我见伊尹，是子不欲吾善也。因下彭氏之子，不使御。彼苟然，然后可也。
　　子墨子曰：凡言凡动，利於天鬼百姓者为之；凡言凡动，害於天鬼百姓者舍之；凡言凡动，合於三代圣王尧舜禹汤文武者为之；凡言凡动，合於三代暴王桀纣幽厉者舍之。
　　子墨子曰：古闷足以迁行者，常之；不足以迁行者，勿常。以迁行而常之#3，是荡口也。
　　子墨子曰：必去六辟。嘿则思，言则诲，动则事，使者三#4代御，必为圣人。必去喜，去怒，去乐，去悲，去爱，而用仁义。手足口鼻耳，从事於义，必为圣人。
　　子墨子谓二三子曰：为义而不能，必无排其道。譬若匠人之断而不能，无排其绳。
　　子墨子曰：世之君子，使之为一免#5之宰，不能则辞之；使为一国之相，不能而为之。岂不悖哉。
　　子墨子曰：今瞽曰：巨者白也，黔者墨#6也。虽明目者无以易之。兼白黑，使瞽取焉，不能知也。故我日瞽不知白墨者，非以其名也，以其取也。今天下之君子之名仁也，虽禹汤无以易之。兼仁与不仁，而使天下之君子取焉，不能知也。故我曰天下之君子不知仁者，非以其名也，亦以其取也。
　　子墨子曰：今事#7之用身，不若商人之用一布之慎也。商人用一布布，不敢继苟而条焉，必择良者。今士之用身则不然，意之所欲则为之，厚者入刑罚，薄者被毁丑，则士之用身不若商人之用一布之慎也。子墨子曰：世之君子欲其义之成，而助之修其身则愠，是犹欲其墙之成，而人助之筑则愠也，岂不悖哉。
