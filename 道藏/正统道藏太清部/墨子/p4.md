<!-- { "loadSidebar": true } -->
　　子墨子言曰：天下之王公大人，皆欲其国家之富也，人民之众也，刑法之治也。然而不识以尚贤为政其国家百姓，王公大人本失尚贤为政之本也。若苟王公大人本失尚贤为政之本也，则不能毋举物示之乎？今若有一诸侯於此，为政其国家也，曰：凡我国能射御之士，我将赏贵之。不能射御之士，我将罪贱之。问於若国之士，孰善孰惧？我以为必能射御之士喜，不能射御之士惧。我赏因而诱之矣，曰：凡我国之忠信之士，我将赏贵之。不忠信之士，我将罪贱之。问於若国之士，孰喜孰惧？我以为必忠信之士喜，不忠不信之士惧。今唯毋以尚贤为政其国家百姓，使国为善者劝，为暴者沮。大以为政於天下，使天下之为善者劝，为暴者沮。然昔吾所以贵尧舜禹汤文武之道者，何故以哉？以其唯毋临众发政而治民，使天下之为善者可而劝也，为暴者可而沮也。然则此尚贤者也，与尧舜禹汤文武之道同矣。
　　而今天下之士君子，居处言语皆尚贤，逮至其临众发政而治民，莫知尚贤而使能，我以此知天下之士君子明小而不明於大也。何以知其然乎？今王公大人有一牛羊之财，不能杀，必索良宰。有一衣裳之财，不能制，必索良工。当王公大人之於此也，唯有骨肉之亲，无故富贵、面目美好者，实知其不能也，不使之也。是何故？恐其败财也。当王公大人之於此也，则不失尚贤而使能。王公大人有一罢马，不能治，必索良医。有一危弓，不能张，必索良工。当王公大人之於此也，虽有骨肉之亲，无故富贵、面目美好者，实知其不能也，必不使。是何故？恐其败财也。当王公大人之於此也，则不失尚贤而使能。逮至其国家则不然，王公大人骨肉之亲、无故富贵、面目美好者，则举之。则王公大人之亲其国家也，不若其亲一危弓、罢马、衣裳、牛羊之财与？我以此知天下之士君子皆明於小而不明於大也。此譬犹瘠者而使为行人，聋者而使为乐师。
　　是故古之圣王之治天下也，其所富，其所贵，未必王公大人骨肉之亲、无故富贵、面目美好者也。是故昔者舜耕於历山，陶於河濒，渔於雷泽，灰於常阳，尧得之服泽之阳，立为天子，使接天下之政，而治天下之民。昔伊尹为莘氏女师仆，使为庖人，汤得而举之，立为三公，使接天下之政，治天下之民。昔者傅说居北海之洲，园土之上，衣褐带索，庸筑於傅岩之城，武丁得而举之，立为三公，使之接天下之政，而治天下之民。是故昔者尧之举舜也，汤之举伊尹也，武丁之举傅说也，岂以为骨肉之亲、无故富贵、面目美好者哉。唯法其言，用其谋，行其道，上可而利天，中可而利鬼，下可而利人，是故推而上之。
　　古者圣王既审尚贤，欲以为政，故书之竹帛，琢之盘盂，传以遗后世子孙。於先王之书《吕刑》之书然：王曰：於，来，有国有土，告女讼刑。在今而安百姓，女何择言人？何敬不刑？何度不及？能择人而敬为刑，尧舜禹汤文武之道可及也。是何也？则以尚贤及之。於先王之书《坚年》之言然，曰：晞夫圣武知人，以屏辅而身。此言先王之治天下也，必选择贤者，以为其摹属辅佐。
　　曰：今也天下言#9士君子皆欲富贵而恶贫贱。曰，．然女何为而得富贵＇而辟贫贱？莫若为贤。为贤之道将奈何？曰：有力者疾以助人，有财者勉以分人，有道者劝以教人。若此，则饥者得食，寒者得衣，乱者得治。若饥则得食，寒则得衣，乱则得治，此安生生。今王公大人其所富，其所贵，皆王公大人骨肉之亲一、无故富贵，面目美好者也。今王公大人骨肉之亲、无故富贵面目美好者，焉故必知哉。若不知，使治其国家，则其国家之乱可得而知也。
　　今天下之士君子皆欲富贵而恶贫贱，然女何为而得富贵而辟贫贱哉？曰：莫若为王公大人骨肉之亲、无故富贵、面月美好者#10。王公大人骨肉之亲、无故富贵、面目美好者，此非可学能者也。使不知辩，德行之厚若禹汤文武，不加得也，王公大人骨肉之亲，璧疮聋，一暴为桀纣，不加失也。是故以赏不当贤，罚不当暴，其所赏者已无故矣，其所罚者亦无罪。是以使百姓皆攸心解体，沮以为善，垂其股肱之力，而不相劳来也，腐臭余财，而不相分资也，隐慝良道，而不相教诲也。若此，则饥者不得食，寒者不得衣，乱者不得治#11。推而上之以#12。
　　是故昔者，尧有舜，舜有禹，禹有皋陶，汤有小臣，武王有闳夭、泰颠、南宫括、散宜生，而天下和，庶民阜。是以近者安之，远者归之。日月之所照，舟车之所及，雨露之所渐，粒食之所养#13，得此不劝誉。且今天下之王公大人士君子，中实将欲为仁义。求为上#14士，上欲中圣王之道，下欲中国家百姓之利，故尚贤之为说，而不可不察此者也。尚贤者，天鬼百姓之利，而政事之本也。
　　墨子卷之二竟
　　#1『近』，《校注》据正德本和《治要》补作『远近』。
　　#2『异』，《闲诂》、《校注》皆依他本作『富』，是也。
　　#3『名立而功业彰，而恶不生』，《闲诂》、《校注》依王念孙据《群书治要》补正作『名立而功成，美章而恶不生』。
　　#4『郁』，《闲诂》、《校注》二本依卢、王之说改为『爵』。
　　#5『未』，《校注》据李本改为『皆』。
　　#6王念孙云：『贱』亦当为『贼』，『傲』当为『杀』，是也，《校注》依之。
　　#7毕沅云：『究』，一本作r窕』，非。王念孙云：作『窕』者是也。《闲诂》、《校注》依王说改『究』为一窕』。
　　#8『贤』下《闲诂》、《校注》依王念孙说增『为』字，是也。
　　#9『言』，《闲诂》、《校注》依王念孙说改为『之』。
　　#10以上八字据王念孙说补。
　　#11以上十二字据王念孙说补。
　　#12王念孙云：此五字与上文义不相属，盖涉上文『推而上之』而衍。
　　#13王念孙云：自『而天下和』至此凡三十七字，旧本误入下文『国家百姓之利』之下。今据王说移置於此。
　　#14『上』字依王念孙说补。
　　墨子卷之三
　　尚同上第十一
　　子墨子言曰：古者民始生未有形政之时，盖其语，人异义。是以一人则一义，二人则二义，十人则十义。其人兹众，其所谓义者亦兹众。是以人是其义，以非人之义，故交相非是也#1。以内者父子兄弟作怨恶，离散不能相和合。天下之百姓，皆以水火毒药相亏害，至有余力不能以相劳，腐巧余财不以相分，隐匿良道不以相教，天下之乱，若禽兽然。
　　夫明摩天下之所以乱者，生於无政长。是故选天下之贤可者，立以为天子。天子立，以其力为未足，又选择天下之贤可者，置立之以为三公。天子三公既以立，以天下为博大，远国异土之民、是非利害之辩，不可一二而明知，故画分万国，立诸侯国君。诸侯国君既已立，以其力为未足，又选择其国之贤可者，置立之以为正长。正长既已具，天子发政於天下之百姓，言曰：闻善而不善，皆以告其上。上之所是必皆是之，所非必皆非之。上有过则规谏之，下有善则傍荐之。上同而不下比者，此上之所赏而下之所誉也。意若闻善而不善，不以告其上。上之所是弗能是，上之所非弗能非。上有过弗规谏，下有善弗傍荐。下比不能上同者，此上之所罚而百姓所毁也。上以此为赏罚，其明察以审信。是故里长者，里之仁人也。里长发政里之百姓，言曰：闻善而不善，必以告其乡长。乡长之所是必皆是之，乡长之所非必皆非之。去若不善言，学乡长之善言。去若不善行，学乡长之善行。则乡何说以乱哉。察乡之所#2治者，何也？乡长唯能壹同乡之义，是以乡治也。乡长者，乡之仁人也。乡长发政乡之百姓，言曰：闻善而不善者，必以告国君。国君之所是必皆是之，国君之所非必皆非之。去若不善言，学国君之善言。去若不善行，学国君之善行。则国何说以乱哉。察国之所以治者，何也？国君唯能壹同国之义，是以国治也。国君者，国之仁人也。国君发政国之百姓，言曰：闻善而不善，必以告天子。天子之所是皆是之，天子之所非皆非之。去若不善言，学天子之善言。去若不善行，学天子之善行。则天下何说以乱哉。察天下之所以治者，何也？天子唯能壹同天下之义，是以天下以治也。
　　天下之百姓皆上同於天一，而不上同於天，则旧犹未去也。今若天飘风苦雨，赓赓而至者，此天之所以罚百姓之不上同於天者也。
　　是故子墨子言曰：古者圣王为五刑，请以治其民。譬若丝缕之有纪，罔罟之有纲，所连收天下之百姓不尚同其上者也。
　　尚同中第十二
　　子墨子曰：方今之时，复古之民始生未有正长之时，盖其语曰：天下之人异义。是以一人一义，十人十义，百人百义。其人数兹众，其所谓义者亦兹众。是以人是其义，而非人之义，故交相非也。内之父子兄弟作怨样，皆有离散之心，不能相和合，至乎舍余力不以相劳，隐匿良道不以相教，腐巧余财不以相分，天下之乱也，至如禽兽然。无君臣上下长幼之节，父子兄弟之礼，是以天下乱焉。
　　明乎民之无正长，以一同天下之义，而天下乱也，是故选择天下贤良圣知辩慧之人，立以为天子，使从事乎一同天下之义。天子既已立矣，以为唯其耳目之请，不能独一同天下之义，是故选择天下赞阅贤良、圣知辩慧之人，置以为三公，与从事乎一同天下之义。天子三公既已立矣，以为天下博大，山林远土之民不可得而一也，是故靡分天下，设以为万诸侯国君，使从事乎一同其国之义。国君既已立矣，又以为唯其耳目之请，不能一同其国之义，是故择其国之贤者，置以为左右将军大夫，以远至乎乡里之长，与从事乎一同其国之义。
　　天子诸侯之君，民之正长，既已定矣。天子为发政施教，曰：凡闻见善者必以告其上，闻见不善者亦必以告其上，上之所是必亦是之，上之所非必亦非之。已有善傍荐之，上有过规谏之，尚同义其上，而毋有下比之心，上得则赏之，万民闻则誉之。意若闻见善不以告其上，闻见不善亦不以告其上。上之所是不能是，上之所非不能非。已有善不能傍荐之，上有过不能规谏之。下比而非其上者，上得则诛罚之，万民闻则非毁之。故古者圣王之为刑政赏誉也，甚明察以审信，是以举天下之人，皆欲得上之赏誉，而畏上之毁罚。
