<!-- { "loadSidebar": true } -->
　　曰：顺天之意者，兼也。反天之意者，别也。兼之为道也，义正。别之为道也，力正。曰：义正者，何若？曰：大不攻小也，强不侮弱也，众不贼寡也，诈不欺愚也，贵不傲贱也，富不骄贫也，壮不夺老也。是以天下之庶国，莫以水火毒药兵刃以相害也。若事上利天，中利鬼，下利人。三利而无所不利，是谓天德。故凡从事此者，圣知也，仁义也，忠惠也，慈孝也，是故聚敛天下之善名而加之。是其故何也？则顺天之意也。曰：力正者何若？曰：大则攻小也，强则侮弱也，众则贼寡也。诈则欺愚也，贵则傲贱也，富则骄贫也，壮则夺老也。是以天下之庶国，方以水火毒药兵刃以相贼害也。若事上不利天，中不利鬼，下不利人。三不利而无所利，是谓之贼。故凡从事此者，寇乱也，盗贼也，不仁不义，不忠不惠，不慈不孝，是故聚敛天下之恶名而加之。是其故何也？则反天之意也。
　　故，子墨子置立天之，以为仪法，若输人之有规，匠人之有矩也。今轮人以规，匠人以矩，以此方圆之别矣。是故子墨子置立天之，以为仪法，吾以此知天下之士君子之去义之远也。何以知天下之士君子之去义远也？今知氏，大国之君宽者然曰：吾处大国，而不攻小国，吾何以为大哉！是以差论蚤牙之士，比列其舟车之卒，以攻罚无罪之国。入其沟境，刈其禾稼，斩其树木，残其城郭，以御其沟池，焚烧其祖庙，攘杀其牺栓。民之格者则劲#21拔之，不格者则系操而归。大#22夫以为仆园#23胥靡，妇人以为舂酋。则夫好攻伐之君，不知此为不仁义，以告四邻诸侯曰：吾攻国、覆军、杀将若干人矣。其邻国之君亦不知此为不仁义也，有具其皮币，发其绍处，使人飨贺焉。则夫好攻伐之君，有重不知此为不仁不义也，有书之竹帛，藏之府库？为人后子者，必且欲顺其先君之行，曰：何不当发吾库#24；视吾先君之法美？必不日文武之为正。为正#25者若此矣，曰：吾攻国、覆军、杀将若干人矣。则夫好攻伐之君不知此为不仁不义也，其邻国之君不知此为不仁不义也，是以攻伐世世而不已者。此吾所谓大物则不知也。
　　所谓小物则知之者，何若？今有人於此，入人之场园，取人之桃李瓜姜者，上得且罚之，众闻则非之。是何也？曰：不与其劳，获其实，已非其有所取之故。而况有瑜於人之墙垣，祖格人之．子女者乎？与角人之府库，窃人之、金玉蚤素者乎？与瑜人之栏牢，窃人之牛马者乎？而况有杀一不辜人乎？今王公大夫之为政也，自杀一不辜人者，瑜人之墙垣、祖格人之子女者，与角人之府库、窃人之金玉蚤素者乎，与瑜人之栏牢、窃人牛马#26，桃李瓜姜者，今王公大人之加罚此也，虽古之尧舜禹汤文武之为政，亦无以异此矣。今天下之诸侯，将犹皆侵凌攻伐兼并，此为杀一不辜人者数千万矣；此为瑜人之墙垣、格人之子女者，与角人府库、窃人金玉蚤素者，数千万矣；瑜人之栏牢、窃人之牛马者，与入人之场园、窃人之桃李瓜姜者，数千万矣。而自日义也。
　　故，子墨子言曰：是责我者，则岂有以异是责黑白甘苦之辩者哉。今有人於此，少而示之黑谓之黑，多示之黑谓白，必日吾目乱，不知黑白之别。今有人於此，能少尝之甘谓甘，多尝谓苦，必曰吾口乱，不知其甘苦之味。今王公大人之政也，或杀人，其国家禁之，此蚤越有能多杀其邻国之人，因以为文义，此岂有异责白黑甘苦之别者哉。
　　故子墨子置天之，以为仪法。非独子墨子以天之志为法也，於先王之书大夏之道之然：帝谓文王，予怀而明德，毋大声以色，毋长夏以革，不识不知，顺帝之则。此诰文王之以天志为法也，而顺帝之则也。且今天下之士君子，中实将欲为仁义，求为上士，上欲中圣王之道，下欲中国家百姓之利者，当天之志而不可不察也。天之志者，义之经也。
　　墨子卷之七竟
　　#1『之」下王念孙据上下文补『士」字。
　　#2『君子」下王念孙以意补『之於」二字。
　　#3『义」毕沅改作『我」
　　#4『夫」《闲诂》、《校注》作『天」，是也。
　　#5『色】毕沅改作『邑」。
　　#6『子』《闲诂》、《校注》作『予』，是也。
　　#7『义』下毕沅据他本补『政』字。
　　#8『大』毕沅改作『天』。
　　#9『上』毕沅校作『止』，其上王念孙补『不』字。
　　#10『用』上《闲诂》、《校注》有『财』字。
　　#11『不』《闲诂》作『之』，是也。
　　#12『僧人』下毕沅补『贼人』二字。
　　#13『大』上《闲诂》有『处』字。
　　#14『谓』《闲诂》校作『得』。
　　#15『非』《闲诂》校作『行』。
　　#16『天』下《闲诂》有『之』字，是也。
　　#17本句王念孙『天』下补『之』字，『正』下补『天子』二字。
　　#18王念孙云：『国』字衍。
　　#19『杀一』下王念孙补『不辜者必有一』六字。
　　#20『天』《闲诂》作『而』。
　　#21『劲』毕沅校作『劲』。
　　#22『大』《闲诂》校作『丈』，是也。
　　#23『园』毕沅校作『圉』。
　　#24『库』上王念孙据上文补『府』字。
　　#25《闲诂》不重『为正』。
　　#26王引之云：『马』下脱『者与入人之场园窃人之』十字。
　　墨子卷之八
　　明鬼上第二十九阙
　　明鬼中第三十阙
　　明鬼下第三十
　　子墨子言曰：逮至昔三代圣王既没，天下失义，诸侯力正，是以存夫为人君臣上下者之不惠忠也，父子弟兄之不慈孝弟长贞良也，正长之不强於听治，贱人之不强於从事也。民之为淫暴寇盗贼，以兵刃毒药水火，退无罪人乎道路率径，夺人车马衣裘以自利者，并作由此始，是以天下乱。此其故何以然也？则皆以疑惑鬼神之有与无之别，不明乎鬼神之能赏贤而罚暴也。今若使天下之人借若信鬼神之能赏贤而罚暴也，则夫天下岂乱哉。
　　今执无鬼者曰：鬼神者，固无有。旦暮以为教诲乎天下之，疑天下之众，使天下之众皆疑惑乎鬼神有无之别，是以天下乱。是故子墨子曰：今天下之王公大人士君子，实将欲求兴天下之利，除天下之害，故当鬼神之有与无之别，以为将不可以明察此者也。既以鬼神有无之别，以为不可不察已，然则吾为明察此，其说将奈何而可？子墨子曰：是与天下之所以察知有与无之道者，必以众之耳目之实知有与亡为仪者也。请惑闻之见之，则必以为无。若是何不尝入一乡一里而问之，自古以及今，生民以来者，亦有尝见鬼神之物，闻鬼神之声，则鬼神何谓无乎？若莫闻莫见，则鬼神可谓有乎？
　　今执无鬼者言曰：夫天下之为闻见鬼神之物者，不可胜计也。亦孰为闻见神鬼#1有无之物哉？子墨子曰：若以众之所同见，与众之所同闻，则若昔者杜伯是也。周宣王杀其臣杜伯而不辜，杜伯曰：吾君杀我而不辜，若以死者为无知，则止矣。若死而有知，不出三年，必使吾君知之。其三年，周宣王合诸侯而用於圃田，车数百乘，从数千，人满野。日中，杜伯乘白马素车，朱衣冠，执朱弓，挟朱矢，追周宣王，射入车上，中心折脊，噎车中，伏弦而死。当是之时，周人从者莫不见，远者莫不闻，着在周之《春秋》。为君者以教其臣，为父者以警其子，曰：戒之慎之，凡杀不辜者，其得不祥，鬼神之谋，若此之僭遨！．以若书之说观之，则鬼神之有，岂可疑哉。非惟若书之说为然，昔者郑穆公当昼日中处乎庙，有神入门而左，乌身，素服三绝，面状正方。郑穆公见之，乃恐惧，轰#2。帝享女明德，使子锡女寿十年有九，使若国家蕃昌，子孙茂，毋失。郑穆公再拜稽首，曰：敢问神#3。曰：予为句芒。若以郑穆公之所身见为仪，则鬼神之有，岂可疑哉。非惟若书之说为然也，昔者燕简公杀其臣庄子仪而不辜，庄子仪曰：吾君王杀我而不辜，死人毋知亦已，死人有知，不出三年，必使吾君知之。期年，燕将驰祖，燕之有祖，当齐之社稷，宋之有桑林，楚之有云梦也，此男女之所属而观也。日中，燕简公方将驰於祖涂，庄子仪荷朱杖而击之，殖之车上。当是时，燕人从者莫不见，远者莫不闻，着在燕之《春秋》。诸侯传而言之曰：凡杀不辜者，其得不祥，鬼神之诛，若此其僭遨也。以若书之说观之，则鬼神之有，岂可疑哉。
　　非惟若书之说为然也，昔者宋文君鲍之时，有臣日诟观辜固尝从事於厉，株子杖揖出，与言曰：观辜，是何陆#4璧之不满度量，酒醴乐盛之不今洁也，牺牲之不全肥，春秋冬夏选失时，岂女为之与？意鲍为之与？观辜曰：鲍幼弱，在荷襁之中，鲍何与识焉？官臣观辜特为之。株子举揖而禀之，殖之坛上。当是#5，宋人从者莫不见，远者莫不闻，着在宋之《春秋》。诸侯传而语之曰：诸不敬慎祭祀者，鬼神之诛，至若此其僭遨。以若书之说观之，鬼神之有，岂可疑哉。
　　非惟若书之说为然也，昔者齐庄君之#6，有所谓王里国、中里缴者。此二子者，讼三年而狱不断。齐君由谦杀之，恐不辜，犹谦释之，恐失有罪。乃使之人共一羊，盟齐之神社，二子许诺。於是拙洫，德羊而洒其血，读王里国之辞既已终矣，读中里彻之辞未半也，羊起而触之，折其脚，桃神之而禀之，噎之盟所。当是时，齐人从者莫不见，远者莫不闻，着在齐之《春秋》。诸侯传而语之曰：请品先不以其请者鬼
　　神之诛，至若此其僭遨也。以若书之说观之，鬼神之有，岂可疑哉。是故子墨子言曰：虽有深溪博林幽涧毋人之所，施行不可以不董，见有鬼神视之。
　　今执无鬼者曰：夫众人耳目之请，岂足以断疑哉。奈何其欲为高君子於天下，而有复信众之耳目之请哉。子#7曰：若以众之耳目之请，以为不足信也，不以断疑。不识若昔者三代圣王尧舜禹汤文武者，足以为法乎？故於此乎自中人以上皆曰：若昔者三代圣王，足以为法矣。若苟昔者三代圣王足以为法，然则姑尝上观圣王之事。昔者武王之攻殷诛纣也，使诸侯分其祭，曰：使亲者受内祀，疏者受外祀。故武王必以鬼神为有，是故攻殷诛纣，使诸侯分其祭。若鬼神无有，则武王何祭分哉。非为#8武王之事为然也，故圣王，其赏也必於祖，其僇也必於社。赏於祖者何也？告分之均也。僇於社者何也？告听之中也。
