<!-- { "loadSidebar": true } -->
　　抱朴子曰，古人质正，贵行贱言，故为政者不尚文辨，修道者不崇辞说。风俗衰薄，外饰弥繁，方策既山积於儒门，而内书亦鞅掌於术家。初学之徒，即未便可授以大要。又亦人情以本末殷富者为快。故后之知道者，于吉、容嵩、桂帛诸家，各着千所篇，然率多教诚之言，不肯善为人开显大向之指归也。其至真之诀，或但口传，或不过寻尺之素，在领带之中，非随师经久，累勤历试者，不能得也。杂猥弟子，皆各随其用心之疏密，履苦之久远，察其聪明之所逮，及志力之所能辨，各有所授，千百岁中，时有尽其囊枕之中，肘腋之下，秘要之旨#5耳。或但将之合药，药成分之，足以使之不死而已，而终年不以其方文传之。故世间道士，知金丹之事者，万无一也。而管见之属，谓#6，仙法当具在於纷若之书，及於祭祀拜伏之间而已矣。夫长生制在大药耳，非祠醮之所得#7也。昔秦汉二代，大兴祈祷，所祭太乙五神，陈宾八神之属，动用牛羊谷帛，钱费亿万，了无所益。况於疋夫，德之不备，体之不养，而欲以三牲酒肴，祝愿鬼神，以索延年，惑亦甚矣。或颇有好事者，诚欲为道，而不能勤求明师，合作异药，而但昼夜诵讲不要之书，数千百卷，诣老无益，便谓天下果无仙法。或举门扣头，以向空坐，烹宰牺牲，烧香请福，而病者不愈，死丧相袭，破产竭财，一无奇异，终不悔悟，自谓未笃。若以此之勤，求知方之师，以此之费，给买药#8之直者，亦必得神仙长生度世也。何异诣老空耕石田，而望千仓之收，用力虽尽，不得其所也。所谓适楚而道燕，虽良马而不到，非行之不疾，然失其道也。或有性信而喜信人，其聪明不足以校练真伪，揣测深浅，所博涉素狭，不能赏物。后世顽浅，趣得一人，自誉之子，云我有秘书，便守事之。而庸人小儿，多有外托有道之名，名过其实，由於夸诳，内抱贪浊，惟利是图，有所请为，辄#9强喑鸣，俛仰抑扬，若所知宝秘乃深而不可得之状。其有所请，从其所求，俛仰含笑，或许以顷后，故使不觉者，欲罢而不能，自谓事之未勤，而礼币之尚轻也。於是笃信之心，尤加恭肃，赂以珠玩，为之执奴仆之役，不辞负重涉远，不避经险履危，欲以积劳自效，服苦求哀，庶有异闻。而虚引岁月，空委二亲之供养，捐妻子而不恤，戴霜蹈冰，连年随之，而妨资弃力，卒无所成。彼初诚欺之，未或惭之，懵然体中，实自空罄短乏，无能法以相教，将何法以成人乎？余目见此辈不少，可以有十余人，或自号高名，久居於世，世或谓之已三四百岁，但易名字，诈称圣人，托於人间，而多有丞事之者。余但不喜书其人之姓名耳。颇游俗间，凡夫不识妍蚩，为共吹扬，增长妖妄，为彼巧伪之人，虚生华誉，歙习遂广，莫能甄别。故或令高人偶不留意澄察，而但任两耳者，误於学者，常待此辈，莫不使人叹息也。每见此曹，欺诳天下，以规势利者，迟速皆受殃罚，天纲虽疏，终不漏也。但悟有志者可念耳。世人多逐空声，鲜能校实。闻甲乙多弟子，至以百许，必当有异，便载驰兢逐，赴为相聚守之徒，妨工夫以崇重彼愚陋之人也。而不复寻精，彼得门人之力。或以致富，辨逐之虽久，犹无成人之道，愚夫故不知此人不足可事，何能都不与悟，自可悲哉！夫搜寻仞之垄，求干天之木，洒牛迹之中，索吞舟之鳞，用日虽久，安能得乎？嗟乎！ 将来之学者，虽当以求师为务，亦不可以不详择为急也。陋狭之夫，行浅德薄，功微缘少，不足成人之道，亦无功课以塞人重恩也。深思其趣，勿令徒劳也。
　　抱朴子曰，诸虚名之道士，既善为诳诈，以欺学者，又多护短慝愚，耻於不知，阳若以博涉已足，终不肯行求请问於胜己者，急尔守穷，面墙而立，又不但拱默而已，乃复增忌於实有道者而谤毁之，恐披声名之过己也。此等岂有意於长生之法哉？为欲以合致弟子，图其财力，以快其情欲而已耳。而不知天高听卑，其后必受斯殃也。夫贫者不可妄云我富也，贱者不可虚云我贵也，况道德之事实无，而空养门生弟子乎？凡俗之人，犹不宜怀妬善之心，况於道士，尤应以忠信快意为生者也，云何当以此之□然函胸臆间乎？人自不能闻见神明，神明#10之闻见己之甚易也。此何异乎在纱幌之外，不能察轩房之内，而肆其倨慢，谓人之不见己。此亦如窃锺枨物，锺然有声，恶他人闻之，因自掩其耳者之类也。而聋瞽之存乎精神者，唯欲专擅华名，独聚徒众，外求声价，内规财力，患疾胜己，乃剧於俗人之争权势也。遂以唇吻为刃锋，以毁誉为朋党，口亲心疏，貌合行离，阳敦同志之言，阴挟蜂虿之毒，此乃天人所共恶，招祸之符檄也。夫读五经，犹宜不耻下问，以进德修业，日有缉熙。至於射御之粗伎，书数之浅功，农桑之露事，规矩之小术，尚须师授以尽其理，况营长生之法，欲以延年度世，斯与救恤死事无异也。 何可务惜请受之名，而永守无知之困，至老不改，临死不悔，此亦天民之笃暗者也。令人代之惭悚，为之者独不顾形影也。为儒生尚当兀然守朴，外托质素，知而如否，有而如无，令庸儿不得尽其称，称而不问不对，对必辞让而后言，何其道士之人，强以不知为知，以无有为有，虚自衒曜，以图奸利者乎？迷而不知返者，愈於遂往，若有以行此者，想不耻改也。吾非苟为此言，诚有为而兴，所谓疾之而不能默然也。徒愍念愚人，不忍见婴儿之投井耳。若览之而悟者，亦仙药之一草也，吾何为哉！不御苦口，其危至矣，不俟脉诊而可知者也。
　　抱朴子曰，设有死罪，而人能救之者，必不为韦各劳辱而惮卑辞也，必获注生之功也。今杂猥道士之辈，不得金丹大法，必不得长生可知也。虽治一死之效，绝谷则积年不饥，役使鬼神，坐在立亡，瞻视千里，知人盛衰，发沉祟於幽医，知祸福於未萌，犹无益於年命也，尚羞行请求，耻事先达，是惜一日之屈，而甘冈一极之痛，是不见事类者也。古人有言曰，生之於我，利亦大焉。论其溃溅，虽爵为帝王不足以此法比焉。论其轻重，虽富有天下，不足以此术易焉。故有死王乐为生鼠之谕也。夫治国而国平，一治身而身生，非自至也，皆有以致之也。惜短乏之虚名，耻师授之暂劳，虽曰不愚，吾不信也。今使人免必死而就戮刑者，犹欣然喜於去重而即轻，脱炙烂而保视息，甘其苦痛，过於更生矣。人但莫知当死之日，故不暂忧耳。若诚知之，而刖劓之事，可得延期者，必将为之。况但躬亲洒扫，执巾竭力於胜己者，可以见教之不死之道，亦何足为苦，而蔽者惮焉。假令有人，耻迅走而待野火之烧热，羞逃风而致沉溺於重渊者，世必呼之为不晓事也，而咸知笑其不避灾危，而莫怪其不畏实祸啊哉？
　　抱朴子曰，昔者之着道书多矣，莫不务广浮巧之言，以崇玄虚之旨，未有究论长生之谐径，箴砭为道之病痛，如吾之勤勤者也。实欲令迷者知反，失之东隅，收之桑榆，坠井引绠，愈於遂没。但惜美病而距恶石者，不可如何耳。人谁无过，过而能改，日月之蚀，晞颜氏之子也。又欲使将来之好生道者，审於所托，故竭其忠告之良谋，而不饰淫丽之言，言发则指切，笔下则辞痛，惜在於长生而折抑邪耳，何所索哉？
　　抱朴子曰，深念学道艺养生者，随师不得其人，竟无所成，而使后之有志者，见彼之不得长生，因云天下之果无仙法也。凡自度生，必不能苦身约己以修玄妙者，亦徒进失干禄之业，退无难老之功，的误其身，外沮将来也。仙之可学致，如添稷之可播种得，甚炳然耳。然未有不耕而获嘉禾，未有不勤而获长生度世也。
　　抱朴子内篇卷之十四竟
　　#1『门生生徒』原作『天子全侄』，据王明校本改。
　　#2『人』原作『令』，攘王明校本改。
　　#3『耳』原作『可』，据王明校本改。
　　#4『之』原作『此』 据王明校本改。
　　#5『旨』原脱，据王明校本补。
　　#6『谓』原作『为』，据王明校本改。
　　#7『得』原作『定』，据王明校本改。
　　#8『买药』下原衍，『求明师秘术』，据王明校本改。
　　#9『辄』原脱，据王明校本补。
　　#10『神明』原脱，据王明校本补。
　　抱朴子内篇卷之十五
　　杂应
　　或曰，敢问断谷#1人可以长生乎？凡有几法，何者最善与？
