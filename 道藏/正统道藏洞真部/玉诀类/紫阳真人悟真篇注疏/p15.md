<!-- { "loadSidebar": true } -->
　　注曰：二八，阴数也。诧女，即我之真气也。又曰：木液九三，阳数也。郎君，即我之阳丹也。又曰：金精二物交会丹田土釜之中，即成三性· 也。丁公者，火也。夫妻者，铅汞处於丹田土釜，逐日相交，夫妇欢情之火，搬入丹田土釜中，毁炼铅汞。受此符证，而生金液之质。复自尾闲逆上泥丸峰顶，降下口中，徐徐咽归丹田土釜之中，长长如此运转不息，若河车之流转不已，化成金液还丹也。锺离公曰：尾闲直上泥九顶，自在河车数百遭。海蟾公曰：若得黄芽填血脑，万年虽老身不死。是其证也。一本云：丁公者，火也。河车者，水也。即阴符阳火也。日夕运转不停，若河车流转不已之义。疏曰：《参同契》曰：三物一家，都归戊己。以金木火为三物。又曰：三性既会合，本性共宗祖。以金水火为三性，皆言外药法象。今言三性，则以木液为内药，金精为外药，遇上成三性，合言内外法象。是知三性各随所用。缪者以性为三，又妄之妄矣。盖性者，物之性也，人之性也，丹之性也，五行之性也，岂姓氏之姓乎。绝句云：火发昆仑阴与阳，兼言内外昆仑。又曰：若遇昆仑西北去，独言内北海乾象交感之官。今云昆仑，专喻泥九，所以反复取喻三性。昆仑，篇中比喻，皆不可执一。
　　牛女情绿道本，龟蛇类禀天然。蟾乌遇朔合婵娟，二气相资运转。
　　总是乾坤妙用，谁人达此真诠。阴阳否隔即成愆，怎得天长地远。
　　注曰：牛郎识女，一岁一交太阴太阳，一月一交龟蛇。以类蟠此相拱，此皆阴阳二气使之然也，实为道之根本，金丹大药作用一一如之。盖真一之气，青然无形，不得二八阴阳初弦之气相交，焉能降格兆形黍粒也哉。既得丹饵之后，不得捆缢符火，焉能变化金液还丹也哉。《参同契》曰：关关维鸠，在河之洲。窈窕淑女，君子好述。雄不独处，雌不孤居。玄武龟蛇，蟠此相拱。以明牝牡竟当相须，理之所在，夫复何疑。颠倒修之，宇宙在乎手。真一子曰：孤阴不自产，寡阳不自成。须藉牝牡合气，方能有产化之道也。天地之所以能长且久者，阴阳交合自然之道也。天不降，地不腾，四时不序，万物不生也。故仙翁於此章三致意焉，深知此意者，当以意会可也。右内外二药。
　　七返朱砂返本，九还金液还真。休将寅子数坤申，但看五行成准。
　　本是水银一味，周流历遍诸辰。阴阳数足自通神，出入不离玄牝。
　　注曰：九还七返者，不离天地五行生成之数也。天一生水，地以六数成水。居北积坎阴之气以为真水，故《参同契》曰：六居也。地二生火，天以七数成火。返南孕离气而生砂，故日七返朱砂，返本也。天三生木，地以八数成木。居束处震位而成汞，故《参同契》曰：八归也。地四生金，天以九数成。金还西，主兑位而为金，故日九还金，一还真也。天五生土，地以十数成土。二土相合而并居中，会四象而成丹也。故金丹不出五行而成，故日但看五行成准。安可以寅子数坤申而为七返九还耶。水银者，铅也，铅即真一之气也。真一之气结而成精，号日真一之精。精，铅也。真一之气一变为水在北，二变为砂在南，三变为汞在束，四变为金在西，五变为土在中。故金丹非天地不生，非日月不产，非四时不全，非五行不就，非总数不成。是以遍历诸辰，阴阳数足，自然通神变化也。然其造化妙用，出入不离玄牝之门，是谓天地根。玄牝之理，已释在玄牝之中，世罕知注矣。
　　疏曰：世人以寅至申为七返，子至坤为九还，非也。张随注《参同契》云：水、火、金、木、土为五行，水火为日月，金木为龙虎，土配天地，炼成金丹。故天以水六居北，积坎为水。天以木八居束，处震为砂。天以火七返南，属离为汞。天以金九还西，化兑为金。天以五归中成丹。故气一变为水，二变为砂，三变为汞，四变为金，五变为丹。是知丹者，非天地不生，非日月不成，非四时不全，非五行不就。炼纯阳之身，化真经之体，则六居七返八归九还之义，断可见矣。此黄帝、老子、神仙、圣贤重之。无名子之注文本，此诸辰即七十二辰之位，七返九还之义。
　　此药至神至圣，忧君分薄难消。调和铅汞不终朝，早赌玄珠形兆。
　　志士若能降炼，何妨在市居朝。工夫容易药非遥，说破人须失笑。
　　注曰：金丹入口，立跻圣位，岂非至神至圣者乎。缎炼不出半个时辰，立见金丹形兆，岂非至简至易者乎，家家自有，不拘市朝，岂非至近者乎。惟其至神、至圣、至简、至易、至近，所以说破不觉令人失笑也。得之者，第恐阴功浅薄，不胜其道尔，学者勉之。
　　疏曰：真人之意，以为修炼金丹，不拘市崖京朝之问，皆可为之。工夫甚易，药物甚近。但得清冷之地，即可为之。前诗云未炼还丹莫隐山，徒向深山守静孤之意。因俗士不明本旨，遂以争利於市，争名於朝，可以兼行，正所谓腰缠十万贯，骑鹤上扬州之故。铃也痛损名利，永绝嗜欲，十月入室，方可希真。
　　雄裹内含雌质，真阴却抱阳精。两般和合药方成，点化魂灵魄圣。
　　信道金丹一粒，蛇吞立化龙形。鸡餐亦乃化鸾鹏，尽入空阳圣境。
　　注曰：雄裹雌乃龙之弦气，汞是也。阴抱阳乃虎之弦气，铅是也。二物交合，灵丹自生，吞入腹中，点化阳魂，以消阴魄。一粒如黍，鸡吞蛇啖，亦化龙鹏，飞入真阳圣境。药之至神圣灵如此哉。右外药。
　　天地才经否泰，朝昏好识屯蒙。轮来凑毂水朝东，妙在抽添运用。
　　得一万般事毕，休分南北西东。损之又损慎前功，命宝不宜轻弄。
　　注曰：夫运火之法，始功於屯蒙，休功於否泰。日夕搬运符火，归於鼎中，如车之轮辐奏於毂，若百川之水朝宗于海，运用抽添妙化如此。
　　太上曰：子得一万事毕，妙哉是言也。一者，真一之精也。真一之气生阴阳，阴阳生四象，四象生五行，五行生万物，俱不出真一之气变。故真一之精，为天地之母，阴阳之宗，四象之祖，五行之根，万物之基也。得此一则万事毕矣，东西南北皆可忘也。损之又损，以慎前功，方能尽得一之妙。盖一之有象，运阴阳之火，以形之也。既得一粒吞归五内，如前运用阴阳符火，当慎前功，方能尽归一之妙，虑险防危，不可轻动，恐失命宝之玄珠，故曰慎前功也。
　　疏曰：始功於屯蒙，一月用六十卦也。休功於否泰，一年沐浴於二八也。此内药法象也。得一者，外药法象也。吕仙歌曰：三茅真君号曰一是也。太上为道曰损，今於十月行功之时，损事灭思，防危虑险，不可毫发系心，恐失命宝。如婴儿在母腹，冥然忘识。我身在天地鼎炉之中，能常清净，天地悉归。故真人以损之又损前功，为谆谆之诲。
　　冬至初阳来复，三旬增一阳爻。月中复卦朔晨超，望罢乾终始兆。
　　日又别为寒暑，阳生复起中宵。午时姤象一阴朝，炼药须知昏晓。
　　注曰：冬至一阳生，为复卦 。三十。增一阳爻，为临卦 ，为泰卦 ，为大壮 ，为央卦 ，为乾卦 ，乃阳火之候也。阳极则阴生，故夏至一阴生，为姤卦 。三十日增一阴爻，为遁卦 ，为否卦 ，为观卦 ，为剥卦 ，为坤卦 乃阴符之侯也。阴极复阳生，周而复始，此一年之气侯加减之大数也。圣人移此一年之气候，於一月之中，以朔旦为复，至望日为纯阳，两日半当三十日，是一个月也。望为纯乾，至十六日姤一阴生，故曰：望罢乾终姤兆。以阴初萌，故谓之兆。此一月之气候周天之大数也。圣人又将一月之侯，移在一日之中，分为寒暑温凉四时之气。故以中夜子时一阳生为复卦，午后一阴生为姤卦。运用符火阴阳，升降抽添进退，一一合天地四时，阴阳升降，不得毫发差忒，故曰：炼药须知昏晓也。昏晓者，阴阳之首也。此一日之气侯周天之大数也。
