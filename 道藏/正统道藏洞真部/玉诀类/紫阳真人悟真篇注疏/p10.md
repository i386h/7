<!-- { "loadSidebar": true } -->
　　注曰：世有学释氏性道，执此一切有为皆是妄者，以其语毁老氏命道。此乃知其一不知其二，窥其门墙而未升堂入室者也。乌知修命之道，始於有作，炼丹以化形，中则有为，炼形以化气，终则无为自在。面壁九年，抱一以空其心，以见其性，性即神也。神性一体，变现无方，九载功毕，气自成神，神自合道。故形与神俱妙而不测，神与道合而无形。形既无已，可得谓之有为有作而为幻化乎。安知性非命，命非性耶。强而分之日性、日命二混而一之，未始有以异也。故自有作以至於无作，有为以至於无为，有形以至於无形也。斯道至大，非中下根气所能知。故仙翁作诗以示后学，勿但见无为为要妙，而不知有为为有作，实无为为无作之根基也。别本注曰：始於有作人争觅者，於一阳来复之时，取两弦金水之气，人须有知觉者，虽鬼神莫能知，着龟莫能测也。及乎金丹成就，变化无穷，则众人不得而知也。人但见无为之为要妙，又岂知探取阴阳，凝结铅汞，实在於起首下手之立根基而有作也哉。
　　疏曰：有为无为，分性命二宗。先须循序各备，自始而中，自中而终。结丹一时，怀胎十月，抱一九载，方能混而一之为无形之妙，方能至於命非性、性非命之玄矣。世人混以性宗为金丹命卫，既无自悟之真空，诅以口耳之学，弃有执无之顽空，以敌生死，以为本来天性是金丹者多矣，安能各尽性命之大道乎。
　　恍惚之中寻有象，杳冥之内觅真精。
　　有无由此自相入，未见如何想得成。
　　注曰：恍惚之中有象者，龙之弦气也。杳冥之内有精者，虎之弦气也。二弦皆有气而无质者也。恍恍惚惚，杳杳冥冥，视之不见，听之不闻者，真一之气也。真一之气，至灵而无形者也。真一子曰：无者，龙也。有者，虎也。无者，汞气也。有者，铅气也。无因有激之而有象，有因无感之而有灵。故得黍珠悬空，紫霜耀日也。彼哉兀兀存想尘埃心地者，亦可悲矣。
　　疏曰：《参同契》 云：有无相制，上闲则称有，下闲则称无。彭真人通二十义，分作两义解之。今无名子引有无相制意义，此乃大丹之要秘，在铅火二字之义。今详此诗，上列恍惚杳冥，下总以有无，则当从上闲、下闲之义q然则又不可拘於注文也。有无相制，《金碧上经》云：以为两无宗一有矣。达士悟道，岂在执文，若能透彻，随用皆合。
　　欧冶亲传铸剑方，锁娜金水配柔刚。
　　炼成便会知人意，万里诛凶一电光。
　　注曰：欧冶铸剑，天常遣神女为之传炉，制以金水，配以柔刚，炼成宝剑之后，诛凶剪恶一电光，顷其灵如此。圣所作还丹，铸剑亦如之。以天地为炉冶，以阴阳为水火，配以五行，制以神气，炼成之后，能曲能直，能柔能刚，能善能恶，能圆能方。心有所思，意有所适，则已知人之意，而飞动诛剪一电光耳。此乃自然神剑也。修丹之士若无此剑，犹取鱼兔而无荃蹄也。仙黄托欧冶铸剑之事而言之，实玄珠之罔象也。罔象者，天机秘诀也。
　　疏曰：炼铸之剑，用所当用。自然之剑，乃还丹还质变化之神，亦犹欧冶所铸之剑，而有灵神也。
　　紫阳真人悟真篇注疏卷之四
　　紫阳真人悟真篇注疏卷之五
　　象川无名子翁葆光注武夷陈达灵传集庆空玄子戴起宗疏
　　内外药
　　用将须分左右军，饶他为主我为宾。
　　劝君临阵休轻敌，恐丧吾家无价珍。
　　注曰：此章明火候作用也。将者，火也。左为文火，右为武火。圣人缩一年火侯於一月之内，缩一月火候於一日之中。夫运火自子至巳六辰属阳，蒙春夏发生之德，故为文火，居左谓之阳火。自午至亥六辰属阴，蒙秋冬肃杀之刑，故为武火，居右谓之阴符。饶他为主我为宾者，主为阳而雄，好争也。宾为阴而雌，好静也。即是守雌而不雄，持静而不争，此虑险防危之意，畏敬之至也。兵法曰：以逸待劳。又曰：致人而不致於人。此之谓也。道之用，存乎水火。水火之用，存乎人。先言刻漏以分子午，次接阴阳以为化基，搬六十四卦於阴符，鼓二十四气於阳火。天关在手，地轴由心。回七十二侯之要津，钻归鼎内。夺三千六百之正气，辐奏胎中。运用有方，抽添有序。动则防危虑险，靡敢差武毫厘。外接阴阳之符，内生真一之体。苟或运心不馑，节侯差殊，致使媳女逃亡，鼎内灵胎不结，而还丹无价之珍失之矣。修丹之士，临阵可不守雌，而敢於轻敌乎。上阳子曰：左为我，右为彼，饶他为主我为宾。若使居上而我在下，彼欲动而我欲静也。
　　疏曰：自子至巳左为文火，自午至亥右为武火。以发生之德为文，肃杀之刑为武。《参伺契·鼎器歌》云：首尾武中问文。其文武则又以火候之盛衰为文武矣。无名子曰：鼎器乃丹之骨髓，故并举《鼎器歌》内文武之火候，用各有宜。此诗明内药火侯作用，非明外药也。外药妙用在一时，内药妙用在一日。一时一日火候以同，而用之有异。自搬六十四卦止胎中，乃真一子序《参同契》之文。六十四卦非尽是阴符，二十四气非尽是阳火。特举一年之火数，总以成文耳。
　　休泥丹宠费工夫，炼药须寻偃月炉。
　　自有天然真火育，何须柴炭及吹嘘。
　　注曰：叶文叔指两肾中闲为偃月炉，亦有指为两睛者。靡肯自思己错，更将错处教人，何不揣之甚耶。此炉之口仰开如偃月之状，故谓之偃月炉，即北海也。元始之祖气在焉，何假柴炭吹嘘之耶。
　　疏曰：偃月炉中玉药生，彼为阴炉外药也，此为北海内药也。皆假借以喻反反复复，人故反之，倘不明师旨，泥其名而迷之，铃不通贯，难达玄理。天然真火，世於大小炉鼎之中，夺归吾身，以产金液还丹，非身中之阴也。
　　玄珠有象逐阳生，阳极阴来渐剥形。
　　十月霜飞丹始熟，此时神鬼亦须惊。
　　注曰：金液还丹所以有象者，盖自冬至住一阳火，逐阳而生金液之质，蛊夏至进阴火，剥至十月，还丹始熟。脱胎神化为纯阳之仙，岂不使神鬼惊愕而宾伏哉。
　　要知炼养还丹法，自向家园下种栽。
　　不假吹嘘并着力，自然果熟脱灵胎。
　　注曰：此物只自家裹同类之物也。此道甚近，初不远人，亦犹家园下种，其物自生，其近可知。种非其类，难以成功。种得其类，易若返掌。《参同契》曰：同类易施功，非类难为功。
　　疏曰：前诗云：馒守药炉看火候。又曰：自有天然真火育。今之不假吹嘘并着力，其旨皆同，总言内药作用也。又云：安炉立鼎、探归缎炼、太乙在炉，其旨皆同，总言外药作用也。此物者，阳丹也。阳丹与吾同类，易而成胎。泥九云：身中一亩为家园是也。不得师傅，妄意强猜。予幸得传，所愿人人易知，同登仙果。是以因其注之未畅明，更疏其义。又以诗词各分入类。然易知之中，又有难知者，不敢轻泄於竹帛　也。学仙之士，夙有仙缘，得其书者有注、有疏，坦然明白蹊径不差。若能悟彻，终有至大道之日。斯文仙笈所秘，自有神灵，在在处处为之营卫，可不珍藏而深究之乎。
　　兔鸡之月及其时，刑德临门药象之。
　　到此金丹宜沐浴，若还加火必倾危。
　　注曰：二月为德，八月为刑，皆当沐浴，加火倾危。
　　疏曰：今注云：二月为德，八月为刑。又於否泰才交万物盈注云：二月为刑，八月为德。盖二月於发生之德而揄策落，德中有刑。八月为肃杀之刑而麦苗生，刑中有德。是以互言刑德。
　　否泰才交万物盈，屯蒙受卦禀生成。
　　此中得意休求象，若究草爻漫役情。
　　注曰：冬夏二至为一阴一阳之首，子午二时为一日一夜之元。圣人运动阴符阳火，协天地升降之道，日月往来之理，攒簇四时、八节、二十四气、七十二候，环列鼎中，而生真一之体。此理甚简，其功不繁，无可云为，故托诸卦象，分於一月三十日之中，以阐玄机，以明火用。爻象者，筌蹄也。屯蒙为众卦之首，以象运火生成之始，造化禀受之源，故朝以屯，暮以蒙。否泰者，阴升阳降於四时之中，至二月春分之节，阳气升於天地之中，阴阳相半，不寒不热为温，故为泰卦 ，亦如月之上弦气侯也。此时阴阳二气自然相交，故圣人不进火，谓之沐浴也。至八月秋分之节，阴气降到天地之中，亦阴阳相半，不热不寒而凉，故为否卦 ，亦如月之下弦之气候也。此时阴阳二气自然相交，故圣人进水，不亦谓之沐浴也。故仙翁曰：兔鸡之月及其时，刑德临门药象之。二月为刑，八月为德故也。修丹之士，若能於此四卦之中得意，何必执滞群爻而劳心役思哉。仙翁慈悲，直指其捷径如此。
　　疏曰：否泰者，沐浴之月。一年十二月，用十月结胎，除两月沐浴。屯蒙者，日月两卦也。两卦共十二爻，以象一日十二时。六十四卦除乾坤坎离牝牡四卦，只用六十卦，以应一月三十日。以天地八万四千里升降之理，至春秋二分，恰行二万四千里，正在天地之中。故借否泰二卦，阴阳上下两停以喻之。是以日之昼夜时刻，二八月亦两停。月之上下二弦，亦金水各半斤。若以月卦论人，阴阳进退之节，泰为正月，否为七月，不在二月之卦。《参同契》云：大壮卯门观察，仲秋以息符候。二八月乃大壮观卦矣。彭真人於泰之注则云：阴阳气停，夫妇交接。於否之注：天地俱息，阴阳不交。盖两停则不交，一多一少则交。阳上阴下则不交，阴下阳上则交。此物之理也。既知其理，则不爻泥卦爻以役情矣。
　　卦中设法本仪刑，得象忘言意自明。
　　举世迷人惟泥象，却行卦气望飞升。
　　注曰：卦象者，火之筌蹄也。魏伯阳真人因读易而悟金丹作用，与易道一洞，故作《参同契》，演大易卦象，以明丹旨，开示后人。故比喻乾坤为鼎器，象灵胎神室在我丹田中也。又以坎离喻为药物，象铅汞之在灵胎神室中也。夫乾坤为众卦之父母，，坎离为乾坤之真精，故以四卦居於中官，犹灵胎铅汞在丹田中也。处中以制外，故四卦不系运火之数。其余诸卦，并分在一月之中，搬运符火，始於屯蒙，终於既未。周而复始，如车之轮运转不已。一日两卦直事，三十日计六十卦。连乾坤坎离四卦为鼎器、药物，共六十四卦，总三百八十四爻，象一年并闺余，共三百八十四爻也。又象金丹二八一斤之数，一斤计三百八十四铢。此皆比喻设象如此，学者观此卦象，可以悟运火之作用。苟明火用，卦象皆可忘言而无用也。今之学者不晓此旨，而反泥此以行卦气，劳形苦思而望飞升，不亦愚乎。得鱼忘荃，得兔忘蹄，今反泥荃蹄而为鱼兔，去道愈远矣。锺离公曰：大道安能以语通，伯阳假《易》作《参同》。后人不识神仙喻，妄执荃蹄便下工。此其证也。
