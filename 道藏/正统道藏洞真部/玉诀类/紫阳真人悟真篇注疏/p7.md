<!-- { "loadSidebar": true } -->
　　注曰：三黄四神，金石草木，皆后天地生，查滓之物，安能化有形而入於无形哉。外内不可以成胎，缀花不可以结子。真一之气，生於天地之先，杳杳冥冥，不可测度，因二八同类相当之物，合而成亲，捆缢交感之中，激而有象同类者，无情之情、不色之色，正谓乌肝八两、兔髓半斤是也。此二八相当之同类，合而成亲，则真一之气归於交感穴中，凝成黍粒，斯道妙矣。潭阴也，日阳也，潭底日红者，阴中之阳也。阴中之阳为纯阳，而无阴气，故曰阴怪灭也。乃是虎之弦气，谓之红铅。山阳也，月阴也，山头月白者，阳中之阴也。乃龙之弦气，初弦气故日药苗新，谓之黑铅。铅作汞。古歌曰：红铅黑汞大丹头，将红入黑是真修。此之谓也。圣人以此二物，於一时之中，造化成一粒阳丹。在北海之中，赫然如日，光透帘幛，即时探吞入腹，点己阴汞，则一身阴邪之气悉皆消灭，亦如晓日初自束海而升，赫然照耀，阴怪悉消灭矣。阴汞自下丹田，峰顶乍禀阳丹之气，渐渐凝结，萌芽新嫩，故药苗新也。亦如月之朔旦，与日相交，乍禀太阳之气，日没时则吐微光西方，於庚上状若蛾眉，月光新嫩，如药苗新也。此咏内外二药之法象也。《西华经》曰：阳中之阴名日媳女，阴中之阳名日金公。此乃壶中夫妇，紫府阶梯，悟之者神仙现在目前，迷之者尘沙杳隔万里。夫外药之真铅真汞，即龙虎初弦之气也。内之真铅真汞，即金丹与己之真气也。时人要识真铅汞，只此是真，此外皆非真道。此二真物，能化有形而入於无形，为真人仙子。乃．若几砂几汞，岂可比伦哉。疏曰：丹经传於世者，多用砂中抽汞名为真汞，或用朱砂名为金体。转炼为丹，费财既多，费岁月亦久，成功则少。纵使有成，服之丧生者多矣，皆未识真铅真汞者也。
　　不识玄中颠倒颠，争知火裹好栽莲。
　　牵将白虎归家养，产下明珠似月圆。
　　馒守药炉看火候，但安神息任天然。
　　草阴剥尽丹成熟，跳出樊笼寿万年。
　　注曰：以人事推之，男儿固不可有孕，火裹固不可栽莲。然神仙玄妙之道，有颠倒颠之卫，辄使男儿有孕，亦犹火裹栽莲也。何则日离为男反为女，月坎为女反为男，此颠倒颠之义也。二物颠倒，则能生丹。以丹点已阴汞而结圣胎，养就婴兄，即是男儿有孕，亦犹火裹栽莲，岂非颠倒颠乎。故仙翁读《参同契》曰：五行逆兮，丹体常灵常存。言水逆而土，土逆而木，木逆而金，金逆而火，火逆而水，此颠倒颠之深旨也。
　　颠倒颠之义明白也。青龙白虎，元是真一之精变为二物，分位东西，实同出而异名也。真一之精属汞，汞为龙，在东，故真一之精居东也。白虎本是真一精之子，寄体生在西，其家在东束也。故仙翁曰：金公本是东家子，送在西邻寄体生。认得唤来归合养，配将姹女作亲情是也。金公者，铅也。姹女者，汞也。以铅点己之汞而结为圣胎，所以牵将白虎归家养，配以青龙结为夫妇，产个明珠似月圆也。○似月圆者，修丹之士，先取上 西畔半轮之月，得阳金八两。次取下 东畔半轮之月，得弦水半斤。以此两个半轮之月，合气而生丹，故得金丹一粒似月圆也。亦如道光禅师谓，灵丹一粒，其重一斤。此乃两个八两合成一斤而言之，与仙翁月圆之意亦同。此比喻外药法象也。及得此丹吞入己腹中，则金丹却为白虎，又牵此白虎归己腹中，配以己汞，然后运阴符阳火，循历六十四卦，煅炼成金液还丹，一粒亦重一斤，似月圆也。此比喻内药法象也。内丹所以似月圆者，盖运火之卦，一卦有六爻，六十四卦计三百八十四爻，象一斤三百八十四铢也。外丹所以似月圆者，一斤乃上下二弦，半轮二八之数，故似月圆也。《参同契》云：上弦兑亦八，下弦艮亦八，两弦合其精，乾坤体乃成。二八应一斤，易道正不倾。故真一子曰：上下两弦，一，斤之数分三百八十四铢，以用运火符爻所是也。仙翁指示月圆之意，要使学者洞明造化之指，分内外二八之数，不可一槩而论之也。火非人间火也，元始之祖气也，阴阳之气而无质者也。亦无药可守，谩言而已。青霞子曰：鼎鼎非金鼎，炉炉非玉炉。火从离下发，水向坎中符。三性既会合，二物自相拘。固济胎不泄，变化在须臾。高象先曰：天地捆缊，男女姤精。四象五行随辐辏，昼夜屯蒙法自然，焉用孜孜看火候。此言世间之鼎炉，乃自然鼎炉中之火也。但安神定息，任其自然，调文治武，则符刻漏不得分毫差忒，不半时辰，立得丹饵。然后复依此进退，阴符阳火，运用抽添，防危虑险，十月功圆，剥尽群阴，体化纯阳，跳出尘笼寿万年也。此方为金液还丹也，尚未能入妙，更抱一九载，使气归神，方为九转金液大还丹也。於斯时也，形神俱妙，与道合真矣。
　　疏曰：汞者，太阳流珠也。得金华而结金丹，本因太阳流珠而生。太阳流珠又因东方青龙而生，故为东方之子，金公是也。金公，金丹也。本是东家之子，太阳流珠寄体於西方金华而生，张随注《参同契》云：一月三十日，三百六十时，象小炉鼎。一年十二月，卦气节度、火侯进退，象大炉鼎。推荡成六百篇，非世间之火也。神仙嗟凡人不识真火，故设卦爻而象之。夫卦者，火之筌蹄也。见火之用，卦爻可忘。无名子之注本此也。
　　要知产药川源处，只在西南是本乡。
　　铅见癸生急须采，金逢望远不堪尝。
　　送归土釜牢封固，次入疏珠厮配当。
　　药重一斤须二八，调停火候托阴阳。
　　注曰：《西华经》曰：药生西方，收归戊己。探及其时，下功有日。夫西南坤地，虎生处也。坤方又是月所生之处，故日本月。是金水之精，上下两弦合气成丹。是以金丹药村土产川源之处，实出於坤地也。铅遇癸生，时将丑也。金逢望远，月将亏也。月之圆存乎口诀，时之子妙在心传。周天息数微微数，玉漏声寒滴滴符。此真人口口相传之密旨也。陆思诚作《悟真篇后序》云：以此诗传者，多谬以铅为若字，以金为如字，甚失仙翁旨意。铅与金即金丹也。陆公发其 瑞救鲁鱼之失，秘其源惧竹帛之传。吾侪亲授师旨，当自知之。如或不然，空玄之中，去地五丈。黍米之珠，未易得也。奈何纷纷傍门，以圭丹为铅金，在天癸时探取，真同兄戏。又有坤纳癸之说，如叶文叔者，可付之一笑。盖金丹以癸日子时下工，不得逾时过刻，是以急探也。望日既远，月亏气喊，故不堪尝也。盖癸日遁得壬子时、天壬地癸会于北方，故朱震《易传》曰：晦日朔旦，坎月离日会于壬癸。坎月戊也，离日己也。又曰：三日暮震，象月出庚。八日兑，象月现丁。十五乾，象月盈甲壬。十六日日一巽，象月退辛。二十三日艮，象月消丙。三十日坤，象月灭乙藏癸。晦日朔旦，月中坎水流戊，日中离火就己。此乃天机要旨，当以口诀，难以书传，未遇真师，徒尔妄意强猜穿凿而已。饵丹归丹田土釜之中，固济胎不泄，运火飞流珠之汞以配之，则胎结圣矣。乌肝八两、兔髓半斤，合成一斤，故日药重一斤须二八也。火实无火，不过假托阴阳二气，调停而运用耳。
　　疏曰：人因癸生之时，或探天癸，或遁时癸，安知《悟真》之秘旨。时将丑者，言时已过也。月将亏者，言日已过也。日时既过，铅已息者将消，金已盈者将亏。探之无有，尝之无效，《易》日…水流湿，火就燥。流就者，水火之性也。戊己者，水火中之土也。水流火就，皆怀戊己以生成。壬癸者，日月藏用之地也。戊己者，日月显明之方也。壬癸拱子，戊己拱午。子午朔望，日月魂魄，金丹之妙用也。详见一月小周天数中。阳为火也，阴亦为火也。火实无火，乃天地日月之精气，假托而运用之。
　　万卷仙经语总同，金丹只此是根宗。
　　依他坤位生成体，种在乾家交感宫。
　　莫怪天机都泄漏，只绿学者自愚蒙。
　　若人了得诗中意，立见三清太上翁。
　　注曰：万卷仙经，至当归一，莫不以龙虎二八初弦之气为丹之质，但依坤母生成之理逆而修之，得丹之后，种在乾父交感之官，以运符火。修丹至要，不出铅火二字，铅火为大丹之本。仙翁於此泄尽天机，学者皓首迷蒙，何不近取诸身，以明至道，结成一黍，立宾于天。疏曰：崔公《入药镜》云：产在坤，种在乾是也。产在坤，先天气外药也。种在乾，后天气内药也。坤母生成之理，坤位西南，月出於庚，金水生成，两弦妙用，此产在坤也。乾父交感之官，中官北海，犹乾之在西北，饵丹於中，铅汞交感，以成变化，此种在乾也。铅者，白虎也。火者，青龙也。白虎之弦气铅，亦为水青龙之弦气火，非凡火。铅者，月之精，生於水，成於金，有质而有气，天地妙化之根也。火者，日之精，生於木，克於金，有气而无质，天地发生之本也。故日修丹之要、大丹之本，不出铅火也。陆子野曰：地为坤位，我是乾宗。藉彼坤中生物之气，自种灵根於家国之下，以成圣胎尔。万卷千经理不过此也。
　　三五一都三个字，古今明者实然稀。
　　束三南二同成五，北一西方四共之。
　　戊己自归生数五，三家相见结婴儿。
　　是知太一含真气，十月胎圆入圣基。
　　注曰：三五一，不离龙虎也。龙属木，木数三，居东。木能生火，故龙之弦气属火。火数二，居南。二物同源，故三与二合成一五也。虎属金，金数四，居西。金能生水，放虎之弦气属水，水数＇，居北。二物同官，故四与一合成二五也。二物之五交於戊己之中官，中宫属土，土生数五，是为三五也。三五合而成丹，丹者，一也，故日三五一也。此三个字，自古迄今，能合三五一而成丹，能了达婴兄者，实稀有也。一即金丹也。婴儿者，即丹也。丹是一，一是真一之气，天地之母气也。己之真气，天地之子气也。以母气咽归五内，以伏子气，犹猫伏鼠而不走也。子母之气相恋，於胞胎之中结成婴儿之一，故日太一含真气，言含真一之气，如人怀胎十月满足，然后降生圣胎，亦如之十月功圆，自然神圣，故日十月胎圆入圣基。后人以肾为婴兄，安有如此之功。
　　疏曰：一二三四五生数，生则有兆而未成形，非世问有质之五行，天地虚无之气，此为先天。六七八九十届成数，成则有形，非先天无质之五行，此为后天。天一地四为五，合中五成十。天三地二为五，合中五成十。两五相偶，亦合为天数二十有五。金丹因先天五行成丹，故只取五行生数。肾为婴儿，心为妮女，出於内外二景。存想神鬼之法皆阴也，是以无功焉。右分内药。
　　五－实四韵一首以象太一之奇
