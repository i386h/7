<!-- { "loadSidebar": true } -->
　　注曰：乾坤者，父母也。乾坤运阴阳二气，化五行而生万物者也。故人顺阴阳五行陶铸，则成人矣。夫人之身阴阳相半者，因阴阳有形也。阴阳相半，是以有生有死也。阳主生，阴主死，一生一死，一去一来，此常道之顺也，理之自然者也。圣人则之，反此阴阳，逆施造化，立乾坤为鼎器，盗先天一气以为丹，炼形入於无形，与道冥一。道因无极，仙岂有终哉。故曰：顺常道则有生有灭，逆丹体则常灵常存也。虚无者，道之体也。道生一气而变阴阳，故阳天阴地二仪是也。天一生水居北日冬，地二生火居南日夏，天三生木居束日春，地四生金居西日秋，而成四时，谓之四象也。天为乾居戌亥，地为坤居未申。坤索乾生三男，长日震居卯，中曰坎居子，少日艮居寅丑。乾索坤生三女，长日巽居辰巳，中日离居午，少日兑居酉。合成八卦，谓之八方。故自子至巳为阳界分，自午至亥为阴界分。阴阳运转，则四时之气循历八方，更相终始，故日互为祖孙也。春夏阳气生长万物为德，万物承之则舒矣。秋冬阴气肃杀万物为刑，万物承之则惨矣。一舒一惨，一吉一凶，是以万物生乎变动，吉凶悔吝兹分也。原夫吉凶悔吝，万象八卦，以至四时阴阳，未有出乎一气，而离乎大道者也。故道为一气，阴阳、四时、五行、八卦、万象，吉凶悔吝无乎不在。无乎不在，故视听、言动、寝味、举止、触冷、喧闹、恢诡怪谲、虫肝鼠臂、梯秆瓦砾，无适而非道也。无适而非道，道却在人中而入不知，人在道中而道不亏，是以百姓日用而不知也。自虚无止日用不知，言道也。圣人探啧索隐，穷理尽性以致於命，故能作《易》体道之妙用，立乾坤为易之门户。乾坤立，易道行乎其中矣。是以乾坤相索而成八卦，八卦相因而八之变成六十四卦。六爻阳爻奇，六爻阴爻偶。故阳之一爻，以四因九数，而得三十六策，六阳爻共得二百一十有六策，是以乾之一卦爻策也。阴之一爻，以四因六，而得二十四策，六阴爻共得一百四十有四策，是以坤之卦爻策也。复以三十二数乾坤二篇，三百六十策合成万有一千五百二十策，是为太极大衍之数，囊括三才，包含万象。故吉凶悔吝之机，生死祸福之兆，未有能逃乎斯数之外者。故日易之妙道，尽造化之体用也。自圣人正造化体用言《易》也，魏伯阳真人因《易》道与金丹符，故托《易》卦以作《参同契》，以明大丹之旨，亦不过假象寓言而已，言《参同契》也。修丹至要，不出金火二字。圣人先以真阴真阳二物为炉鼎，然后诱太极一气为丹。太极之气在於虚无之中，不可求测。苟不以真阴真阳而诱之，则不能降灵成象。是以《参同契》立乾坤二卦为炉鼎，分坎离二卦为铅汞。四卦处於中官，余卦分在一月内，以运符火。故乾坤者，龙虎也，震兑也，夫妇也，魂魄也。坎离者，铅汞也，水　火也，男女也，情性也。触斯类而长之，则不可胜言也。原至当而言之，无过比喻真阴真阳二物而已。以此二物，合气於中官黄道之室而为丹，故曰守中则黄裳元吉也，官外药也。即得丹饵，非真火无以育其圣胎。运元阳真气为火，火无定位，周流六虚，故亢则无位而尊也，言内药也。夫天．一生水，在人日精。地二生火，在人日神。夫人之精神，日夕荣卫一身，常与天地阴阳之气运行不息，故冬至之日，地中有一阳之气上升而为复卦。人之元气亦如之，故进阳火。至正月，阴阳之气相半，自然相交而为泰卦。人之元气亦然，是以息火谓之沐浴。夏至之日，天中有一阴之气下降而为诟卦，故进阴符。至七月阴阳之气相半，自然相交而为否卦。人之元气亦然，是以停待，亦谓之沐浴。故曰：否泰交则阴阳或升或降也。圣人移此一年气侯，陷於一月三十日之中，以两日半三十辰当一月三十日用事。自朔日后太阴初萌光，为复卦。至上孩月明一半，金水平分，为泰卦。至十六日月初亏，为诟卦。至下弦月亏一半，金水平分，为否卦。故日月亏盈，应精神之衰旺也，言月也。又移此一月气侯归一日十二辰之中，子时一阳生。故人肾中有一阳纯精之气上升，而为复卦，进阳火。午时一阴生，故人心中有一阴至神之气下降，而为娠卦，进阴符。故复诟卦昭二气之归奔也。夫日出为昼，日入为夜。圣人运动符火於一日一夜之内，分擘温凉寒暑之气，外合天符，内合荣卫消长一身，抽添运用，温养子珠，故日日出没，合荣卫之寒温也，言日也。子为六阳之首，故为朝进阳火，用屯卦直事。午为六阴之元，故为昏进阴符，用蒙卦直事。故日屯蒙作则，动静在朝在昏也。一日一夜，两卦直事，屯蒙为六十卦之始，既未为六十卦之终。终而复始，始而复终，故曰既未慎万物之终始也，言时也。已上皆魏真人以金丹大道至简至易也，无可阐扬秘要，故托《易》象立意寓言，俾学者观斯象悟其旨要。苟得金丹妙玄，则乾坤、坎离、龙虎、魂魄、铅汞、水火之类，皆可妄言矣，无外言托象也。苟得运火真机，则屯蒙、既未、复娠、否轮泰、卦象、爻铢，皆可无用矣，言内之托象也。此仙黄恐学者读《参同契》，不晓真人之深意，惟只泥象执文，而不知捐象妄言，故作此篇，以示同志，其仁慈如此。青城文人歌曰：谢先圣，秘诀真，荃蹄的当处都无。数句可见其简易之至，非遇真师。诀，未易蹈其壶奥之万一也。
　　疏曰：自虚无日用而不知，言道也。自圣人造化体甩，言《易》也。自魏伯阳寓言而已，言《参同契》也。自修丹至要元吉，言外药矣。自既得丹饵无位而尊，言内药也。自天一生水或升或降，言年也。自圣人移此一年气候衰旺，言月也。自又移此寒温，言日也。自子为六阳终始，言时也。自金丹妙玄以下无外，言托象也。运火真机以下无可用，言内之托象也。
　　复以三十二数者，乾坤之策，几三百六十，复以三十二因二百十六，得六千九百一十二，是谓三十二阳卦策数。又三十二因一百四十四，得四千六百八，是谓三十二因卦策数。合二篇策，万有一千五百二十。今以正七月为否泰，应沐浴。其於否泰才交，万物盈，注则又以否泰卦应春秋二分为沐浴，取月不同。《悟真》之旨，自有妙用。故仙翁又於《四百字》云：及其沐浴时，卯酉亦虚比。石杏林云：沐浴不在卯酉。故名子但取否泰二卦，阴阳两停之。又或为二八春秋月二分，或为正．七之月，或为上下二弦，不得其旨为之惑矣。
　　赠白龙洞刘道人歌
　　玉走金飞两曜忙，始闻花发又秋霜。
　　徒夸钱寿千来岁，也似云中一电光。
　　一电光，何太速，百年都来三万日。
　　其间寒暑互煎熬，不觉童颜暗中失。
　　纵有儿孙满眼前，却成恩爱转牵缠。
　　及乎精竭身枯朽，谁解教君暂驻延。
　　暂驻延，既无计，不免将身归逝水。
　　但看古往圣贤人，几个解留身在世。
　　空玄子曰：日月如校，时光似箭，人生七十者稀。寒暑逼人，儿孙牵情，至於老死，世世皆然。有谁回头，坚心求道！留形在世。深叹人生难矣，至道难闻。
　　身在世，也有方，柢为时人没度量。
　　竞向山中寻草木，伏铅制汞点丹阳。
　　世人求道不知正路，酷爱外炉寻奇草木，炼几铅汞冀点化阳丹，换骨为宝。仙翁有诗云：休炼三黄及四神，若寻众草更非真。此戒世人不可以外炉见宝为心，若丹熟自然金满屋，何用耗火亡货财乎。
　　点丹阳，事迥别，须向坎中求赤血。
　　捉来离位制阴精，配合调和有时节。
　　时节正，用媒人，金公姥女结亲姻。
　　金公偏好骑白虎，姥女常驾赤龙身。
　　虎来静坐秋山裹，龙向潭中奋身起。
　　两兽相逢战一场，波浪奔腾如鼎沸。
　　黄婆丁老助威灵，撼动乾坤走神鬼。
　　能使铅汞伏火，点化赤血，换骨成形，只是责财之心，为妄用之资，不知种德，反以增罪，何益於生死大事。金丹点化，几骨变为纯阳之仙，事迥别殊。坎中求赤血，於白虎之中，而求一八弦气，黑铅取精也。离位制阴精，於青龙之中，而求一八之弦气，红铅取髓也。坎黑而求赤，离阳而制阴，二物交媾，探之有日，取之有时。时节既正，又用黄婆媒合，自然金公骑虎，妮女骑龙，配为夫妇，两情春恋，二物交垢。黄婆作媒，金公助威。夺得乾坤，而乾坤为之撼动，钦伏鬼神，而鬼神为之奔走。古歌曰：微微腾倒天地精，钻簇阴阳走神鬼是也。非世之所谓金石草木之类。右言外药。
　　须臾战罢云雨收，种个玄珠在泥底。
　　从此根芽渐长成，随时灌溉抱真精。
　　十月脱胎吞入口，不觉凡身已有灵。
　　两战野战既毕，立得金丹吞入五内，种此玄珠在於土釜泥底，依火符进退，以真火烹煎，从此金液还丹根芽日长月成，随时用之灌溉而滋生。至於十月圣胎圆成，炼形化气，自有种种灵气。炼气化神，自然合道。右闷内药。
　　此个事，世问稀，不是等闲人得知。
　　夙世若无仙骨分，容易如何得遇之。
　　得遇之，宜便炼，都绿光景急如箭。
　　要取鱼时须结肾，莫只临川空叹羡。
　　闻君知药已多年，何不收心炼汞铅。
　　莫教烛被风吹灭，六道轮回莫怨天。
　　金丹大道，世罕得传，风植仙骨，际遇真师，下手速修，犹大迟耳。年不待人，莫教浪死。既不知药，急炼铅汞，非世问有质之物，非伏制铅汞点丹阳之药也。此劝人早修。
　　近来世上人多诈，尽着布衣称道者。
　　问他金木是何般，噤口不言如害哑。
　　却云伏气与休粮，别有门庭道路长。
　　君不见，《破迷歌》裹说，太一全真法最良。
　　莫怪言辞多枉劣，只教时人难鉴别。
　　惟君心与我心同，方敢倾怀向君说。
　　庸俗之徒，以修道为务，不知金木是何物，徒以服气休粮、傍门小衍。乌知《破迷歌》内云：如何却是道，太一含真气。五行不顺行，虎向水中生。坎离颠倒卫，龙从火裹出。其斯之谓欤。右深警世人。
　　或者解此歌，以十月脱胎吞入口，此言圣胎出入变化之神，其言是也。又以一粒灵丹吞入腹，《参同契》云：金砂入五内，以为后人疑此便为外丹，此言未当也，是未得《悟真》之的传也。其迷《悟真》旨要，乃云真铅是先天之气，自肾中生。神汞是性中之真，从心中出。气中之气藏真水，性中之真蓄真火。何不深究《悟真篇·叔》有云：今之学者，取铅汞为二气，分心肾为坎离。等是皆日月失道，铅汞异炉，欲望结成还丹，不亦远乎。此《悟真篇》之所诮，今反以此为旨要，以是观之，不得《悟真》之的传明矣。若遇真师，方知予言之妄，非敢斥其非，欲以明道也。
　　石桥歌
