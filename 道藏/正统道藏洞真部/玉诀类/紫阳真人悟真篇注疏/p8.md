<!-- { "loadSidebar": true } -->
　　女子着青衣，郎君披素练。见之不可用，用之不可见。恍惚裹相逢，杳冥中有变。一作夫妇若相逢恩情自相恋。一霎火焰飞，真人自出现。
　　注曰：女子者，龙之弦气也，阳中之阴，故日女子，又名木姬。生於青龙，故着青衣也。郎君者，虎之弦气也，阴中之阳，故日郎君，又名金郎。生於白虎，故披素练也。有质可见者，后天地生滓质之物类也，以其有质，故可见而不可用也。无形可睹者，龙虎二八初弦之气也，以其有气而无质，故不可见而可用也，实探铅之枢机也。恍恍惚惚、杳杳冥冥者，混元真一之气也，生於天地之先不可测度。恍惚中有物者，龙之弦气也。杳冥中有精者，虎之弦气也。二孩之气在於恍惚之中、杳冥之内，捆缢相逢，磅砖相恋。故得真一之气灵非有，变而为一黍之珠，此无中生有之妙也。真人者，金丹也。圣人将一年火侯擭於一个时辰中，又於一个时辰中分为六侯，先於两候中运火煅炼，立得真一之气，结成一粒之珠，现在北海之中，大如黍米。岂非一霎时火，真人自出现乎。此道至妙至玄，苟非遭遇真师，口授真诀，其孰能与於此哉。仙仑咏此一章，所以五言四韵一首，表五行四象而成一粒之黍珠也。丹虽是真一之气所变，苟不因龙虎二弦之气相交，则亦不能成丹矣。盖龙虎并二弦者四象，四象交会於中官而成丹。丹土也，乃真五行也。老君曰：五行即是药，四象不可阙是也。故五行四象合而成丹，所以仙翁日五言四韵一首，以象太一之奇者，此也。阳子曰：此诗八句，括尽一部丹经之妙用。首句是乾家事为木汞，属我。二句是兑家事为铅，属他。三句则生人物矣，四句可以炼丹，五句为入室下功，六句乃防危杜险，七句即丹成九转，八句为行满三千。仙师布流此诗者，惟欲指出先天混元真一之气，即太一所舍之物气，学者可不求师乎。
　　紫阳真人悟真篇注疏卷之三竟
　　紫阳真人悟真篇注疏卷之四
　　象川无名子翁葆光注武夷陈达灵传集庆空玄子戴起宗疏
　　绝句六十四首以按六十四卦
　　赫赫金丹一日成，古仙实语信堪听。
　　若言九载三年者，总是推延拟日程。
　　注曰：金丹大药，下工不逾半时辰，立得吞饵。此言一日者，皆圣人促一年气候於一月之中，又促一月气侯於一日之中，又促一日气候於一时之中。通而言之，谓之一日成仙也。故仙翁曰：以时易日法神功是也。金丹入口，立跻圣地，明验如之速，岂三年九载，迁延岁月，以拟日程乎。古仙张果老诗曰：赫赫金丹一日成，黄芽不离水银坑。功成虽未三周变，开炉已觉放光明。即此道也。上阳子曰：炼丹之法，要知他家活子时也。非天下之至妙，孰能与於此哉。
　　日月三旬一遇逢，以时易日法神功。
　　守城野战知凶吉，增得灵砂满鼎红。
　　注曰：太阳太阴，一月一次相交，人知而则之，移一月为一日，移日圣为一时。守城则沐浴罢功，野战则龙虎交斗。神功者，进水之度也。苟或阴阳错乱，日月乖戾，外火虽动而行，内符闲静而不应。有道之士，进退水火知吉凶，旋斗历箕时合天度，自然灵胎密运，神鼎增辉矣。
　　疏曰：以时易日者，时中自有子午，其阴阳始终，皆与天地日月同度。箕斗之缠在艮寅之位，阳火在子，火丑未畅，束北艮乡，去寅不远。太阴魄藏亦在艮乡，箕斗之宿，又为火长生之位，皆与同度。《参同契》云：始於东北箕斗之乡是也旋而右转，为三日，月生於震庚。旋而左转，为正月，火生於寅月，卦为泰。
　　月才天际半轮明，早有龙吟虎啸声。
　　便好用工修二八，一时辰内管丹成。
　　注曰：月之半轮者，一八之数也。仙翁指龙虎，皆一八之数，合而成二八也。此时水源至清，有气而无质者也。一年之中止有一日，一日之中止有一时，一时之中分为六侯。下工不出两候，立得金丹一粒服饵，余四候别有妙用。此皆天机，不书竹帛，口传心授。仙翁亦不敢成文漏露，但寓意於篇诗中，混而言之日．．一时辰内管丹成。叶文叔不明此理，不得斯卫，却言药成於一时，非止用一时，茫然不知指归，私意妄揣，诚可笑也。若言非用一辰，又得转旋日程也，奚为至简至易耶。玄哉妙哉，斯道非人问世上可得而闻也。馑按：大丹火既，日伏睹。圣工｀人始於下手工夫之际，造铅之初，盗混元一大周天之气，夺三万六千之正数，聚於乾坤之鼎，会於生杀之舍，夺尽天地之数，夺尽日月之数，夺尽龙虎之数，夺尽生成之数，夺尽阴阳之数，夺尽五行之数。擒於一时辰内，制造金丹一粒，其大如黍，其重一斤，至灵至贵，至圣至神，至简至易，为天地之精，作一身之主宰，可谓贼天、贼地、贼阴、贼阳，宇宙在乎手，万化在乎身。成至真仙，子宾于上帝。故我仙黄日．．一时辰内管丹成，岂妄语哉，此其证也。
　　疏曰：半轮者，一八也。上弦之八金，阳也。下弦之八水，阴也。合二八於一时，立得金丹一粒。此神仙之亲传天地之玄机，非俗士可以妄猜。世之用一时者，或遁德合，或遁戊己，或遁癸，或取月建，或用将，或取天呈所指，或取冬至，或取阳兴，或取癸降，或以意到中官，或取钻簇七政，或取五行都聚，或取五行生旺墓，或取甲庚丙壬，或取三日四时，或用活子时，或用本生时，或陕倒生，或用日月之正中，或用日月相望，或用日月合壁，或用心肾交媾时，或＇取亥子人问，或取地气三元，或取上下二弦，或取东星成室，或日月宿直，或取七元建时。皆云始於一时交媾，从此用功。世人行之未有神仙者，盖不知一时管丹成，丹之成不出於一时之内，立得服饵，又何在推延日程耶。
　　先把乾坤为鼎器，后搏乌兔药来烹。
　　既驱二物归黄道，争得金丹不解生。
　　注曰：日月本是乾坤精，故圣人以乾坤喻为鼎器，日月喻为药也。乾坤即真龙真、虎也，药物即龙虎之弦气也。魏真人曰：鼎鼎元无鼎，药药元无药。圣人假托名立象，借喻如此，其要只此真龙真虎初弦二气，交媾凝炼，真一之精，结於北海中官之内。既驱二物归黄道，争得金丹不解生。黄道即中官，金丹凝结生成之处也。
　　疏曰：仙经此云以乾坤为鼎器，坎离为药物。乾坤、坎离、鼎器、药物一类，向无形无名，只以乾坤真龙虎，此金丹外龙虎也。彭真人所注《参同契》，坎戊月精，象水中生金虎。离己日光，象火中生木龙。此金丹内龙虎也。名曰体异，皆借喻也。二物若龙归黄道，自然交媾成丹，蛮强分何者，为龙虎之定体，但息不能知黄道媒合尔。
　　离坎若还无戊己，虽含四象不成丹。
　　只绿彼此怀真土，遂使金丹有往还。
　　注曰：《参同契》曰：离己日光，坎戊月精。故离之己，象龙之弦气也。坎之戊，象虎之弦气也。未戊与己，是真土之一体，分居龙虎二体之中，故日彼此怀真土也。龙虎苟无土，安能合并四象，会於土而成丹也哉。只缘彼此各有土气，二土乃合并而成刀圭。是以龙虎交，则戊己合也。戊己合为一体，则四象合而成丹也，所以金丹有返还者也。吕真人云：二物会时，为道本五行全处，得丹名者此也。
　　疏曰：离阳也，己阴也。火以地二生，天七成，中含五土。火内暗外明，离卦中虚，皆阳含阴也。坎阴戊阳也，水以天一生，地六成，中含五土。水外暗内明，坎卦中实，皆阴含阳也。坎中有金，离中有木，为四象。坎中流戊，离中就己，各怀真土。四象合，则戊己阴阳二土会而为一，则五行全矣。返本还源，七返九还，金丹即成。
　　日居离位反为女，坎配蟾宫却是男。
　　不会个中颠倒意，休将管见事高谈。
　　注曰：日中乌属阴，故为离女。月中兔属阳，故为坎男。苟不知颠倒之妙，徒自高谈，亦犹以管窥天者也。
　　疏曰：颠倒者，不以阴为阳，是为阴中取阳。不以阳为阴，是以阳中取阴。阴为阴，阳为阳，顺行者，世之常道也。阴取阳，阳取阴，逆行者，仙之盗机也。五行颠倒，阴阳互用，世罕知之，故日五行逆兮，丹体常灵常存。又日皆因兄产母，此之谓也。天下之兔皆牝，惟月中兔皆牡，兔望月成孕，故知月兔属阳。
　　震龙汞出自离乡，兑虎金生在北方。
　　二物总因儿产母，五行全要入中央。
　　注曰：汞为震龙，属木。木生火，木为火母，火为木子，此常道之顺也。及乎朱砂属火，火为离，汞自砂中出，却是火返能生木，故日儿产母也。太白真人歌曰：五行颠倒卫，龙从火裹出是也。仙翁所以言汞生离，不言砂中汞生者，盖砂中汞谓之真汞，又日火中汞。故取其真汞而言之，是以言汞而不言砂也。铅为兑虎，属金。金生水，金为水母，水为金子，此常道之顺也。及乎黑铅属水，水为坎，银自铅中生，却是水返能生金，故日儿产母也。太白真人歌曰：五行不顺行，虎向水中生是也。仙翁所以言铅生在坎，不言银生者，盖铅中银谓之真铅，又日水之铅。故取其真铅而言之，是以言铅而不言银也。二物互相生产而成四象，会合中央而成五行。五行合，则金丹结也。故日五行全要入中央。中央，即中官太极也。后人以心肾气液为龙虎、铅汞，言虎是肾之气，而肾属水为虎，向水中生。言龙是心之液，而心属火为龙，从火裹出。此言有同儿戏尔，欲成大药，岂可戾乎。
　　疏曰：或问予曰：养命者，皆以心肾为龙虎，铅汞气液为水火，冀其升降交媾，以结圣胎。至於施肩吾所编《锺吕传道集》亦云：肾中生气，气中真一之水。心中生液，液中正阳之气。内丹药村出於心肾配合交娠，日得黍米名个金丹大药。今《悟真篇序》乃云：分心肾为坎离，欲望结成还丹，一不亦远乎。无名子於取坎离之诗注云：以心肾为坎离，则天地远矣。此诗之注又云：以心肾气液为龙虎铅汞，有同兄戏。然则心肾气液非金丹大药乎，予应之曰：正阳云：心肾即非为水火，不知水火是何物。石杏林云：气产元非肾，神居不在心。道光云：握固休推心肾。陈泥丸云：心肾元来非坎离。今《传道集》以心肾气液传子母，行夫妇，为铅汞龙虎坎离，盖借人身心传气液，以曲譬阴阳，明其妙用耳。昧者不得真传，遂一为实言，大道远矣。何不参究《传道集》中有，云：体用不出於阴阳，造化皆因於交媾。至哉其言乎。
　　咽津纳气是人行，有物方能万物生。
　　鼎内若无真种子，犹将水火煮空铛。
