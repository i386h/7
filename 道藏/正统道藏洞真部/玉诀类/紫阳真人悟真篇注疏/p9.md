<!-- { "loadSidebar": true } -->
　　注曰：世人所谓咽津纳气者，皆后天地生，至阴之物也，非真服气也。夫真服气者，先伏而后服气也。经曰：伏气不复气，不服顺服气。服气不长生，长生须伏气是也。夫真一之气，混於杳冥恍惚之中，难求难见，圣人以法伏之，故得杳冥中有精，恍惚中有物，变化毁炼成丹，服归丹田之中，则万物化生也。故日有物方能万物生也，以其有真种子故也。若无真种子，万般作用，劳而无功，空铛水火，望作何为。所为真种子，即真铅也。
　　疏曰：运金液入脑，自上将入丹田，亦是咽津也。运外阴阳真气，亦是纳气也。非以咽津纳气为非，特以无真种子，则徒劳无功。若无真种，则咽者咽纯阴之精，纳者纳后天之气。内无后天之母气，则天地阴场、之真气，不与一身之子气相恋合而凝结矣。伏者，如猫捕鼠，制而伏之，不敢动也。服者，如鱼吞水，入者即出，不能存也。又日伏者，伏天地之气，结而成丹也。服天地之气，结而成丹，吞入丹田，而后阴符阳火，天地皆归以育金液还丹，而成圣胎也。
　　华岳岩前雄虎啸，扶桑海底牝龙吟。
　　黄婆日解相媒合，遣作夫妻共一心。
　　注曰：华岳者，西山月出之处，以象虎也。雄虎，乃虎之弦气也，阴中之阳，故号於雄虎也。扶桑者，束方日出之处，以象龙也。牝龙，乃龙之弦气也，阳中之阴，故号於牝龙也。二物问隔，在束在西。媒者，黄婆使之交合，结为夫妇，以产玄珠黄芽也。
　　疏曰：《参同契》龙呼虎吸、龙夫虎妻，以二物之本体相克，而为雌雄。《悟真篇》雄虎牝龙，以二物之阴阳相交，而为雌雄。是以龙虎互为雌雄，不可以一言论也。
　　调和铅汞要成丹，大小无伤两国全。
　　若问真铅何物是，蟾光终日照西川。
　　注曰：驱龙则火汞飞扬，驾虎则水铅闪炼，捆缢造化一粒黍米，先天气成，何伤之有，故日大小无伤两国全也。夫龙大虎小，阳尊阴卑之义也。金丹因上下两弦金水溶成，名日真铅。蟾光者，金水之精，属阴也。经曰：照者，与日交光之旨，象阴阳交合之义。西者，金方也。川者，水也。圣人於八月十五日，合金水二气，结成金。液之精者此也。月上弦属水，下弦属金，故仙翁以西若金之方，以川为水之体。然月．未尝能终日照，惟下弦之月，日初出现，来畔金之光，於南方丙上，至日午时，没於西方庚。上弦之月，日午时现西畔半轮，水之光出於东方甲上，至日没时，升到南方丁上。两个半轮月，合为金水圆图之光，共成终日之照。喻如龙虎合两孩之气而生丹也。故日若问真铅何物是，蟾光终日照西川也。
　　疏曰：上下二弦月与日相照於昼，取其金水之至清也。望日月与日相望於夜，取其金水之至旺也，清者有气而无质也，旺者无质而有质也。清时二八互为阴显，旺时二八全为一体，则而象之，金丹立成。上经云上弦金半斤，今日上弦属水。上经云下弦水半斤，今日下弦属金。是知上弦金半斤，无月之日者一半。上弦属水，言月之黑者一半。白者金，黑者水，故互言之，以显二弦金水各半斤，而成二八之妙。下弦亦然，或者不其妙，则疑之矣。
　　竹破须将竹补宜，覆鸡当以卵为之。
　　万般非类徒为巧，争似真铅合圣机。
　　注曰：竹器破矣，用金木之类补之可乎。此叉以竹补之，然后器用完也。雏将覆矣，土石之物抱之可乎。此叉以卵覆之，．然后谷音生焉。陶真人曰：竹断须竹续，木破须木补。屋破用瓦盖，人衰以类生。修真者若非同类，功用徒劳。《参同契》曰：同类易施功，非类难为巧。欲作服食仙，当以同类者。盖人察天地之秀气以有生，真铅是天地之母气，托同类之物，孕而育之。故真铅为母气，我真气为子气，岂非同类之至妙者乎。是以合至圣之深机，自然之大道也。
　　疏曰：陶真人名植，有别录三品至药秘传於世。唐敬宗朝，宝历元年八月十五日，浙束明州鄞县四明山大梅峰梅福仙人台上，白日上升，具有碑记在台下。
　　药逢气类方成象，道在虚无合自然。
　　一粒灵丹吞入腹，始知我命不由天。
　　注曰：有物混成，先天地生，圣人故强名之曰道，强名之日混元真一之气。视之不见，听之不闻，搏之不得，圣人以同类二八初弦之气，感而遂通，降灵象空玄之中，一粒如黍，饵在腹中，立乾己汞，化为纯阳之躯，与天地同久。朝元子曰：死生尽道由天地性命，元来属汞铅，此非我命在我不在天乎。
　　西山白虎正猖狂，束海青龙不可当。
　　两手捉来令死斗，化成一片紫金霜。
　　注曰：此言外象也，释在前律诗：五行全处龙虎蟠注内。紫金霜，即金丹也。海蟾翁曰：左手捉住青龙头，右手拽住白虎尾。一时将来一口吞，思量此物是甘美。算来只是水中金，妙达玄机真要理。此其证也。或有未闻至道者，以意乱猜，以两手作两兽解‘，可笑也哉，远之远矣。
　　安炉立鼎法乾坤，缎炼精华制魄魂。
　　聚散捆组成变化，敢将玄妙等闲论。
　　注曰：积诸阳气为天，在上而不润下。积诸阴气为地，在下而不炎上。即天地不交也。不交，焉能造化而生万物也哉。盖天虽为至阳之物，而有一阴之气在其中，故能降地。地虽是至阴之物，而有一阳之气在其中，故能升天。二气捆缢，万物化醇，此以二气交合而成变化。金丹之道，安炉立鼎，暖炼精华，以制魂魄，莫不取法於天地子母。歌曰：精交无用药，气合无言语。金丹以气与类，结而成之，故日药逢气类方成象也。始自无中生有，复自有中生无。无形而能变化，是以变化无穷，此乃天机，安敢饶舌。
　　疏曰：始自无中生有，此言外药，凭虚无真一之气，无质生质。非是有中生有，以有质之物而为之也。复自有中化无，此言内药因外药成象，吞入五内，点化四肢百骸之有形而为气也。无形而能变化，此言内外既成，化气成神，抱元九载，神而无形，变化不测。人能知无中有至道，则可渐次而化矣。
　　俗谓常言合至道，宜向其中细寻讨。
　　能於日用颠倒求，大地尘沙尽成宝。
　　注曰：真铅真汞，不为日用之问，颠倒修之，大地尘沙尽成宝。古歌曰：朝朝只在君家舍，日日随君君不知。
　　异名同出少人知，两者玄玄是要机。
　　保命全形明损益，紫金丹药最灵奇。
　　注日．；太上曰：无名，天地之始。有名，万物之母。又曰：此两者同出而异名。方其无也，真一之气不可见也，故为天地之始。及其有也，真一之气化而为黍，现於空玄之中，故为万物之母。在天日离为汞，在地日坎为铅。其本则同，其出则异。同谓之玄玄之又玄。修真之功，执此二者玄机，以明损益，以治修身，则形可全而命可保也。所谓二者，阴阳二气而已。所谓损者，五行顺兮，常道有生有灭是也。吁，纯阳紫金之丹，立为天地之始，出为万物之母。其日紫金丹药最灵奇，当知仙翁叹莫不尽之深意也。
　　疏曰：在天日离为汞，火炎上为离。本乎天者亲上，木中生火为铅。天阳而含阴，肃肃之阴降自天。在地日坎为银，水润下为坎。本乎地者亲下，水中生金为铅。地阴而含阳，赫赫之阳升自地。夫天地奠位，日月成象，皆是水阴火阳二气所变。火炎而轻清，外明内暗。水润下而重浊，内明外暗。天地日月既有形矣，而后五行又各成形於天地之问。金击之有火，溶之成水。木钻之有火，绞之成水。土以火生，以水润金。木者，非火之交也。金木土之中，水火二气无所不在。水火不能自生人、自杀人。至於金木土不能自杀人，叉待人用之，而后能此。五行之水火，又得其气之全者也。天地万物，皆不出乎五行，五行又不离於阴阳，阴阳同出於太极，此出同而名异也。其本则同者，玄牝之根，同出於真一之太极。其出则异者，真一之气各分，为阴阳之玄牝，此本同而出异也。玄牝两者同出於太极混一之气，既成形矣，禀性得其纯，分居得其所，颠倒修之，紫金丹药可以成矣。
　　黑中有白曰丹母，雄裹藏雌是圣胎。
　　太一在炉宜慎守，三田宝聚应三台。
　　注曰：铅中取银，是为丹母。朱裹抽汞，乃为圣胎。二物能感化真一之气，结在太一炉中。惟在精调火候，恬守规模，不使分毫差惑，方得三性会合，结成丹宝，上应三台。太一者，真一之气也，故日太一含真气也。
　　疏曰：铅中取银，朱裹抽汞，皆是假借外物，以寓阴阳互用之理。世人不知，妄以修炼服饵，妄以笺注迷作，误人多矣。无名子於金鼎欲留朱裹汞，赤龙黑虎合束西二诗注文，皆言亦犹铅中银、朱裹汞。犹者，譬如也。参三诗而深究之，乃知二物之妙，果能感化真一之气，岂几铅、几汞之所能为哉。
　　偃月炉中玉药生，朱砂鼎内水银平。
　　只因火力调和候，种得黄芽渐长成。
　　注曰：偃月炉者，阴炉也。中有玉药之阳气，虎之弦气也。朱砂鼎者，阳鼎也。中有水银之阴气，即龙之弦气也。金丹只因此二弦之火，调停和合之力，种得真一之芽，长在黄家结黍珠也。
　　未炼还丹莫隐山，山中内外尽非铅。
　　此般至宝家家有，自是时人识不全。
　　注曰：龙不在束淇，虎不在西山。家家自有，逆而修之，还丹可冀。纵识朱砂及黑铅，不知火候也如闲。大都全藉修持力，毫发差殊不作丹。注曰：金丹造化，全藉丁公。毫发差殊，失之千里。是以圣人传药不传火，须共神仙子细论。
　　疏曰：朱砂黑铅，非有质之物，真龙真虎是也。识此而不识火侯，亦不成丹。道光词云：三人同志慎忘危，进火工夫子细。陈泥丸诗云：若无同志相规觅，时恐炉中火候非。是以修持多赖真友，若使毫厘有差，丹不可成。铃遇真师，方明大道。心传火侯，不载文字。渊乎玄机，上天所视。风生有绿，知之速修。
　　四象会时玄体就，五方行处紫光明。
　　脱胎入口通神圣，无限神龙尽失惊。
　　注曰：龙虎交娠，则四象会而五方行矣。四象五方会合，则真一之体结如黍珠，紫色光明矣。密运于时，夺归入口，通圣远神，无限神龙，孰不惊愕而钦仰也哉。
　　始於有作人争觅，及至无为众始知。
　　但见无为为道体，不知有作是根基。
