<!-- { "loadSidebar": true } -->
　　吾家本住石桥北，山锁山关森古木。
　　桥下涧水彻昆仑，山下饮泉香馥郁。
　　吾居山内实堪夸，褊地均栽不谢花。
　　山北穴中隐藏虎，出穴哮吼生风霞。
　　山南潭底藏蛟龙，腾云降雨山蒙蒙。
　　二兽隐伏斗一场，玄珠隐伏是真祥。
　　景堪羡，吾暗喜，自斟自酌醺醺醉。
　　醉弹一曲无弦琴，琴裹声声教仔细。
　　可嘿醉后没人知，昏昏默默恰如痴。
　　仰观造化工夫妙，日还西出月束归。
　　天是地，地是天，反覆阴阳合自然。
　　识得五行颠倒处，指日升霞归洞天。
　　黄金屋，白玉橡，玉女金童日侍前。
　　南辰北斗分明布，森罗万象现无边。
　　无昼夜，要绵绵，聚散抽添火候全。
　　若问金丹瑞的处，寻师指破水中铅。
　　木生火，金生水，水火须分前后队。
　　要辨浮沉识主宾，铅银砂汞方交会。
　　有刚柔，莫逸意，知足常足归本位。
　　万神齐和太平年，急时国富民欢喜。
　　此个事，好推理，同道之人知此义。
　　后来一辈学修行，只说存养并存气。
　　在眼前，甚容易，得服之人妙难比。
　　先且去病更延年，用火烹煎变阳体。
　　学道人，去思己，休问旁门小法制。
　　只知目下吓得人，不觉自身暗憔悴。
　　劝后学，须猛挚，莫从抛家住他地。
　　妙道不离自家身，岂在千山并万水。
　　莫因循，自贪鄙，火急寻师觅玄指。
　　在生若不学修行，未必来生甚胎裹。
　　既有心，要终始，人生大事惟生死。
　　皇天若负道心人，令我三涂为下鬼。
　　空玄子曰：此歌乃是总赞金丹之妙，破除旁门之非。其日龙虎、铅银、朱汞、浮沉、主宾，是禀阴阳二物之真也。其日日西、月束、天是地、地是天，是喻阴阳之交娠、五行之颠倒也。水中铅、木生火、金生水，是喻阴阳所产也。玄珠是禀金丹成象也，昼夜抽添是明十月用功也，存养存气是破旁门小衍也。其赞羡金丹之功，劝勉修道之语，观辞易知，不用赘解。
　　绝句
　　休施巧伪为功力，认取他家不死方。
　　壶内旋添留命酒，鼎中收取返魂浆。
　　注曰：修真之士，多执非类巧伪之法施功而已，而不肯问他家自有同类不死之方，能於鼎中探取返魂之阳丹，腹内旋添延命之汞火。二物者，真修身之至宝也。《参同契》日同类易施功，非类难为巧，此其证也。所谓他家者，即白虎之弦气也。后学之人，多执以己身精气谓之真铅，既然如是，仙翁岂有以他家之说·而诳他人乎。
　　疏曰：前诗言：自向家园下种栽，无名子解曰：不肯下问他家，自有同类不死之方。前诗为我而言，故日自向。此诗为教人而言，故日他家。其为同类则一也。此所谓同类，非谓人与与人为同类也者，於元气之混一也。以元气补元气，是以无涯之气补有涯之气，所以成仙之易也。《参同契》云：元精流布，因气托初。此同类也。若人以人补人，则人身皆属阴。以阴补阴，是以牝鸡自卯，其体不全，安得合阴阳交媾之妙，安能得先天之气凝结为丹，安能化纯阳之躯为纯阳之仙哉。
　　敲竹唤龟吞玉芝，鼓琴招凤饮刀圭。
　　近来透体金光现，不与凡人话此规。
　　注曰：此言运火之功也。竹者，虚心无情之物也。敲者，两物相击之义也。鼓琴者，夫妇谐和之义也。龟者，铅也。凤者，汞也。刀圭者，阴符之器也。玉芝者，阳火之气也。龙之弦气日玉芝，虎之弦气日刀圭。此言龙虎相击而结为夫妇，如琴声之谐和也。凤者，南方朱雀也。龟者，北方玄武也。亦南北坎离之象，交炼而成金丹，即时探取，饵归丹田土釜之中，以制己之阴汞。然后虚心谐和夫妇之情，交接阴阳，以运符火。以符火按卦爻，合呼吸。以呼吸用神气，以神气驭水火，以水火炼胎息。胎息游咏，坎离交感於中官土釜之中，啖养铅汞。铅汞日夕饮啖符火之气，而生金液之质，是为金液还丹也。
　　馑按：《易真论》曰：几运火之际，或觉尾闲有物，直冲夹脊双关，历历有声，逆上泥丸。复自泥丸触上将，颗颗降入口中，状如雀卯，味如冰酥，香甜敌美，觉有此状，乃是金液还丹也。徐徐咽归丹田，常常如此不绝，则五藏清虚，闭目内观脏腑，历历如然烛。渐次有金光万道，灿烂透出身体，如火轮云雾，盘旋军身。渐渐圣验相续，以证超几入圣。非比喻也，乃真景象也。仙翁嘿膺此异，不敢语人，盖非人间所见闻之事也。右内外二药。
　　陈上阳子曰：竹是中通外直之物，为其不直则敲之，要其能应於物。琴乃微弦相和之义，为其不和则调之，庶能克济所事。玉芝即龙乾，刀圭为坤物。唤龟属我，招凤要他。非大和□，则他安能招我凤乎。修行之人，卦气已过，竹不应物，可不击之乎，击即敲也。琴若不和，可不调之乎，调即鼓也。是以七十、八十，至百二十岁，皆可还丹，是此道也。中人常士，乌可语此耶邪。师妄人，焉能知此。非真仙圣师，盟天口授，孰得而知之乎。昔我紫琼公常传太玄真人，偶一辨士来见，曰：敲竹唤电吞玉芝，敢问我师如何是吹龟。太虚曰：唤龟我当与汝‘，且问你如何是敲竹。辨士曰：上上关捩子。太虚曰：我不问上上关捩子，且说如何是敲竹。辨士曰：密密深机。太虚曰：你这言语是这长连，床上学来的，你将去天下论辫去，我这裹不是你吹龟处。其人不悟。今紫琼指出后，却问紫琼，曰：汝知敲竹否。曰：寂然不动，感而遂通。曰：汝知吹龟否。曰：礼下於人，叉有所求。曰：适来辨士何以不悟。紫琼白：彼未得归，虽猜不得太虚复诫曰：知之非难，行之唯难。
　　饶君了悟真如性，未免抛身却入身。
　　若解更能修大药，顿超无漏作真人。
　　注曰：人顿悟真心，直超如来真空清静性海，毕竟有今生后世、出彼入此之躯。曷若兼修金丹，炼形入於、无形，变乎不测，而臻乎千手千眼之应。故於形神性命之道，成彼迥超无漏，而具真金慈相，巍巍堂堂，为天人师，证无上至真者哉。大用未现前，大法未明透，一毫渗漏，抛身入身矣。若圆明黑了，宝炼金丹，道成十极，号日真人。后之迷者以摩抚吐纳旁门小法，以己合天，谓之金丹。夫金丹出於自然，旁门出於使然。金丹以月为本，出於庚金之方，会於坎水之元。金水相投，结成造化，所以谓之金丹也。右性命。性命同修，是谓一阴一阳之偏阳之道。若上悟性未能了命者，则归於偏阴偏阳之疾，而有抛身入身之患矣。
　　祸福由来互倚伏，还如影响相随逐。
　　会能转此生杀机，反掌中问灾变福。
　　注曰：阳主生日福，阴主杀日祸，阴消则阳长，阳极则阴生。互相倚伏，如影响之随逐，此常道自然之理也。若能逆此生杀之机而修之，则反掌之问，变灾为福，害裹生恩，男女有孕，为不证矣。右引《阴符》以明道。
　　了了心猿方寸机，三千功行与天齐。
　　自然有鼎烹龙虎，争奈担家恋子妻。
　　注曰：此诗警时人之不知返者也。方寸机者，言修真之士，未炼还丹以前，须是心地了了，不为心猿意马之所使。古歌曰：人生本是一猿猴，万种皆因向外游。制伏若能收拾住，六精结住夜明珠。吕真人曰：未炼还丹先炼心。《西山记》曰：真仙上圣，教人修道，即修心也。教人修心，即修道也。又云：制之则正，放之则狂。清冷道生，昏浊神忘。此其旨也。所谓行者，阴与阳也。仙翁曰：大药修之有易难，须知由我也由天。若非积行施功德，动有韦魔作障缘。锺离公曰：有功无行如无足，有行无功目不前。功行两全足目备，谁云无功作神仙。吕真人云：蓬莱路仗三千功德，独步云归。阴功既积，铃遇至人。故曰：自然有鼎烹龙虎也。其日恋子爱妻，此仙翁之意，复恐学迷失道而入邪行。爱妻恋子，永沉苦海矣。学者须存物外之志可也。右警世人。
　　西江月
　　丹是色身至宝，炼成变化无穷。更於性上究真宗，决了死生妙用。
　　不待他身后世，现前获佛神通。自从龙女着斯功，尔后谁能继踵。
　　注曰：金丹能化有形入於无形，故能变化无穷，隐显莫测。若能兼以识心见性，遣其幻妄，以广神通，则性命之道双圆，形神俱妙，则斯道愈弘矣。迥超无漏，而为金刚不坏之躯，乃无上之大道也。故仙翁曰：若以真金妙色之身，证其真金慈相，巍巍堂堂，为天人师，示神通力，普现法界，运无得大慈，平等智慧，庄严佛土，广宣妙法，普度众生，则叉兼以识心见性，方弘此道。昔龙女顿悟心珠，便超佛性，乃斯道也。若或修行之人，厌此幻相，不能修金丹，便欲直超如来，真空湛然常寂，此为究竟涅盘三昧，则斯之语言、斯之身相，又非所取也。右性命。子野曰：丹是色身至宝，只此一语，已尽大丹之旨，何用多为。
　　道光曰：此道正是达磨祖师西来意，祖祖相传皆此道也。故六祖云曹汉一派，马祖指为西江水，无非此意。但后人无心，但以口谈佛祖，无可奈何，柱杖棒喝，百般譬喻，使上根者行其道，中器者悟其性，下根者记其言，随人所适。盖欲世人先存其性，然后修命，存性即玉液炼己之功，修一命则金液还丹之道。遇者却谓我教，禅宗一言之下，顿悟成佛。此乃诳惑愚迷，安有是理哉。要知金丹，即是最上一乘之妙。
　　紫阳真人悟真篇注疏卷之八
　　悟真篇后序
