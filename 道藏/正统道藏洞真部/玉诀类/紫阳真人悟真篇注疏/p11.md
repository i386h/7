<!-- { "loadSidebar": true } -->
　　疏曰：世传卦气图分六十卦，每爻以息数准之，为水火阴阳之，则泥象行之。焉知金丹大道，以卦为荃蹄也。夫六十卦，皆本．於乾坤之纯阴阳而变，独坎离得乾坤中气而正，故除此四卦为牝牡，乾坤为体，坎离为用，六十四卦为符，分为鼎器药物，总为周天火侯。丹道与天地同，《易》象与天地合，故假易以明道。
　　未炼还丹须急炼，炼了还须知止足。
　　若也持盈未已心，不免一朝遭祸辱。
　　注曰：男子二八而天癸至，八八而天癸竭。方其至也，满纯乾重．一斤。逮至弱冠，汞走一两。岁当三十，汞走四两。岁当六十，剥状及肤。八八数终，纯坤传尽。乌飞兔走，时不待人。活汞须藉铅擒，还丹急须下手。炼之既毕，抱一守诚。若不知足，持不已之心，反遭祸辱。锺离公曰：丹熟不须行火候，更行火候叉伤丹。只宜保守无亏损，渴饮饥养困则眠。更能明心见性，面壁九年，斯道愈弘矣。
　　疏曰：吕纯阳六十四岁遇正阳，葛仙翁六十四遇郑真人，马自然六十四岁遇海蟾，皆方修金丹之道成仙。炼了止足，十月脱胎，即当沐浴，不待一年皆满，不待冬至下工。《金丹四百字》云：冬至不在子，及其沐浴时，卯酒亦虚比。石杏林云：冬至不在子，沐浴非卯酉。道光云：脱胎并沐浴，携养镇天生是也。三仙皆於六十四岁修道，而成其所修之道何也？可得闻其略乎？予应之曰：三仙皆是壮年募道，持戒积符，至六十四方得金丹真传，故成道之速。若夫世人嗜欲丧精，思虑损神，痕劳耗气j真阳既失，虽闻大道於六十四岁之前，亦难成功。倘然绝欲於早年，求道於壮岁，及色身未坏，精气未耗，遇师得旨，下手速修。如其未遇，毋摇尔精，毋劳尔形，积功累行，以伺有遇，庶几可冀。三仙可得之道，载在方册，可睹 瑞绪。正阳以丹数粒示纯阳？曰：此非世问五金八石，乃世间异宝合成，虽有质而无形，如云如火，如光如影，可见而不可执，服之与人，魂识合为一体，轻虚彻妙，非有形之丹。葛仙翁《流珠歌》云：流珠流珠，役我区区。云游四海，历涉方书。茫茫汲汲，忘寝失哺。参遍知友，烧竭汞朱。二十年内，日日长吁。吾今六十，应赴三涂。赖师传授，元气虚无。先定金鼎，后定玉炉。离火激发，坎水规模。玉液既润，洞房流苏。真人所授，要大丈夫，念兹在兹，记吾记吾。马自然《金丹歌》曰：六十四岁皆谓休，得遇海蟾亲弟子。当时为我说一句，见得从前皆乱做。元来只此是还丹，近在眼前不知处。是岁庚子戊寅月，得遇至人亲口诀。如玉在石不曾镌，及至镌开白如雪。内有丹，二八两，生在丹田黄芽长。若得此物镇丹田，寿数无穷不计年。是三仙所传之道，与《悟真篇》同一至理。紫玄张真人在世九十六岁，於元丰五年壬戌三月初五日尸解，距熙宁二年乙酉於成都遇师传道，是时真人年已八十有二矣。其修炼又在六十四岁之后者，保养於平日深有功也。《黄庭经》曰：百二十年犹可还，过此守道诚甚难。唯待九转八琼丹，要复精思存七元。右言内药。
　　取将坎内中心实，点化离宫腹裹阴。
　　从此变成乾健体，潜藏飞跃总由心。
　　注曰：离卦@#外阳内阴，坎卦@#外阴内阳。以内阳点内阴，即成乾＝一也。譬如金丹是至阳之气号，为阳丹，结在北海之中，即来点已阴汞，即为纯乾化阳之躯。然后运火抽添进退，俱由在我心运用也。或者以圭丹为坎中之画，此乃后天地生滓质之物，非先天地生之气也。若以心肾为坎离，则天地远矣。
　　子野曰：坎中之阳，乾中之阳也。为乾动而陷为坤而成坎，乾却为离。修炼之法，当於坎中取其一阳归为离位，而复其纯阳之体，即作丹之法能事毕矣。
　　疏曰：潜藏飞跃，乾六爻之象，以喻运火抽添进退之倏尔。如《参同契》四十七章，以乾六爻分行六卦之中，以为六侯之符。圭丹者或吸妇癸，或探女花，或取童男女之气，皆后天地滓质之物，人气虽清，亦是阴类，安能点化纯阴之躯为纯阳之仙哉。又自以为以人补人为同类，是不知天地之帅吾其性，天地之基吾其体，其生身受气之初，岂在於两肾中问及产户乎。天地灵根，阴阳圣母，乃为还丹之基，此同类也。
　　不识阳阴及主宾，知他那个是疏亲。
　　房中空闭尾闻穴，误杀阎浮多少人。
　　注曰：锺离曰：四大一身都属阴，不知何物是阳精。盖阳精是真一之精，至阳之气，号日阳丹也。自己之真气属阴，为一身之主，以养百体，及阳丹自外来，以制己之阴汞，即是阳丹返为主也，而自己阴汞返为客也。二物相恋，结为金砂，自然不飞不走，然后加火炼成金液还丹也。故阳丹在外谓之疏，己之真气在内谓之亲。反此亲疏，以定宾主，即道成矣。迷涂之人，不达此理，却行房中御女之衍，强闭精气，谓之炼阴丹，将欲延年，反尔促寿，是犹抱薪以投火者也。《阴符经》曰：火生於木，祸发铃克。可不慎乎。
　　疏曰：宾反为主，疏反为亲，皆颠倒颠之妙。闭尾闲者，亦以为黄河逆流颠倒之卫，丧生者多矣。
　　用铅不得用凡铅，用了真铅也弃捐。
　　此是用铅真妙诀，用铅不用是诚言。
　　注曰：几铅，是后天地生滓质之物也。真铅，是真一之气也。夫人元阳真气逐日飞散，无由凝聚以结圣胎，故圣人炼真铅取而伏之，凝结成砂，逐日运火，渐渐添汞，汞渐渐多，铅气渐散，抽铅添汞，其妙如此。十月火足，六十卦终，铅气飞浮，如明窗中射日之尘，片片浮而去。九载抱一，元气浮尽，只留得一味乾水银也。铅尽汞乾，化为金液大还丹也。体变纯阳，与天齐年，故日用了真铅也弃捐。用铅不用铅之语，岂虚语哉。闻道至此，当以心盟天，日师恩难报，当成道以答师恩，若负师言，是负天地。
　　道自虚无生一气，便从一气产阴阳。
　　阴阳再合成三体，三体重生万物昌。
　　注曰：道本虚而乃有形之气，气本实而乃无形之形，有无相制而一生焉。是以一生二，二生三，三生万物。万物负阴而抱阳，冲气以为和。方其未形，冲和之气不可见也。及其既形，轻清之气属阳，重浊之气属阴，二气捆缢，两情交娠，日天、日地、日人，三物生焉。故易曰：天地捆缢，万物化醇。男女娠精，万物化生。至人探斯之啧而知源，颠倒陶镕，逆施造化，贼天地，穷斯之神而知化，盗阴阳之精气以为火，故能返其本，还其源。颠倒陶镕，逆施造化，贼天地之母气以为丹，盗阴阳之精气以为火，炼形返归於一气，炼气复归於虚元，故得身与道合，冥妙无形，变化无穷，隐显莫测，号日真人。
　　疏曰：丹是母气，火是精气。母气是精气之未分，精气是母气之已分。火药一也。真一之母气藏於阴阳精神之中，不可得见，盗阴阳精而求之，则真一之气可得。石杏林日药是先天气，火寻太阳精，能知药取火，定裹见丹成是也。王道人曰：火是药之父，母药是火之子孙。
　　雪山一味好酝酗，倾入束阳造化炉。
　　若遇昆仑西北去，张骞始得见麻姑。
　　注曰：雪山，白色，西方金之象，即金丹也。金丹一粒，味若酝酬，取而饵之，入我丹田造化炉中也。昆仑山在海水之中，故人昆仑实发火之处也。昆仑顶上有门，谓之玄门，即天门也。天门在西北乾位，故仙翁曰：种向乾家交感官。是以过西北处去，则张骞见麻姑矣。张骞，男子也，象乾卦，为阳火，又象真汞。麻姑，妇女也，象坤卦位，为阴符，又象真铅也。此言若过昆仑发火，自玄门而入，则鼎内真汞始得见真铅，而有变化也。方其真铅内融真火，外接坤象变乾象，阳火逐阴符，两火交进，铅汞凝结，神仙之道根本於此。张骞乘搓过天河，遇女宿，取其阴阳交相会遇之义，为托言之耳。
　　疏曰：外火者，天地之真气。内火者，元海之祖气。内融外接，二火交通，而后汞铅凝结，圣胎可成。
　　前弦之后后弦前，药味平平气象全。
　　采得归来炉内缎，炼成温养似烹鲜。
　　注曰：月至三十日，阳魂之金丧尽，阴魄之火盈轮，是以纯阴天光也，法象坤卦@#- ，故曰晦。此时与日相交，在晦朔两日之中，合体而行同出同没。至初二日，借太阳之光而有娠，渐渐相离。至初三日日没时，即娥眉於西方庚上，於纯阴中生一阳，魄中生魂，象震卦@#。此时阳魂之金初生，药苗新也。至初八日，二阳生，兑卦@#。此时魄中魂半其平如绳，故日上弦也。此之前属阴，其后属阳。阴中阳半，得水中之金八两，其味平平，其气象全。至十五日，三阳备，象乾卦@#。此时阴魄之水消尽，阳魂之金盈轮，是以团圆纯阳而无阴也，故日望。夫阳极则阴生，故十六日於纯阳轮中生一阴，魂中生魄，象巽卦一二。渐渐缺至二十三日，二阴生，象艮卦@#。此时魂中魄半其平如绳，故日下弦也。此之前属阳，其后属阴。阳中阴半，得金中之水半斤，其味平平，其气象全故。圣人探此二八金水之精，擒归造化炉中，烹炼真一之气，变化黍粒，吞归五内，复运火温养烹煎，而成金液还丹。全藉阴符阳火、进退抽添，若毫发差殊，不作丹也。仙翁於此章叮咛反覆，使自烹煎，良有意也。
　　疏曰：二八取象於月之金水，六候取象於月之盈亏。金，阳也。水，阴也。二气之气，阴阳之火也。五日为一候，五行之数全也。前弦后者，论上弦之前阴后阳，金水各半斤，二八也。后弦前者，论下弦之前阳后阴，金水亦各半斤，二八也。上下二弦，亦皆二八。圣人二八金水之精，上下二弦各取二八，药味平，气象· 全，故能结丹也。人误以为望者多矣。望日则月盈，乾甲戌阳金· 一斤之满，此二八之妙，非遇真师，焉知其妙用。上下二弦各取金水八两，二八之正旨，每弦皆有金水二八之玄匕曰。
　　诧女游从各有方，前行须短后须长。
　　归来却入黄婆舍，嫁个金翕作老郎。
　　注曰：妮女，汞也。谓之汞火游从有方，前行是外药作用，后行是内药作用。有此两用。故日游从各有方也。圣人下工炼金丹之初，运汞火不出於半个时辰，立得真一之精，炼成黍米而吞服之，故日前行须短也。及乎服丹之后，运以汞火，却行十月之功，故日后行须长者此也。黄婆在内象即金胎神室也，金翁即真铅也，老郎即纯阳之象也。其汞因外运火，飞入神室中，配合真铅相交想恋，化为纯阳之体，故曰嫁个金翁作老郎也。归来者，取其收入中官之义也。
