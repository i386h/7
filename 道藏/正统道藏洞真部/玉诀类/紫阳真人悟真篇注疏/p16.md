<!-- { "loadSidebar": true } -->
　　疏曰：一年大周天，乃天地之升降。天地上下相去八万四千里，分为六节。地阴藏阳，自夏至天中阴气下降，六节至地，阴阳造化，升降一周为一年。圣人以十二卦六画之重，则而象之。阳火自子至巳，阳长而阴消，故外阳附内，内阴附外，皆依於盛者。阴气为内，阳刚为外，非卦体之内外，故以复娠为小父母，而本於乾坤，以明火符消长。一月小周天，乃日月之会合。月受日光，以为盈虚，不言日而日在其中矣。一月以五日为一候，六候为一月，亦犹分阴阳为节也。月之盈虚，一周为一月。圣人以先天八卦，除坎离为日月之体，其圆缺亦六候。以六卦三画之纯，则而象之。天符不可见，因日月而见。阳爻象魂生，阴爻象魄生。阳魂生至望成乾，阴魄生至晦成坤。五日为一候，每候进一爻。上半月进阳爻，下半月进阴爻，以符月之盈亏。甲乙丙丁庚辛，以符月昏旦所视之方，故为六卦所纳之甲。六虚壬乃乾中之离，癸乃坤中之坎。阳壬阴癸，北方幽都之地，日月藏用，杳冥不可见。坎戊离己，日月之体。戊己乡向明之地，日月显仁着明可见。合六虚，而十干全。十干全，而五行具。太极未分也。未朔之前，子时日在子，月在癸。会朔之后，子时月在壬，日在子。藏用於壬癸也。未朔前，午时日在午，月在己。己纳丁。会朔之后，午时日在午，月在戊。戊纳在丙，显仁於戊己也。朔晦合壁，同归於子午。若又以一年十二卦分为六侯，得两卦。月初生从坤，晦成泰，为上弦，为坤之既济。月初缺从坤，望成否，为下弦，为乾坤之未．济。乾坤往来，以符阴阳、进退、否泰、上下，以符阴阳各半。故日上弦金半斤，下弦水半斤是也。日出甲卯，入庚酉。月圆始於震庚，缺於乾甲。冬至之子日渐长，夏至之午日渐短。退月之阳，自朔之子而进，自望之午而退。天地之中，悬象着明，莫大乎日月。日月气也，有形而无质，故相宜而无碍。阳抱阴为日，阴抱阳为月。是以一时之玄，半年之久，皆有取法乎。金水各半，初弦之气也。初弦之气，至清而不浊者也，有气而无形者也。以月准年，则一月三十日，合三百六十时为一年，每一时应一日也，两日半三十时应一月也。有小尽缺十二时也，即於十五日而损益之，此月中补日之法也。故以乾坤为大父母。而月於坎离，以明火符进退。一日周天，与一月太阴盈虚，一年阴阳升降，大小周天，造化皆同。以一年准之一时，为一月平分为两气，故子为十一月，壬为大雪，子为冬至，此本於乾坤，以日为年也。以一月准之，一时管两日半，二时为一候，六时为一气，为半月。以日准时，则卯当初八日上弦，酉当二十三日下弦。亥晦、子朔、巳望、午亏，此用於坎离，以日为月，以明火侯、消长、进退，合年、月、日三周天为一。以六十卦则而象之，造化皆同。除牝牡四卦，天地日月包裹万物而不用，合六十四卦三百八十四爻为一斤之数，计二篇之策而四卦之用在其中矣。大周天本於乾坤，以伏羲之卦图则而象之。而小周天太阴盈亏之侯、坎离　应符亦合。小周天用於坎离，以文王卦图则而象之。而大周天天地升降之节、乾坤流行亦合。是故年之复月之震也，年之娠月之巽也，日之复时之子也，日之娠时之午也。又可见乾坤坎离无所往而不用，大小父母无所往而不在。盖本於乾坤，则乾坤为坎离全体。用於坎离，则坎离为乾坤中气。天地即日月也，日月即天地也。天藏阴日，阳含阴。地藏阳月，阴含阳。持天地日月之形有大小，年月日时之用有短长。合而论之，皆太极圆成之未分也。既分也，自屯蒙至既未六十卦，日用两卦以应一日，六十卦全以应一月。为六百篇以应一年。以言其小，则一时之中亦合三百六十也。一时为一秒，十二秒为一分，三十分计三百六十秒，为一时数，此一时之妙用。神仙之盗机，非世人之可知。是知一年之大，一月之小，一日之·秒，一时之玄，用天之道，万物之滋。天地日月之象，所以升降盈亏，皆不出乎此。大哉易乎，斯其至矣。右明火候。
　　不辩五行四象，那分朱汞铅银。修丹火候未曾闻，早便称呼大隐。
　　靡肯自思己错，更将错路教人。误他永劫在迷津，似急欺心安忍。
　　注曰：丹经万卷，妙在《参同契》其中三字。《鼎器歌》一章，乃丹经之骨髓也。举世学此道者，莫能晓解，胡不思之。甚耶，取此歌证我之所得，如或未明，即我之所得未尽善也，何迷惑於旁门非类之有。今之学者，未识吐故纳新之方便，起飞云奔雾之想，自高自大，模范於人。不知悔吝，误他人溺在迷津，有终身不可救药，没齿无成，似此欺心安忍如是也。
　　疏曰：无名子以《参同契·鼎器歌》为丹经骨髓，人多忽之，不能参究，安能知《悟真》金丹之大道乎。以予所遇至人，得二书之旨，所谓五行四象、朱汞铅银，以真阴真阳诱先天混一之气，不用旁门非类、后天地生有质之物。其造化法象，则皆同於火侯年时。内外二丹，成功之效ylJ各异。予三生有绿，得闻大道，冒犯天谴，泄机於书。既为《悟真篇》注，又为《参同契》标注。学仙正宗，后学破惑，一以明仙道之因，一以破旁门之非。愿学仙之士，因吾言而不迷，知仙书之可信。不流於旁门，不以错自修，不以错教人。倘遇真师，与我言同，与《参同契》、《悟真篇》之道同，下手速修，共成大道。非敢求异以街俗，盖以明仙道之正宗也。真人读《参同契》云：不在泥象执文，此为已得真师之传者而言之也。象以立譬，言以传意，故皆荃蹄不以执泥。若夫遇真师，未得真传，迷入旁门，自以为是，不明大道，安可自画，委之以真人不在，执泥之言，而不求於深通融会，毕生不得闻大道矣。陈泥九云：若未逢师且看诗，诗中藏诀好修持。又曰：言语不通非春属，铃也字字研穷。前后贯通，我之所学无一不合，不敢以旁门非类曲为引证，用心日久，神明自来告人，心灵自能通悟。魏伯阳云：万遍将可赌。真人亦云：寻文解义岂须仆，区区口授予以是。用工日久而有得於仙书者，犹益多矣。故并以相勉。
　　德行修逾八百，阴功积得三千。均齐物我与亲冤，始合神仙本愿。
　　虎兕刀兵不害，无常火宅难牵。宝符降后去朝天，稳驾琼舆凤辇。
　　注曰：抱一九载，功成道备，物我两忘，何刀兵虎兕之害哉。天降宝符，身飞碧落，真大丈夫出世问之日也。此言金液还丹，又全在德行阴功，百三千圆满，方保无魔。依法终成，以至冲举，登琼舆凤笔，为至真仙子宾于上帝也。右警劝世人。
　　四序花开四照亭，风吹香气喷然馨。
　　劝君采取当时节，莫使娇红取次零。
　　陆子野曰：、四序花开，何时无药。四照亭，喻花开之得地，人宜赏焉。过期失赏，则花衰落而无复见娇红之妙也。花之颜色多，而独以娇红为喻者，信有深旨。所以丹经云：伏丹阳事迥然别，须向坎中求赤血者是也。娇之一字，又岂偶然之字也。康节先生有诗云：美酒饮教微醉后，好花看到半开时。其旨皆同也。
　　紫阳真人悟真篇注疏卷之七
　　紫阳真人悟真篇注疏卷之八
　　象川无名子翁葆光注武夷陈达灵传集庆空玄子戴起宗疏
　　读周易参同契
　　大丹妙用法乾坤，乾坤运兮五行分。五行分兮常道有生有灭，五行逆兮丹体常灵常存。一自虚无质兆，两仪因一开根。四象不离二体，八卦互为祖孙。万物生乎变动，吉凶悔吝兹分。百姓日用不知，圣人能究本源。顾易道妙尽乾坤之理，遂托象於斯文。否泰交，则阴阳或升或降。屯蒙作，动静在朝在昏。坎离男女水火，震兑乃龙虎魄魂。守中则黄裳元吉，遇亢则无位无尊。既未慎万物之终始，复娠昭二气之归奔。月亏盈应精神之衰旺，日出没合荣卫之寒温。本立言以明象，既得象以忘言。犹设象以指意，悟真意则象捐。达者惟简惟易，迷者愈惑愈繁。故之修真之士读《参同契》者，不在乎泥象执文。
