<!-- { "loadSidebar": true } -->
　　陈上阳子曰：闭气养息，一阴而已。饶经万劫，终落空亡。此亦道也。《洞宾传》载．．一日，洞宾作一道人游庐山开光寺，见僧法珍坐禅，二十年颇有戒行。道人问曰：坐可了道乎。珍曰：然。道人曰：佛戒责痴为甚，方其坐时，谓无此心。及其遇物，不能暂忘。偶着於爱，则四种心纷然莫御。若欲 瑞坐，先炼其心。既炼其心，须伏真气。既能伏气，则终日睡眠而道在其中矣，岂专在坐乎。珍尚未悟，道人乃与珍历云堂，见一僧人酣寝，道人谓珍曰：此人平日何所为。珍曰：打坐积功，以图成佛。道人曰：吾偕子少坐于此，试观此僧。坐功良久，珍见睡僧顶门出一小毒蛇，长三寸余，绿状自左足至地遍游，遇涕睡食之，后循上尿器中饮而去。乃出轩，外度小沟，绕花若驻玩状。复欲渡小沟，以水溢而返。道人当其来处，以小刀掘地迎之，蛇见退缩，寻别径至状右足，循僧顶门而入。睡僧惊觉，问讯道人及珍曰：吾适一梦，与二子言之：初梦从左门出，逢斋，供甚精，食之。又逢美酒，饮之。因裹裳渡门外小江，逢美女数十。复欲渡小江，水骤涨，不能往，遂回。逢一贼，欲见杀，走从捷径，至右门而入，遂觉。道人与珍大笑而去，谓珍曰：以状足为门，涕泽为供，以溺为酝，以沟为江，以花木为美女，刃为贼。人之梦寝幻妄如此，人以坐为求道成佛可乎。珍曰：为蛇者何。道人曰：此僧每多啧，熏染变化，已成蛇相。他日暝目，即受生於蛇矣，可不惧哉。五吕公也，见子精诚，故来教子。珍随往，不知所终也。世人之兀坐修佛者视此，岂不起惧乎。
　　疏曰：鉴形者，悬鉴于室，存神於中而出。闭息者，闭一身之气，如人未生在胎之时。以鸿毛着鼻上，毛不动，能十二息为小道，能一百二十息为大道，能至於千，去仙不远。如达磨《胎息论》。智者修出入息，仪二乘坐禅法，禅定而出。思神者，存神於一处。或眉问顶上，或大洞三十九户，或黄庭内外二气，或修十六观而出。诸衍皆无金丹点化，皆是阴神。
　　投胎夺舍及移居，旧住名为四果徒。
　　若会降龙并伏虎，黄金起屋几时枯。
　　注曰：真金起屋，何枯之有。《度人经》曰：枯骨更生，皆起成人，而况吞黍粒之珠者哉。投胎夺舍，四果之徒，特阴灵之鬼耳。道光曰：投胎夺舍，是执空之徒。降龙伏虎，是还丹之妙。
　　疏曰：阴灵生识，投母胎以出世。夺舍者，他识已入胎，我夺有之以出世。移居者，借化人之生身，而投识于中。旧住者，守阴灵之性以存身，形不入寂灭。四果皆无金丹点化，尽是阴神。右道释小乘。
　　大道修之有易难，也知由我也由天。
　　若非积行施阴德，动有草魔作障绿。
　　注曰：魔障在天，修持在我。阴德匪施，触途有碍。
　　疏曰：前诗云．．一点灵丹吞入腹，始知由我不由天。甚赞金丹之功，至灵至神。今诗云：也知由我也由天，劝勉学者，若闻大道，亦当积行施德，以求天助。不可自恃其丹之灵，必有魔障为碍。
　　饶君聪慧过颜闵，不遇师传莫强猜。
　　只为丹经无口诀，教君何处结灵胎。
　　注曰：千经万论，惟布枝条。至道不繁，独传心印。未遇真师，徒劳口耳。此道非真师口诀，虽有颜闵之聪慧，亦不可强自猜度也。
　　修行混俗且和光，圆即圆兮方即方。
　　显晦逆从皆莫测，教人争得见行藏。
　　注曰：被褐怀玉，和光同尘。补破藩篱，无人无我。幽显顺逆，几人岂得而可测量也哉。右警劝世人。
　　紫阳真人悟真篇注疏卷之六竟
　　紫阳真人悟真篇注疏卷之七
　　象川无名子翁葆光注武夷陈达灵传集庆空玄子戴起宗疏
　　西江月一十二首以周岁律
　　仙翁自注云：西者，金之方。江者，水之体。月者，药之用。无名子注曰：盖仙舫作此曲以周岁律，以显其大道也。
　　外药还如内药，外通内亦须通。丹头和合略相同，温养两般作用。
　　内有天然真火，炉中赫赫长红。外炉增喊要勤功，妙绝无过真种。
　　注曰：《夷门破迷歌》曰：道在内来立炉，立鼎却在外道。在外来坎离，铅汞却在内。此明内外二丹也。夫外药者，金丹也。是造化在二八炉中，不出半个时辰，立得成就。内药者，金液还丹是也。造化在己腹中，须待十月满足，方能脱胎神化。观此二药和合、丹头作用之法，虽略相同。及其用火候，实相远矣。修丹之士，下工之日，内药和合。丹头之际，分毫差武，大药不成。敬之哉，敬之哉。内药虽有真火，在土釜中赫赫长红，亦须凭外炉用功，增喊抽添运用，无令差武，以至危贻。然内外真火变化无穷者，实藉真铅之妙也。此物的能擒汞，不使飞走。叶文叔不达此理，却言内药以真火烹炼，外药须假凡火增喊。以管窥天，可付一笑。殊不知内外二药虽异，其实一道也。所谓内外二药者，以人之一身察天地之秀气而有生，托阴阳陶铸而成形。故一形之中，以精气神为主。神生於气，气生於精。此三者后天地生，至阴之物也。修真之士，若执己身而修之，无过炼冶精气神三物而已。奈何三物一致，俱后天地生，纯阴而无阳，安能化形为纯阳，而．出乎天地之外也哉。仙翁所以道独修一物转兀赢，锺离公曰：涕唾精津气血液，七般物事总成阴。又曰：独修一物是孤阴。真一子曰：孤阴不自产，孤阳不自成。《参同契》曰：牝鸡自卯，其雏不成。圣人知己之真气后天地生，本属阴阳，难擒易失。乃探先天一气，真阴真阳，二八同类之物，擒在一时辰内，炼成一粒至阳之丹，号日真铅。此造化在外，故日外药。以此阳丹点己阴汞，犹猫捕鼠。阳丹是天地之母气，己汞是天地之子气，以母气伏子气，岂非同类乎。此造化在内，故日内药乎。故仙翁曰：药逢气类方成象，道在虚无合自然。真一子曰：未有天地混沌之前，真铅得一而先生，以次渐生天地、阴阳、五行，万物庶汇。《参同契》曰：先天地生，巍巍尊高。此皆证先天之一气也。以先天阳丹点己阴汞，化为纯阳，更假阴阳符火，运用抽添，十月功足，形化为气，气化为神，神与道合而无形，变化不测，故能出乎天地之外，’立乎造化之表，捉挈天地，陶铸阴阳，而不为阴阳陶铸者，先天地生之一气使之然也。其妙如此，故日妙绝无过真种。安可后天地生，至阴之气类，而为内药乎。安可以后天地生，几砂、凡汞、凡火，非类滓质之物，而为外药乎。学道之士，研穷本始，无惑邪说，庶免永堕三涂自取轮回也。
　　疏曰：分毫差武，大药不成，即绝句所谓毫发差殊不作丹是也。二八非炉，假立名以为炉耳，炉炉非有炉是也。外药以阴阳升降之火结为金丹，内药亦以阴阳升降之火结为金液还丹。外以法象而孕育之，内以法象而孕育之，故日内外虽异，其实一道也。善乎，唐仙件达灵曰：人知延龄在於还精补气，丹砂在我，岂有外也。此诚鄙谈，不晓真境。且问精可还乎，气可补乎。运息张机，出入之问，归清去浊，此诚内出而外入耶。性之所还，何出而入也。或以吐纳为精华，何有败腰之玲。或以出入为精气，何有伤肤之劳。几当壮室之年，诚为衰败之器，精华一失，神魂四离，此何还之哉。其或幼全真气，长习运动延其龄者，抑亦下品地仙也，且无凌虚之效。若外炼火龙，内运金液，真登高上仙也。以高仙之言观之，独修一物，皆不成仙。今词明白分内外二药，令人易知而不悟，呜呼，其无绿之甚矣哉。陈上阳子曰：修行之人，先须洞晓内外两个阴阳作用之真，则入室下工，成功甚易。内药是一己自有，外药则一身所出。内药不离自己身中，外药不离色相之中。内药只了性，外药兼了命。内药是精，外药是气。精气不离，故为真种。性命双修，方证天仙。
　　若要真铅留汞，亲中不离家臣。木金间隔会无因，须用媒人勾引。
　　木性爱金顺义，金情恋木慈仁。相吞相啖却相亲，始觉男儿有孕。
　　注曰：此言内象也，家臣即己之真气也。己之真气，因金丹而凝结，金丹因己汞而有神功。二物相须，两情相恋，乃能变化通灵，故曰：若要真铅留汞，亲中不离家臣。丹属金在外，己汞属木在内，二物问隔，全仗黄婆制造成丹，吞入己腹中，与己汞配合。亦仗黄婆勾引二物，既以和合了，交接阴阳符火。木性恋金，金情恋木，相吞相啖，配合成夫妇，养就婴兄，在我腹中，始觉男儿有孕。此道至玄至妙，非仁慈及物，阴德广积，此生安能与於此乎。
　　白虎首经至宝、华池神水真金。故知上善利源深，不比寻常药品。
　　若要修成九转，先须炼己持心。依时采去定浮沉，进火须防危甚。
　　注曰：首者，初也。首经即初弦之气，非女子天癸也。不可以三峰二十四品镑毁圣道，圣道不可毁也，犹天之不可阶而升也。夫真一之气在天日真一之水，在虎日初弦之气，暖炼在华池中。神水此乃至宝真金也，皆不离真一之精，流历诸处有种种异名，而能造化。经曰：上善若水。盖真一之水生於天地之先，故曰：上善其利源，甚为深远。不比寻常后天生滓质药品之类也。九转，九年也，在十月胎圆，脱胎之后。达磨面壁九年，只履西归，盖有由矣。然欲修成九转，先须运火十月，依时探取，以定浮沉，以分宾主。守雌而不雄，方免危殆，自然形化为气，气化为神，抱元守一，九载功成，形神俱妙，与道合真，圣人强名日九转金液大还丹也。
　　二八谁家姥女，九三何处郎君。自称木液与金精，遇土方成三性。
　　便假丁公缎炼，夫妻始结欢情。河车不敢暂留停，运入昆仑峰顶。
