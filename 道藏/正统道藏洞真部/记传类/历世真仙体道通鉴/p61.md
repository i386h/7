<!-- { "loadSidebar": true } -->
　　王元芝，锺陵人也。十数岁时，夜出门见一道士，与语，因随之在江中水底月光中行。不见有泥沙，水随步自开。路傍见一物如龙，又若蛇，形长十丈许，有五色光。问道士，答曰：此水母也，见者长生。明日方还，自是好游山问。多饮酒，亦无服饵。每言洪崖西山萧史坛，匡庐玉笋麻姑诸仙洞，无不褊历。其问尝於江右识仙人曹德休。德休，西晋太史官，后梁尚书郎。即得不死之道，泛舟西江，与元芝往来。元芝尝为县吏，被系狱中。德休知之，来其家，令取水少许，禁呎之，令人饷元芝。元芝饮讫，械系已脱。遂归，同德休而去。来往九江、金陵、江都，四十余年方归，年益少。先是，锺陵多山魑，元芝欲到，山魑避之，谓人曰：王处士来。人有於道衢见兵士旗帜千人，至其前，乃元芝行也。或逆风挂帆，或泛水安坐。唐．懿宗咸通末，元芝游玉笋山。云水道士皮元休，旧与之友善，忽於郁木坑见元芝与道者数辈游览，因问所适。答曰：是萧子云、昊世云、梅福、大修诸仙约我，将登玉梁山，候蓬莱范仙伯尔。言已不见，即云雾淇蒙，风振林谷。元休怅仰而归。一本芝作之字，未知孰是。
　　卖药翁
　　卖药翁，莫知其姓名，人或请之，称此是姓名。有自童稚见者，至于暮齿，复见其颜状不改。常提一大葫芦卖药，人告疾求药，得钱不得钱悉与无阻，药皆神效。或无疾戏求药者，得必失之。由是人不敢妄求药，敬之如神明。常醉於城市问，得钱亦与贫人。或戏问之：有大还丹卖否？曰：有一粒，要卖一千贯钱。人皆笑之，以为风狂。多於城市笑骂人曰：有钱不买药吃，尽作土馒头去。人莫晓其意，亦笑之。后於长安卖药，抖擞葫芦已空，内只有一丸出，极有大光明。安在掌中，谓人曰：百年人问卖药，过却亿兆人，无一人肯把钱买药吃，深可哀哉。今须自吃。却药入口，足下五云生，风起飘飘，飞腾而去矣。
　　袁亢
　　先生袁亢，不知何所人也。葛裘草履，遍游天下，所至终日沉醉。游齐州长青县市，有李生以财豪所邑下，先生日过其门，则引手谓李生曰：日乞我百金为酒费。生不碍其请，即时遗之。比日而来，凡经岁，生无倦色。一日，先生别生曰：久此扰子，吾将远游，子能觞我，则主人之意尽矣，亦将有以教子。曰：方将为饯别。与先生出郊外，酒半酣，先生云：子有大息，能慎之乃兔，不然祸来不测。生云：先生如赐教，敢不从命。先生取笔，於生手掌中书慎字，曰：子慎勿殴人，否则人死子手，出一月乃无患。生归，日夕思虑不敢出。经旬浃，一日忽闻门外谊竞，生忘先生之言，遽出视焉。有跛而丐者在生库前，出言甚秽。生忿然殴之，跛者仆地，首触户限，奄然无气。生大悔，泣谓其母曰：不听先生之教，果有大祸。逃则不忍去侍下，住则当受极法。生性至孝，於是大恸。母曰：可窜以偷生，毋坐而待缚。乃由居之后户而去。方出，忽见先生。生泣拜云：别未瑜月，灭裂教诲，今果如先生言，为之奈何？先生曰：子复归，吾为子别图之。先生坐一静室，为生曰：子出受系，吾自有计。先生乃阖户，闭目而坐。生出户，观者如堵，吏乃执生。俄而跛者起坐，少顷乃行去甚速。吏乃舍生令归，生入室视先生，尚闭目端坐入定。翌日乃开眼，谓生曰：跛者固已死矣，吾出神入其尸，使之行。今置其尸在灵岩山涸涧傍，人迩所不至处矣。先生又曰：子能至孝，宜有善报。子之寿期，合有七十四。．今以殴跛者，促其四年矣。先生将去，生曰：死生再造之赐，罄家所有不足以报德，不识先生意欲何物？先生笑曰：吾方与星辰出没，同天地长久，安用世货为哉，乃去矣。
　　历世真仙体道通鉴卷之三十二竟
　　历世真仙体道通鉴卷之三十三
　　陈兴明
　　真人陈兴明，修行於南岳元阳宫。宫在庙束北，登山五里，与上清中宫如鼎峙。时晋武帝太始中也。真人少终名山，因访真迩。於天柱峰上遇二神人，年十八九，自云：吾历行四海，度有志之士。世人修道，暂能精专，中道而废，不至勤久，何得擢形云天，飞冲霄衢。汝之积功亦可佳也，第勿退转，何虑不列名金阙玉堂。前苦后乐者，苦则有极，乐则无穷。何者？林谷幽栖，禽畜为倡，饥渴必至，寒暑辛勤，割世离荣，辞亲舍爱，可谓苦矣。寿同天地，变化无穷，策空乘虚，坐生羽翼，可谓乐也。得不兔於修励乎。兴明拜手曰：永佩圣言，必至於道，不敢息忽也。神人遂授以明镜之道。修之十有八年，二仙降而告之曰：吾昔授子至道，果能勤行，今则登蹑九天，游宴八极，积功之报也。前苦后乐，今子至矣。晋武帝太康元年三月初一日，烟霞绕室，天乐浮空。山下居人竞往观之，惟有空室，至於鸡犬，悉皆腾举。至重和元年，来徽宗赐号致虚守静真人。
　　尹道全
　　真人姓尹氏，名道全，天水人也。修洞真还神之道，佩五帝六甲、左右灵飞之符。天仙降而谓之曰：飞升者当有其材而后成其道，昔汉武帝亲受金母灵飞十二事及五岳真形图，才得尸解，而不能使形骨俱飞，尔得一而有升天之望，岂非积功宿分所植耶。道全曰：浅学无闻愿，示十二事之目。天真日．．一者五帝六甲、左右灵飞之符，二者太一混洞东蒙之文，三者丙丁入火九赤斑符，四者太阴六丁通真遁灵玉女之录，五者六戊太阳招真天光策精之书，六者六己石精金光藏景录形之诀，七者六庚素招摄役之律，八者六辛致黄水月华之法，九者壬癸六遁隐地八术，十者子午卯酉八禀十诀六虚威仪，十一者丑辰戌未地真曲素诀辞三五顺行，十二者寅巳申亥紫度炎光内视中央也。一者五岳山符，安镇方岳，檄召万灵，太上真文也。二者五岳山踱，神仙倒景，俯视山川之驴，写其曲折蟠薄在地之势也。三者五岳山形，取其峰峦洞室之所在，神芝灵草之所生，高下丈尺等级之数，东西南北里舍之限也。四者五岳山骨，取其骨体之所像，枝干之所分，上法星文，下主人事之所起也。五者五岳山水穴贯之图，取其泉液之所出，金宝之所藏，地脉之所通，而为之图也。主符图吏兵官属各数万人，五岳之所总，大山三、百六十，小山千二百。并列仙曹职宰，可谓众矣。武帝虽得其法，而不能专其戒，穷武玩兵，自毁其福，故不得与黄帝同功。今尔遇之，乃知文始之裔，大和之族，世有其人。吾当与汝期於九清之上，太无之中。言讫而去。真人以晋怀帝元嘉元年三月九日，有白云起於室中，三日不散。散而视之，已失真人所在，但闻香气袭人。宋徽宗重和元年，赐号通真观妙真人。知潭州张茂宗留题衡岳观诗云：灵岳峰前游古观，此中何别药珠宫。五云仙客形皆异，十洞烟华景不同心炼药炉香金石气，醮星坛玲薜萝风。因闻大道修真诀，咫尺三清路可通？
　　施存
　　衡岳洞门观在石摩峰西，石榴峰南，下去庙二十里。昔施真人讳存，自号胡浮先生，或云婉盆子，师黄卢子，得三皇内文，役御虎豹之卫，遁变化景之法，或隐或显数百年。慕石凛洞门是其冲真之地，乃居之。又於峰西石室造阁，一旦空十余丈。出乘白豹，或步还山，豹即迎之。海岳神仙，时来聚会。里域有景慕之者，罕得亲迎。以晋惠帝永康元年四月七日，乘豹升天。宋徽宗重和元年，赐号冲和见素真人。又有蜀人李昌利，栖隐数年而游天宝洞。今但有控豹岩余基《真诰》云：施存者，齐人也，自号婉盆子。得道变化景之道，今在中岳或少室。往有壶公者，正其人也。然未受太上书，犹未成真焉。其行玉斧军火符，具其所受之枝条也。施存是孔子弟子三千之数。
　　了然子
　　了然子者，辽束人也，不显名氏。因游西蜀二十四治，后居太白山。出入虎豹驯绕，亦不知其所修。后游三楚，仅百余年。友善者昊猛、陆修静、郭璞、谢灵运、僧慧远，前后相继。庾亮尝师之，谓曰：先生观诸贤者，可以脱於浊世乎？曰：功有浅深，道则一致。虽各得其趣，未能了然。曰：先生如何？又曰：子出此月，再为汝道。后亮不逾月卒。．先生自西山访南岳，谒青玉、白璧二坛，寻於前洞门访李昌利先生，剧饮数日。而李前之蜀山，先生归隐前洞。宋高僧宗炳访之，不遇。
　　邓欲之
　　邓欲之字彦达，隐於南岳洞台。夜诵大洞经，上感魏夫人降告之曰：君有仙分，特来相访。一日忽见三青乌如鹤，鼓舞飞呜，移时方去。欲之，谓弟子曰：青乌既来，期会至矣。遂解化。
　　徐灵期
　　徐真人名灵期，昊人也，隐衡岳上清宫修行。宫去庙束北七里，真人幼遇神人授以玄丹之要，含日晖之法，守泥丸之道，服胡麻饭，故得周游海岳，来往南山，积有年矣。采访山洞岩谷，作《衡岳记》，叔其洞府灵异。言紫盖、云密二峰，皆高五千余丈，而云密有禹治水碑，皆科斗之字。碑下有石坛，流水萦之，最为胜地。而紫盖常有鹤集其顶，而神芝灵草生焉。下有石室，室有香炉杵臼丹鳌。祝融峰上有碧玉坛，方五尺。束有紫梨，高三百尺，乃夏禹所植，实大如斗，赤如日，若得食，长生不死。晋安帝义熙中，山人潘觉至峰西。石裂，有物出，如紫泥，香软可食。觉不知其石髓，竟不食弃去。忽悟而还，已不见。此君之所记圣异。又能役使鬼神，降伏龙虎。以宋苍悟王元徽元年九月九日冲真。唐代宗大历七年，玄和先生张大空者，李泌之师，居之得道，后入元阳宫尸解。大中元年，韩威仪慕其风而居之修行，亦得道。重和元年，宋徽宗赐号明真洞微真人。今宫基见存。石碑传云：旧有仙鹦报晓，因吃仙草，不死。间有樵人见之，而不能捕。
　　邓郁之
　　衡岳紫盖峰石、坛九仙宫邓郁之，字元达，南阳新野人也。幼有飞乌衔印之梦，后得驱邪域毒之符，即救治无不愈。与徐灵期结方外友，周游名山，寻访上士。遇至人，传金鼎火符之术。於宋苍梧王元徽二年，徐既上升，郁之隐洞门。久之，乃徘徊湖外，洞天福地无不伦历。所息丹材无力可致，因采药夜宿石穴，梦神人曰：汝有功，将征召，宜应时出，众仙候汝。觉而惊喜。於梁天监初，台司奏少微星见南楚长沙分。武帝救监军采访诏之，问所修，曰：贫道修炼金液而阙丹材。帝赐金帛，许於南岳洞真福地，选其幽胜，置上中下三官，以修内外丹。一夕，神人谓之曰：大洞之邻，乃招福之乡，延生之里，盖记勿忘。后君丹成，复迁紫盖之束。以天监末十二月三十日，有八真人乘羽盖云车降于室中，即前得道者八真人也。於是就自然石坛升天。重和元年，宋徽宗赐号超真集妙真人。衡州刺史张观具奏，置观额。
　　陈息度
