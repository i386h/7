<!-- { "loadSidebar": true } -->
　　杜昙永字元老，或云道名元老，三辅京兆人也。世业蝉联，鼎命南迁，寓家昊郡之钱塘县。释褐为大司马豫章王国左常侍郎萧子云侍郎南齐之故寮，外勤儒学，内修道真。因齐梁革命，慨然兴叹。以洱笔曳倨同之维挚，脱迩繁华，振衣长往，远游岷陇临洮峨媚，复还旧山，已逾二载。后过句曲，访道寻真。精专法门，谦虚靖默，人莫知其所修。梁武帝天监十二年岁在甲子，放杖出谷，自钱塘轻舟载家南上庐陵郡玉笋山，重建清虚馆以处。于时林木阴森，乡民远甚，可谓虎兕之穴，而居之不疑。向道之辈，稍稍献工助成其事。自是门人受道，继踵而来。次年入大秀法乐洞天，出所携赀起居室数十橡，重营宫殿，亲制丰碑，纪述洞天之胜。置洞西迁莺谷，及洞侧山西大珑南坑大砾瓜源等田，以待修真养道之人，取题洞天石台。是入洞之年也，武帝闻其风，赐号金阙先生，萧真亦自江表与骨肉挂帆而来，以师事之，得其秘道，亲制一碑以纪杜德，即普通七年也。其后先生在洞中，与门人钱员外修九鼎还丹之秘，灵真屡降，喻以升举有期。丹成，与钱服之於太白峰顶，白日飞升，尤为显着。家属为地仙，隐於后洞云。
　　萧子云
　　萧子云字景慕，南齐高帝之孙，豫京文献王疑之子，汉相国何之后。兄弟十六人，皆封郡公。梁武受禅，天监初，年十二，降爵为子。弱冠，撰《晋书》百余卷进之。幼而好道，志尚正静，不乐仕进。虽为名宦，每有异人密与谈笑。累迁丹阳郡丞，寻迁黄门侍郎、司徒左长史。常担家游江表名山，一日挂帆来访庐陵玉笋，初至清虚馆，时杜元老已於玉笋得道，乃南齐故寮，相值情好如旧，以师事之。往来洞天问，颇得其秘。亲制之刻石，伸言杜德。后过玉笋之束南连山重崖问，今号萧山是也，坛炉药臼，遗迩犹在。会梁武玺书来，召与子特委家入朝。既至，迁侍中。复以善草隶取重於时。子特亦善书，位太子舍人、先父而卒。太清元年侯景之乱，募获朝臣景慕，仪状奇伟，虽年逾六十而神彩超迈。恐不免祸，遂急还萧山，后再徒居清虚。五年，忽神人降言曰：绾之东北有郁木，坑水自东往，可以久居。萧又徙家才寓焉。历二纪，一旦上帝赐玉册，封元，嗡卜洲长史，仍司郁木福庭之籍，神仙之府、州八十二口同罗世，不复见。其事亦秘，罕有知者。后人入洞，往往见居宅。若专志求访，则不可得矣。
　　丁玄真
　　丁法师名玄真，字仲诚，得阳人也。天资恪敏，严於持戒，为乡里推仰。尝遇赝人得法，其要精妙，能摄鬼神而驱役之，无不如意。每以康王谷地最灵秀。其谷口有铜马庙，云汉王莽尝造铜马，岁久有物附之，肆为妖怪，食民物畜稼苗之类，为害弗堪，居人乃为立庙以祈之。玄真恶其事，即毁荐其庙，乃取是地置真宇焉。遂送铜马於南江，人未回而马已复其旧处，玄真又断马之左足，而马乃化人形，泣曰：愿得一食之所。玄真遂移其祠于涧之西，许其弗为害也。前又有毒龙潭，因风雨晦冥，忽见二龙出而弄珠，光彩照烁。玄真叱之，辄取其珠置真殿内。而龙又入殿取珠，既而弗得，乃吐涎满地。复见殿柱有张僧县所画二龙，即与之阙，风雨震吼，冲倒檐楹。玄真遂书铁符，烧铁钟，镇其潭龙，龙穿山西而去。又复以铁钉钉殿柱，画龙之目，其患乃止。於是神怪避地，始为福庭。时隋文帝开皇十年也。江州刺史状其事封章朝廷，帝闻而异之，降韶褒崇，命州郡加礼遇焉。炀帝大业三年解化，其夕有白光亘於天之东南。及玄真既逝，方没。春秋七十八。
　　张公弼
　　有刘法师者，不详其名，唐太宗贞观中居华阴云台观，炼气绝粒二十年。每岁三元斋，有一人衣缝掖衣，貌陋而黔，来居坐末。斋毕，亦无言而去。如此凡十余年，衣服颜色累不改。法师异而问之，则曰：予姓张名公弼，住莲华峰东北隅。法师意彼无人所居，试问同往，公弼诺之，曰：此中甚乐，师能住，亦无间。法师从之约二十余里，援萝攀葛，才有乌径。其崖谷险绝，虽猿狄不过。履之若夷途，法师从行亦无难苦。至一石壁，高千余仞，下临无底之谷。一径阔数寸，惟侧足而立。公弼以指扣石壁，中有人问为谁，日某。遂忽然开一门，有天地，森罗万象。公弼将法师欲入，其人怒为公弼曰：何故引外人来？乃闱门，则又成石壁矣。公弼曰：此非他人，乃云台观刘法师，与吾有旧，故同来。即开门而纳之。公弼曰：法师来此，君可具食。其人问法师便住否，法师请以后期。遂取一盂水，以肘后青囊中刀圭粉和之，以饮法师。其味甘且香。公弼曰：予尝云山中甚乐，君盍为戏，令法师观之。其人乃以水嘤束谷中，俄有苍龙白象各一，对舞，舞甚妙。丹凤青鸾各一，对歌，歌甚清。公弼与法师别之出门，行数十步返顾，但巨崖深壑而已。将及观，公弼辞去。法师归，处置毕，再访公弼，则步步险阻，不可前。其后公弼亦不复至矣。
　　李元基
　　李元基，唐高祖武德初人。隐葛山中，有道术，能坐在立亡，人莫测之。时时经行，以符药救人。探虎骨、针鹊影、活鱼鳖甚众。每昼出，逢夜则止，露宿草野中。代宗末，在建昌县中插松柏满身，飞去。后有人采药葛山，见元基跨青鹿行若飞，问之不应，莫知所在焉。
　　陈道仲
　　法师姓陈氏，名道冲，得阳人。母方娠，梦天仙入其室。及生，有殊相。儿时便不饮酒茹荤，每闻人讲经论道，则倾耳谛听。暨长，戒行高洁，传法录於异人。遂结庵于紫霄之别峰，即胜绝处也。有弟子八九人，亦戒行有学，门庭甚峻，不妄接人。当时蒙其容与者，名为登龙门，以比汉李膺焉。道冲酷嗜老庄，非徒诵其文，能彻其理方。尝以谓吾教本宗老庄，而老庄之意本是悟明性地，故其言每每云：莫若以明，此其的也。后人但知习术而泥迩，失之远矣。晨暮必为群弟子讲说，有着论一篇，传于世。时唐太宗贞观二十一年春，忽为弟子曰：吾欲一游名岳。众以其老，观止之。道冲曰：必行。至日中解化，春秋一百一十四。视其颜色如生，体亦柔软。举棺如无物，人以为仙去。
　　王守一
　　王守一者，唐太宗贞观初，於洛阳自称终南山人王布衣，卖药於洛阳市。富人柳信唯有一子，眉上生一肉块。布衣壶中探药一丸付之，须臾块破，小蛇突出，五色烂然，渐及一丈许。布衣叱之，蛇跃起，云雾昏暗。布衣乘蛇而飞腾去矣。
　　历世真仙体道通鉴卷之三十一竟
　　历世真仙体道通鉴卷之三十二
　　何尊师
　　何尊师，不知何许人，唐高宗龙朔中，居衡岳，不显名氏。其颜若四十岁人，行步如风。常往来苍梧五岭问，来无所慕，去无所教。仅百数余年，人常见之，状貌不改。或问氏族，但云何何。或请其乡里及修证，亦云何何。时人因号曰何尊师。衣弊履穿，其心浩如也。道士田虚应、邓中虚尝请曰：尊师卒无言，何以开悟学者。则曰：知不知者上也，不知知者下也。谁能凿混沌之窍，悟自然之理耶。遂杖华入林而去，须臾群虎随之，不复见矣。唐明皇开元中，司马承祯游衡岳，望祝融峰曰：当有高仙处之，何气色秀异之若此。已而见尊师於林中，承祯致礼造问，则据石而坐，若无所睹。不见答而退，叹曰：此可谓全而德不形言者也。乃构庐於祝融峰延之，尊师就此不复出。观察使吕渭即其庐，请受符朦。虽张太空、田虚应、邓中虚师事之，皆不得其旨。天宾二年下元日，云鹤翔空，异香芬郁，谓弟子曰：吾去之后，当举於紫盖南峰盘、石上。遂化，颜色不。变。弟子乃环卫，行迁神之法。中夕闻雷震之声，即失其所在。衡阳太守苏务廉文其碑。
　　刘知古
　　道士刘知古字光玄，其先彭城沛人也。自中山靖王而下凡十二世，皆显达。曾祖英，隋朝以孝廉登科，历官临那令，故大父与其考，因家于临那。母太夫人昊氏，感异梦而生知古硅生而慧，幼而明，长而秀，壮而正。视名利若仇条，惟从事於道。唐高宗龙朔中，出家为太清观三洞道士。至於八公宾章，三简秘录，丹经脉鴂之旨，出死入生之术，罔不洞晓。睿宗召见问道家事，称旨，特加崇锡，送还山。明皇开．元中，天灾流行，疾疫者十有八九，上召知古治之。乃叹曰：火德星君圣人，亦疠。下法炼药，上医察声，至于缄艾，不其远矣。遂以色代脉，用气镯病。故能膏肓河决，剩理雪散，其精妙之如此。上宠，锡，皆不受。天宝十九年，诏知古兼内史田思崇醮二十四位。久之，乞还蜀，请以居第为大千秋观。上亲书额赐之，李邕文其碑。知古以兄为儒，弟为释，因设三教像以事。在一国公张说闻其风而悦之，作三教铭，其辞曰：正气生神，结虚为实。上清尊帝，中黄守出，华彩衣裳，虚无宫室。紫黑乘斗，赤炉饮日，十天从此二万灵受役。莲华释门，麟角儒术，法共不二，心同得一。道心惟微，守而勿失。而后因天长节，改观为天长。尝有客授以黄白卫。虽晕甍连构，颇极壮丽，所费万计，未尝资於人。工毕，客复至，约於束阳伏牛山，其下有古观，因茸而居之。又授神虎宝经、上清隐文、高奔上道之要。行之十年，忽然室中见有光，产丹芝一茎，扣之有金石之声。梦神人谓曰：后山石壁中有金鱼，跨之可以冲天。非此芝扣石，不可致。迟明访金鱼，茫然不知其所。是夕复梦曰：滴泉之下是也。既至，以芝扣，如风雷之震，巨石进裂。得金鱼长三尺许。乘之飞空，云雾旋拥而去矣。
　　王昱
　　王昱者，居洛阳青罗山。乡里见之已数百岁，常有少容。茸居幽胜，多殖芝木药苗，栽培花木，皆有方法。着《山居杂录》三篇。每日蔬饥，多是粉芝英充估青艇，其术行於世。或游名山，或寓荆渚。唐高宗朝，诸武擅权，威倾海内，惟太子宾客武攸绪，天后之侄，退身远祸，结于於嵩阳，师模於昱，得其导养炼气之诀。昱谓之曰：舍人爵而慕仙阶，诚为难事，必在坚志林谷，以周其义，毋为之检鹤书以易其操。明皇开元中，召昱至京师，颇优恩礼。明皇先於茅山并得杨许七真及陶隐居所写上清诸经真迹，既诣司马白云受三洞宝录，后遥诣李元靖受真迹上经。其所阙杨君笔札十数幅，遣昱资韶书信币，就紫阳观请元靖先生补之，曰：朕不欲命小臣干冒於先生，委兹专往，必冀神仙手笔今古相续尔。到山之日，灵鹤翔呜。补经之时，异香芬烈，有神人降于元靖之室。皆精诚所应也。及还京，岁余请归旧山，不复游於城阙。昱与达奚侍郎往还，昱死后，杖屦诣达奚，方知其尸解矣。
　　吴道元
