<!-- { "loadSidebar": true } -->
　　韩众，汉州德阳县秦中化学道，天真皇人授以金书玉字，行住得驾紫烟，白日升天。楚辞离骚经云：奇传说之托星辰，为羡韩众之得一形，穆穆以寝远兮，离草人而退逸。
　　王次仲
　　王次仲者，古之神仙也。当周末战国之时，合纵连衡之际，隐居范阳大夏小夏之山。以为苍颉篆文，工多而用寡，难於速就，四海之事，笔札为先，乃变篆籀之体，始为隶书。秦始皇既定天下，以其功利於人，三诏之使入秦，不至。复命使谓之曰：吾削平六合，一统天下，孰敢不宾者。次仲一书生而违天子之命，以轻车载之，不尔当杀之，持其首来，以正风俗，无肆其悖幔诏使至山致命，载辗车中。次仲忽化一大乌，翻然出车。使者惊拜曰：无复命，必见诛，惟神人悯之。乌徘徊空中，拔堕一二翮，使者得之以进。始皇素好神仙之道，闻其变化，亦甚悔恨，因名其地为落翮山，乡里祀之不绝。
　　若士
　　若士者，古之仙人也，莫知其姓名。燕人卢敖者，以秦时游乎北海，经乎太阴，入乎玄阙，至於蒙谷之山，而见若士焉。其为人也，深目而玄准，鸢肩而修颈，丰上而杀下，欣欣然方迎风而舞。顾见卢敖。因遁逃乎碑下。卢仍而视之，方蜷龟壳而食蟹蛤。卢敖乃与之语曰：唯以敖焉，背群离党，穷观六合之外，幼而好游，长而不逾，周行四极，唯北极之未窥。今睹夫子於此，殆可与敖为友乎？若士淡然而笑曰：嘻，子中州之民，不宜远而至此。此犹光乎日月而载乎列星，此乎不名之地，，犹突奥也。昔我南游乎惘涌之野，北息乎沉默之乡，西穷杳冥之室，东贯顿洞之光。其下无地，其上无天。视焉无见，听焉无闻。其外由沃沃之泛，其行一举而千万余里，吾犹未之能究也。今子游始至於此，乃语穷观，岂不陋哉？然子处矣，吾与汗漫期於九垓之上，不可以久驻。乃举臂炼身，遂入云中。卢敖仰而视之，不见乃止，恍惚若有所丧也。敖曰：吾比夫子也，犹黄鹊之与壤虫也，终日行不离咫尺而自以为远，不亦悲夫。
　　臣道一曰：卢敖游乎北海而见若士，语及穷观，是诚陋矣。惟若士游乎六合之外，无止极之处，而犹未能尽其妙。后世固有不卢放之若，有得一法，得一术，而自以为大道虚无，不过如此，能不浅哉。《道德经》曰：视之不见名曰夷，听之不闻名曰希，传之不得名日微。此三者，不可致请，故浑而为一。其上不缴，其下不昧。绳绳不可名，复归於无物。是谓无状之状，无象之象，是谓恍惚。若士其庶几於道乎。
　　古丈夫
　　徇大曰尹子虚同游嵩华，松下见古丈夫、一女子，二公曰：神仙何以至此？古丈夫曰：予秦之役夫，此毛女亦秦之宫人，合为徇者，同脱骊山之祸，匿此，不知今几甲子。二公曰：幸遇大仙，愿求金丹大药，丈夫曰：予本凡人，初饵柏子，后食松脂，岁久凌虚，毛发钳绿，不知金丹大药果何物也。毛女诗曰：谁知古是与今非，闲蹑青霞绕翠微；箫管秦楼应寂寂，彩云空惹薜萝衣。丈夫曰：有万岁松脂，千年柏子，汝可饵之，亦应出世。二公后巢莲花峰上。
　　衍门子
　　衍门子得道尸解，墓在渔阳涤县，见在蒙山大洞黄金之庭，受书为中元仙卿。衍门即羡门也。紫阳真人周义山闻有药，先生得道在蒙山，能读《龙踌经》，乃追寻之蒙山。遇羡门子乘白鹤，执羽盖，佩青毛之节，侍从十余玉女。义山乃再拜叩头，乞长生要诀。羡门子曰：名在丹台玉室之中，何忧不仙？远越江河来登此，何索？
　　沈文泰
　　沈文泰，九疑人也。得红泉神丹法、土符延年益命之道，服之有效，欲之昆仑。留安息二千余年，以传李文渊曰：土符却不去服药行道，无益也。文渊遂受秘要，后亦升仙。后以竹根汁煮丹及黄白去三尸法，出此二人矣。
　　董谒
　　董谒，字仲玄，武都郁邑人。少好学，常游山泽，负挟图书，患其繁重，家拾树叶以代书简，言其易卷也。尝为人佣牧，或采薪货之。见野地有书，皆鬼神所化，更本写之以为卷帐。纵诞不仕，游於屠肆。或乞犬羊皮为衣，所居不过容膝，编刻为状，聚乌兽毛而寝，夏则露宿草石之上。年一百九十岁，鬓发如童子。出隐无常，或乘牛驴，或蹑履屦。家去长安三百里，不日能至。常息人家以题掌，还家以片摔写之，则纸掌之字，少来勤苦，舌为之黑，掌为之烂。世人谓仲玄掌录而舌学。常疾世人嚣烦，着依其之说数万言，以周孔之徒惑荡末世，屈曲为礼乐，令后人多以此自失。夫人禀五常之气为万物之秀，自然知礼乐，何劳之教以裁情者乎。伏羲轩辕唐尧夏禹殷汤为上圣，周孔为通人，何以言之？伏羲取乌兽以充庖，后知腥膻之变。黄帝教人乘舟，后有庐室之居。唐尧夏禹殷汤三圣，或能治水禳早，为人除害。至周孔强拘人以礼，乱人以乐。乐极则弥哀，礼逸则臻乱，皆非治国之大统。汉武帝闻其不拘於俗，乃征至西京，与帝言皆协会精理。后莫知所在。
　　李充
　　李充，冯斓人，自言三百岁，从秦始皇发会稽，望江海。少好学，为博士，门徒万人。伏生时年十岁，乃就充石壁中受《尚书》，以口传授伏子，四代之事，略无遗脱。伏子因而诵之，常以绳十余寻缚腰，诵一遍一结，十寻之绳皆绳结矣，诵记之数万遍。但云食谷损人精慧，故有遗失。伏子今所传，百卷得其一矣，尧舜二典阙弘多。充在汉世，常饵菊木，人问先生何以不语，至经旬日曰：世问无可食，亦无可语者。精神往来，采云膏霞液，身中惟心在尔，岂能言乎，正恐烦神使舌尔。帝闻神异，乃聘征。充衣荷草畚，负《五岳真形图》而至，帝礼待之，亦号负图先生。 
　　孟岐
　　孟歧，清河逸人也。寻师不避险阻，年七百岁，记及周初时事了了如目衢前。或云：见周公旦抱成王以朝於周庙，歧时侍周公升坛。公上，岐以手摩成王足，周公以王饰遗岐。岐常宝执，每以衣袂拂拭笋，质今锐欲折耳。尝饵桂叶，在华阴山下拾药。闻帝好仙，披草莱而出。
　　郭琼
　　郭琼，东方郡人也。其形貌丑劣，而意度过人。扶杖游行。每寄宿人家，辄乞薪自照，读书不跟。主人有笋中秘书谶纬，缄藤甚密。而琼已闻知，悉览，莫不服其神异。闻琼寄宿，则闭户塞门，有不得之书悉焚之，乃开门进琼，人恐知其阴谋。琼常袖一中出一把筹子，散置膝前，侧人家隐事、偕知。或昼外不闭目，行地无踪，袒杨如狂。汉武帝尚其异之。
　　黄安
　　黄安，代郡人。自云卑陬不敢处人问，执鞭推荆，诵书画地以计舌数。一夕地成池，明复移处，亦然也。时人谓之舌耕。可八十余，视若童子。常服朱砂，举身皆赤，不着衣？坐一神电，广三尺。时人问：子坐电赛年？曰：昔伏羲氏始造网罟、有此□海以授吾，背七平。此龟畏日月之光常二千岁一出头，我得此龟来已五过出头咦。行测负龙习而趋，世人谓安年万岁。汉武帝闻有异迹，乃进与论虚，无神仙之事，帝往屈焉。及封泰山j韶董谒、李充、孟岐、郭琼、黄安五人同辇，谓之五仙臣。帝崩后，即去，不知所之。
　　历世真仙体道通鉴卷之四竟
　　历世真仙体道通鉴卷之五
　　皇初平
　　皇初平，丹溪一云兰溪人。年十五，家使牧羊，有道士见其良谨，将至金华山石室之中。四十余年，偷然不复念家。其兄初起寻索初平，历年不得。后见市中有一道士善易，而问之曰：吾弟牧羊，失之四十余年，不知存亡之在，愿君与占之。道士曰：昔见金华山中有一皇初平，非君弟乎？初起闻之惊喜，即随道士去，求弟果得，相见悲喜。语毕，兄问初平曰，牧羊何在？答曰：近在山束。初起往视之，杳无所见，但有白石垒垒。复谓弟曰：山东无羊也。初平曰：羊在耳，兄自不见。兄与初平偕往寻之，初平言叱叱羊起，於是白石皆起成羊数万头。兄曰：我弟独得神仙之道如此，可学否？弟曰：唯唯，好道则得尔。初起於是便舍妻子，留就初平，共服松脂、狭苓。至五万日，坐在立亡，日中无影，颜有童子之色。乃俱还乡里，亲戚死方略尽，乃复还去。临行，以方教南伯逢，易姓为赤松子也。初起改字为鲁班，初平改字为松子。此后服此药仙者，有数十人。金华山今属委州，见有石羊存焉，一云茶陵云阳山，黄初平号赤松子，治南岳之阳，即此地有松高万丈。
　　沈建
　　沈建者，丹阳人也。世为长吏，而建独好道，不肯仕宦。学导引服食之术，还年却老之法。又能理病，病无轻困，见建者愈，奉之者数千家。每远行，寄奴侍三五人，驴一头，羊数十口，各与药一丸，谓主人曰：但累屋舍，不烦饮食也。便辞去，主人大怪之，云：此君所寄奴畜十五余口，并不留寸资，当如何？建去之后，主人饮食奴侍，奴侍闻食气皆吐逆不视。又以草与驴羊，亦避去不食，更欲抵触人，主人乃惊异之。后百余日，而奴侍身体光泽，异於食时，驴羊俱肥健。建三年乃返，各复以一丸药与奴侍驴羊，乃还饮食如故。建遂断谷不食，能举身飞行，或去或还。如此三百余年，乃绝迩，不知所在也。
　　华子期
　　华子期者，淮南人也。师角里先生，受山隐灵宝方，一日伊洛飞龟秩，二曰白禹正机，三日平衡按，合服之，日以还少，一日行五百里，能举千斤，一岁十易皮。后得仙去，所居名子期山，今属建宁府。
　　王远
　　王远者，字方平，束海人也。举孝廉，除郎中，稍加至中散大夫。博学五经，兼明天文图谶、河洛之要，逆知天下盛衰之期，九州吉凶之事。汉孝桓帝闻之，连征不出，使郡国逼载以诣京师。低头闭口，不肯答诏。乃题宫门扇四百余字，皆纪方来，帝恶之，使人削之。外字适去，内字复见，墨皆彻入木裹。方平无复还，子孙乡里人累世传事之。同郡太尉公陈耽为方平架道室，日一夕朝拜之，但乞福，愿从学道也。方平在耽家三十余年，耽家无疾病死丧，奴婢皆安然，六畜繁息，田蚕数倍，仕宦高迁。后语耽云：吾期运当去，不复停，明日日中当发。至时方平死，耽知其化去，不敢下着地，但悲啼而叹息曰：先生舍我去，我将何估。具棺器烧香，就床衣装。至三日三夜，忽然失其所在，衣带不解，如蛇蜕也。方平去后百余日，耽薨。或谓耽得方平之道化去，或谓方平知耽将终，故委耽去也。方平束入括苍山，过昊，往胥门蔡经家。方平得道位，西极西城真人，领仙士万五千人，镇青城山九仙宝室之天《忠州图经》云：禹庙景德观，前汉王方平得道之山旧名仙都宫，宋真宗咸平元年赐大宗皇帝御书一百二十卷，景德元年赐今额。
　　蔡经
