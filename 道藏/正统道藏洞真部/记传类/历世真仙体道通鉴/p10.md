<!-- { "loadSidebar": true } -->
　　文子姓辛名鉼，一名计然，葵丘濮土人。其先晋公子也，学道於老君。周（一本作楚）平王问於文子曰：闻子得道於老聪，今贤人虽有道，而遭淫乱之世，以一人之权而欲化久乱之民，其庸能乎？文子对曰：道德匡邪以为正，振乱以为治，化淫败以为朴淳，使德复生，天下安宁，要在一人。故积德成王，积怨成亡。尧舜以是昌，桀纣以是亡。平王用其言而天下治。后南游昊越，范蠡师之。越欲伐昊，范蠡谏曰：臣闻之师曰：兵，凶器；战，逆德；争者，事之末也。阴谋逆德，好用凶器，试身於所末，不可。勾践不听，败於夫椒。后位以上大夫，弗就，隐昊兴余英禺山，相传以为登云而升。按《寰宇记》、《昊兴志》俱载：余英束南三十里有计筹山，越大夫计然尝登此山筹度地形，因名焉。今山阳白石顶通玄观，乃故隐处也。其紫云关、升元观，即古常清观，宋孝宗乾道间改赐今额，山之半有日登云石者在。唐明皇追号为通玄真人，其着书号《通玄真经》。
　　亢仓子
　　亢仓子者，姓庚桑，名楚，陈人也。得老君之道，能以耳视而目听。叔孙告鲁君，闻之大惊，使上卿厚礼以致之。亢仓子至，鲁君卑辞请问，亢仓子曰：传之者妄也，我能视听不用耳目，而不能易耳目之用。鲁君曰：增异矣，其道奈何？亢仓子曰：体合於心，心合於气，气合於无，其有介然之有，唯然之音，虽远在八荒之外，近在眉睫之问，我必知之。乃不知我七孔四肢之所觉，心腹六府之所知，其自知而已矣。鲁君大说。一云居畏垒之山，其臣之画然知者去之，其妾之絮然仁者远之。拥肿之与居，鞅掌之为使。居六年。畏垒大禳。后游昊兴，隐毗陵盂峰道成仙去。后有汉张道陵，唐张果老相继隐修，因号张公坛福地。建洞灵观，宋改大甲万寿宫。
　　浮丘公
　　李浮丘伯世号浮丘公，居嵩山修道，白日飞升。尝作《原道歌》云：虎伏龙亦藏，龙藏先伏虎。但毕河车功，不用堤防拒。诸子学飞仙，狂迷不得住。左右得君臣，四物相念护。乾坤法象成，自有真人顾。又以《相鹤经》授王子晋，崔文子学道於子晋，得其文，藏嵩山石室。淮南公采药得之，遂传於世。《相鹤经》云：鹤者阳乌也，而游於阴。因金气，乘火精，以自养。金数九，火数七，故七年小变，十六年大变，百六十年变止，千六百年形体尚洁，故其色白，声闻於天。故头赤，食於水；故喙长，轩於前；故后指短，柄於陆；故足高而尾凋，翔於云；故毛丰而肉疏，大喉以吐。故修颈以纳新，故天寿不可量。所以体无青黄二色者，木土之气内养故不表於外，是以行必依洲渚，止必集林木，盖羽族之宗长，仙人之麒骥也。鹤之上相，瘦头朱顶，露眼黑睛，高鼻短喙，骰故解切颊骷德宅切耳长颈，炼身鸾膺，凤翼雀毛，龟背鳌腹，轩前垂后，高颈初节，洪脏纤指，此相之备者也。呜则闻于天，飞则一举千里。鹤二年落子毛，易黑点，三年产伏。复七年羽翮具，复七年飞薄云汉，复七年舞应节，复七年昼夜十二时呜中律。复七年不食生物，大毛落，茸毛生，乃洁白如雪，或纯黑，泥水不能污。复百六十年，雌雄相视而孕。一千六百年，饮而不食，胎化产鸾凤，同为旱。圣人在位，则与凤凰翔于甸。今湖北澧州有独浮山，《图经》云：昔浮丘子修真於此山。今有石室存焉。
　　宋来子
　　宋来子，楚庄公时市长。宋来子常洒扫一市，久之，时有乞食公，入市经日，乞歌曰：天庭发双华，山源彰阴邪，清晨按天马，来诣太真家。常歌此句乞食，一市人无解歌者，独来子忽悟，疑是仙人，然未能解其歌耳。遂乃师此乞食公，弃官追逐积十三年，此公遂授以中仙之道。来子今在中岳。乞食公者，西岳真人冯延寿，周宣王时史官也。
　　沈羲
　　沈羲者，昊郡人也。学道於蜀中，但能消灾除病，救济百姓。百姓服药，功德感天，天神识之。周赦王十年丙辰，老君遣使召隐士沈羲。羲一日与妻贾氏共载，诣子妇卓孔宁家，道逢龙车、虎车、白鹿车各一乘，从骑数十人，皆朱衣，仗矛带剑，辉赫满道。问羲曰：君是道士沈羲否？羲愕然，答曰：是也。骑曰：羲有功於民，心不忘道，从生以来，履行无过，受命不长，寿将尽矣，黄老今遣仙官相迎之。侍郎薄延，白鹿车是也；度世君司马生，青龙车是也；送迎使者徐福，白虎车是也。须臾三仙羽衣持节，以白玉册、青玉界、丹玉字授羲碧落侍郎。羲不能读，遂载升天。尔时道间耕锄人共见之。须臾大雾，雾解、失其所在，但见羲所乘车牛在田中食苗。或有识是车牛以语羲家，子弟数百人恐是邪魅将羲入山谷问，乃将数百人分布於百里之问求之，不得。至后汉殇帝延平元年丙午，凡四百一十二年，乃还乡里。推求得数才世孙名怀喜，怀喜曰：闻先世相传有祖仙人，仙人今来，留数十日，说初上天时，不见天帝，惟谒老君。老君束向坐，宫殿郁郁，有如云气，五色玄黄，不可名字。侍从数百，多女少男。庭中有珠玉之树，众芝丛土，龙虎辟邪。游戏其问，但闻琅琅如铜铁声，不可知测。四壁照照有符书着之，老君身形长可丈，身体有光，不可正视。老君令玉女持金案玉杯盛药赐羲，曰：此是神丹，饮者不死。夫妻各得一刀圭，告言饮毕，复赐枣二枚，大如鸡子。复以符一道及仙方一道赐羲，令且还人问救治百姓之疾苦者。若欲升上界，书此符悬之竿杪，仙吏当迎汝也。语已，羲奄忽如睡，已在地上，窦太后疾，尝遣使请羲。安帝时犹在人问，后复升天。
　　王傅
　　王傅字恭确，周人也。五十弃家学道，服黄连一百四十年，耳目聪明，智慧目广，发白返黑，齿落更生。有儿名神精，其父子并得道，后升天而去。
　　刘奉林
　　刘奉林，周时人。学道於嵩高山，四百年三合□ 神丹，为邪魔所败，乃入委羽山。能闭气，三日不息。至千余年犹未升仙，但服黄连得不死尔。
　　成连先生
　　伯牙学琴於成连先生，乃与游蓬莱山。留伯牙曰：君习之，我将迎。师刺船而去，伯牙凝望，但见海水顽洞，山林冥杳，乌兽悲号，叹曰：吾师将移我情。乃援琴而歌，曲终，成连至，遂为天妙操。成连乃仙也。
　　武夷君
　　武夷山有神人，自称武夷君，曰：吾居此山，因而为名焉。又云，混沌初开，有神曰圣姥，母子二人居占此山，秦时人号为圣姥，众仙立为大姥圣母，今人祝庙呼大元夫人是也。又云，天台山元灵老君、华真仙师，遣第七仙子名属仁，乘云驾鹤，游历此山，安排地仙，今人号为控鹤仙人是也。或云昔有魏王名子骞，在同州立王城，对大王石东去十里，今即城基尚在。此人是坠地仙人，后於此山得道。又云，昔有张湛、孙绰、赵元奇、彭令昭、刘景、顾思远、白石先生、马呜先生，并胡氏、李氏、鱼氏、王氏女子四人，通成十二人，同诣此山求道，偕至谒魏王，为地主。会天亢旱，魏王真酒醉祭仙祈雨，时控鹤仙人乘云鹤白马，从空中而下，遂霖雨泽。张湛等因获见。时张湛献仙人诗一绝云：武夷山下武夷君，白马垂鞭入紫云。空裹只闻三奠酒，龙潭陂上雨云露。仙人得诗甚喜，又见张湛等骨气不常，访道精确，意其各有仙分，乃遣何凤兄往天台山取仙籍一卷，到山检视，其谪下凡问为庶类，合居此山八百年，后方得道换骨，归天仙人。既见仙籍各有姓名，乃安排魏王而下一十三人同居此山，各赐胡麻一合，汤药半合。遂令魏王开筵置酒，张湛遣元亨打羯鼓，彭令昭吹横笛，顾思远立色，李三娘弹琵琶，欢宴而罢，草仙会散。仙人语云：魏王公等，至八百年后可斫取黄心木为棺，於此岩中玄化，魂魄便得归天。至期果然玄化，乃於小藏岩中安排长梃材衬一十三具，插木亟於岩中，挂其灵骨，迄今在焉。又云，秦始皇二年八月十五日，武夷君置肴酒，会乡人幔亭峰上。初，男女千余人，斋戒如期而往，乃见虹梁跨溪，制度精巧，飞梯回级，傍设阑中。体轻心喜，不觉其倦。至山顶，在幔亭彩屋，玲珑掩映，前后可数百间。夹幔亭立八彩幢八枚，银龙衔玉蕴幡，金凤翠毛。其幔亭可坐千余人，设东西地席，各有长座，如今之僧尼位。施绿油红卷花，食卓，自北竞南，无接续其幔亭。北壁当中设一虚林，谓之太极玉，皇座。北壁西厦设一虚状，谓之太姥魏真座。北壁东设一虚状，谓之武夷君座。悉施红云茵、紫霞褥各一，铜盂贮花水。初，乡人至幔亭峰，衙门外闻击鼓声，少顷空中有告云，悉呼乡人为曾孙。乃曰：汝等男孙先入东序而进，女孙后入西序而进。既而闻赞告曰：有太极玉皇大帝降临山薮，曾孙可拜谢。又曰：太姥魏真人，曾孙可拜。又闻嘘咳之声，乃武夷君焉，高声而言曰：汝等曾孙，若男若女，皆平安好。男孙东座，女孙西座。中亭有青绫帐喔，各设一林，陈诸乐具。又闻赞告曰：命鼓师张安陵打引鼓，赵元奇拍副鼓，刘小禽坎铃鼓，曾少重摆丛鼓，乔知满振嘈鼓，高子春持短鼓，管师鲍公希吹横笛，板头何凤儿抚等散，如此处东喔，奏停云左仙之曲。命弦师董娇娘弹笠篌，谢英妃抚长琴，吕荷香戛圆琵琶。管师其次姑噪，毕叶秀淡呜洞箫，朱小娥运笙，金师罗妙容打铜钹，如此处西喔，奏宾云右仙之曲。见乐具空问横坚，自响精妙。命及行酒，须臾酒至，无谢礼，酒味甘香而醇酒醴，百味珍奇，并皆殊越。又命行酒，乃令歌师彭令昭唱人问可哀之曲，辞曰：天上人问兮会合稀疏，日落西山兮夕乌归飞，百年一饷兮志与愿违，天宫咫尺兮恨不相随。歌罢，忽彩云四合，环佩人马之音竟空而至。又闻赞告云：玉灵太姥与大姥与曾孙别，再拜。又云：汝等宜速下此山问，久即有蛇蛎虎豹之伍，不可遭逢。乃下山，俄而风雨暴至，各回顾山顶，无复一物。乡人相唤曰：我等凡贱，得与仙尊共宴。后致祠其山，号日同山云尔。侍郎刘夔序云：山在建宁北二百里外，崇安县南三十里。按《茅君内传》云：仙家有三十六洞天，武夷山乃第十六洞，升真玄化之天。
　　王璋玄
　　王璋玄，不知何所人也《真诰》云是楚庄王侍郎，受道於王君。得道，居林屋山洞室中。昊国韩崇好道，游名山，采方术，於林屋遇璋玄，求度世之道。璋玄以流珠丹授之，谓崇曰：子行此道，无
　　妨居世，功成之日，自当仙举也。崇行之大验，仕为汝南太守，在郡十四年，政化自洽，着为天下最。年七十四，璋玄又降之，授崇隐遁解形之法。入大霍山，又授崇道化泥丸紫户之术，而升天矣。
　　韩众
