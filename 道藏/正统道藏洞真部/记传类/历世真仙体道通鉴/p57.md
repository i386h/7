<!-- { "loadSidebar": true } -->
　　道士李顺兴，京兆人。母因梦明星自天而降，遂有娠。及生，有一道士来曰：此子乃前生得道人，暂寄胞胎也。才九岁，好清虚，常端坐一湛然不动。父母谕其意，俾师正懿先生。年十一，与道士籍。常诵大洞经，动久不息。正懿乃为立坛，授五千文及黄庭经，且曰：汝虽尚幼，心已合真。考之隐诀，三年诵之，白日升天。尔宜勉之。遂即所居虔恳修诵，不三年忽於秋分之夕，有飞仙千数集空中，神光照室。出望，则有二人曰：上帝有命，遣仙官於紫阁岩室中相待。吾直日之神也，以命来召。遂与乘讽驭，忽尔而至。乃见三仙人各据一床，有五色云霞罗覆其上，侍从幢羽殆不可名。乃稽首请飞升之道，且曰：子有宿德，位阶真人，欲形神同举，不为难也。但太上命子下生以积功勤，今子斋心诵经，积有日矣，然功未及人，可遽得乎。於是沥恳以告，冀励凡庸，且曰：积功累行以偿前过，未知可乎？仙曰：善哉，是心良可愍也。子虽骨气合真，而胎形未脱。命侍经仙郎开九色流霞之报，出经三卷，置三仙之前。长仙乃手发太上玉真金光经，谓曰：吾是上清真人赵伯元，昔受是经於束华青童君，学以成真。今付子，宜修之。次仙又出神洲七转七变并天经，谓曰：吾是上清真人张仲逸，昔受此经於小有天王，修之得为真人。今授子，宜勉之。三仙乃於二仙之手中传取真经，复嘱曰：吾是上清真人李少君，昔奉此经，遂获升真。吾与子有绿，故来监度。若依四极礼科行之七年，身得飞腾。七百年中听传三人，无其人财当封之名山。今所授仙经真术，能精修不已，则化俗成功，可指日而仙矣。苟无此道，则神不洞察，体不清虚，皇为八帝之所录，六天之所倾，则何足以化俗哉。真道尽此，子能勤修，自当神会。从而为颂曰：至道本无形，因物以为名。人能勤上学，仙道自然成。玉帝召赤子，金真总黄庭。六觉既玄会，八难於是冥。熙神光七转，虚襟明四清。呼吸能万变，悦仰朝百灵。混化游尘路，迅辔抚云旌。契我诸宾友，与子期蓬瀛。已而三仙命驾而去，遂复所居。归，诵其经，按其术。年十七道成，变化无方，应机接物，未尝凝滞。正懿知而待之愈厚。有疑者密试之，以汤又加之火，终不云热。使之蹈火赴水，不能焚溺。时西魏文帝闻其名，诏都城凡百余坊伺日作斋，皆能赴之。上虽知其能分形化影，尚疑能近而不能远，复诏岐宁同华四州同日为斋请，又能褊赴。由是朝野钦信。其始，人未知之，但称为李炼师。及其通感灵变，则号日李圣师。年三十八，大统么八年，托疾告终。既葬之日，有侄遇於骊山道中，谓曰：若天子尚未忘我，则於此作吾像，以北向居之，当为国家辟北方之淫俗也。侄还家，方知已化，遂以实奏。遣使发视，则空棺而已，乃立祠於沙苑。
　　侯楷
　　道士侯楷字法先，京兆人也。年十四，力究经典，尤精老庄之学。趣向孤高，不毕婚宦，遂就学於正懿先生。年十九，后魏宣武正始中，为道士，授玄文秘诀。晨夕之奉，久而愈勤。正懿曰：汝虽秉心励节，於道不懈，苟非柄隐山林，未易有得也。楷曰：道在方寸，何必山林？曰：吾亦知道无不在，然人问修之，时亦有得。但古来仙者，多托岩薮。成真之后，出而同尘。上真亦曰：大洞真经不得人问咏之，咏之则大魔败之也。又葛仙翁将登真，别弟子郑思远云：何不登名山诵大洞真经，一讽而一咏，玄音彻太清。由是知入山非惟不是可欲，抑亦自然与经道相符。汝今景慕希夷，入山乃其宜也。曰：入山虽可存真，然违远几席，宁这科律之责耶？师嘉其言，且曰：道非知之难，行之难也。果能始卒无替，道在中矣。逮正懿羽化，乃卜居於寒谷，行三奔术三奔术者，乃黄帝三奔御女之术。后世迷以传迷，神仙之所深戒。侯楷受学於陈宝炽，其神仙源流有自来矣，未必三奔之术也。然神仙日月高奔之法，颇契大道。恐是高奔，非三奔。必后世作传之人误书也。诵大洞经及三皇内文、劾召之法。其居有清泉环流，三松偃覆，洒然幽寂，是为柄真之所，遂号三松观。人有为魑魅之害者，无有远近，皆乞救於楷。或持之以禁呎，或示之以符术，则无不立除之。将去，无他疾，谓门弟子曰：昔费长房失符，为鬼所杀。吾非失符也，终归道真。苟世俗不达，以谓吾为长房者也。春秋八十六，周武帝建德二年冬十月解化。
　　严达
　　法师严达字道通，扶风人也。自奢龄已有方外志，每得一花一果，辄羞献於像前。楼观侯法师见而器之。后魏明元帝永兴中入道，年始二十。斋真之暇，常请问大经。遂学穷琼辍，博通妙卫。周武帝建德中，韶法＇师及王延於便殿，是时已沙汰浮屠氏，又下议於公卿，复欲去道家者流。上问法师道与释孰优，曰：主优而客劣。上曰：主客奚辩？曰：释出西方，得非客乎？道出中夏，得非主乎？上曰：客既西归，主无送耶？曰：客归则有益胡土，主在则无损中华。去者不追，居者官保，又何送乎。上嘉其对，然不免有所喊损，自五岳观庙外，悉废之。特为法师建通道观於田谷之左，复选楼观之士十人，俾共弘真教。时王延更欲多得之，法师曰：古之达者，先存诸己，而后存诸人。今上不欲废道教，而意则去繁。但道贵得人，玄纲自振，何必多人耶。盖多人则多累，反为吾道之玷。夫道不欲杂，杂则多，多则惑，惑则乱，乱肌真理丧矣，诅有益哉。遂与王延、苏道标、程法明、周化生、王真微、史道乐、于长文、张法成、伏道崇等十人，以道术相忘，同乎出处，世号曰田谷十老。至隋室道教复振，文帝开皇中，诏重修二庙，精择羽流，累致墨词以祈景福，於是朝野宗奉焉。炀帝大业五年三月十七日，听周法师鼓琴，乃曰：琴声感神，当有神降，更奏一曲吾聪之，曲未彻，奄然返真，春秋九十一。
　　于章
　　法师于章字长文，右扶风人。年七岁，父母教读《孝经》，数日乃曰：闻有《道德经》，意愿习诵。父母异之，随其所好，令习于侯法师。至西魏大统九年披度，服巾瓶之劳凡十有四载。法师愍之，为开三洞众真要法，倒筐相付。尝自谓曰：真人符命，非俗可传。今吾得之，固所宝也。於是静室图写云篆龙章，精严其事。而施之於人，靡不神验。适会诏选戒洁之士十人居通道观，而师与焉。然常怀希真之心，期居幽寂。至周静帝大象二年，遂卜观之下西岭下。诛茅累石，啸味林泉。饵黄精、狭苓、山地黄，又服气吞符，飞章设醮。如此积勤，历年无辍。隋文帝开皇十七年，复受皇化丈人太极真公六十甲子及五帝五岳符印，凡一百三十六首。并论天地源流，符之本末，置坛法式。乃录授符日月及真仙诰诀，次第记之，名为起序。由是通真之心与日俱进，故除妖梦祟，其神变不可量，而流俗沾惠日益多矣。炀帝大业十年六月十四日羽化，春秋八十有二。临穷之日，有一白乌自棺而去，人谓得蜕形之道。
　　张法乐
　　道士张法乐者，南阳人。幼而学道，性悦泉石。才及成童之年，托边楼观，事尹起法师。竭诚致力於左右，积有岁月。感其勤苦，遂付道要。露盟之夕，神灯发辉，庆云流彩。而后巾瓶之奉，几案之劳，礼尽始末。遂寻幽访奇，卜居於耿谷之西。衣弊茹蔬，谢绝人事，日诵五千文，及修雌一之道。炼形养炁，抱一守真，凡三十载。云生梁楝，霞集窗扉，人号为云居观。久而道业已着，灵感自通。有虎踏蹬唬震，视之而不畏。后乃往来驯伏，似有所卫。人或请谒，亵慢无诚心则皆为所逼而不得至。旦夕常闻有神钟声，隐隐於耳，然莫测其远近。每斋日，有草衣人二十许，常送熏陆香及乾枣数枚，出户袭视之，遂不见。西魏废帝三年三月，谓弟子张通曰：我虽幽感，奈功德未就。近有神告，必不久留，当委形厚土二百余年。冥事贵密，汝可略知。至四月十五日清旦，托几而化。时有白炁如云，穿牖而出，长丈余，食顷方散。
　　巨国珍
　　巨法师名国珍，武功人。性淳厚，好神仙学。年三十断俗绿，而事游法师於楼观，时隋文帝仁寿之四年也，焚修之外，口必诵经，心常存一，名利两忘，喜怒俱遣。食蔬衣弊，所守弥笃。或有遗物者，随得随散。或有轻侮者，终不患怒。法师嘉其行，乃授以思微戒录，封召符章。依按而修，勤亦备至。每临坛诵经，遍未及数，则虽冬风夏日，未尝辄废。一日因感疾，人勉之以药，曰：道胜则疾除，何虑之有。其自信之如此。由是远近之俗，向风而至，不可胜计。春秋六十，唐太宗贞观八年夏五月十三日，昼寝，门人忽闻车马之声。有顷，瓦屋皆震，法师遂化。
　　历世真仙体道通鉴卷之三十竟
　　历世真仙体道通鉴卷之三十一
　　锺离权
