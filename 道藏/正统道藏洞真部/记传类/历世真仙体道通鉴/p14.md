<!-- { "loadSidebar": true } -->
　　蒲先生者，常乘白鹿，采芝草於茅山。
　　童子先生
　　童子先生者，於狄山学道，修浴契铃经，得仙。
　　九源丈人
　　九源丈人者，为方丈宫主，领天下水神及阴精水兽蛟鲸之类。
　　宛丘先生
　　宛丘先生服制命丸得道，至殷汤之末世，已千余岁。以方传弟子姜若春，服之三百年，视之如十五岁童子。彭祖师之。受其方三首。
　　青乌公
　　青乌公者，彭祖之弟子也。身受明师之教，精审仙妙之理，乃入华阴山中学道。积四百七十一岁，十二试之，有三不过。后服金液而升天。太极道君以为三试不过，仙人而已，不得为真人。
　　长桑公子
　　长桑公子者，常散发行歌曰：巾金巾，入天门。呼长精，吸玄泉。呜天鼓，养丹田。柱下史闻之曰：彼长桑公子所歌之词，得服五星、守洞房之道。
　　蔡琼
　　蔡琼字伯瑶，师老子，受太玄阳生符、还丹方，合服得道，白日升天。常以阳生符活已死之人，但骸骨存者，以符投之即起。
　　列子
　　列子，郑人也，姓列名御寇。问道於关尹子，复师壶丘子林，又师老商氏，友伯高子进，二子之道，九年之后能御风雨行。弟子严恢问曰：所谓问道者，为富乎？列子曰：桀纣为轻道而重利，是以亡。尝隐居郑圃四十年，人无知者。得道之后，着书名《列子》，见行世。唐玄宗追号为冲虚真人，其书号《冲虚真经》，宋徽宗封致虚观妙真君。
　　庄子
　　庄子，宋人也。姓庄名周，字子休，生於睢阳蒙县，学老氏之道。梁惠王时为蒙县漆园吏，以卑贱不肯仕。楚威王以玉帛聘之，欲以为相，使大夫二人往先焉，曰：欲以境土累矣。庄子方钓於濮水之上，持竿不顾，曰：楚有神龟，死已三千岁矣，王巾笋而藏之庙堂之上。此龟者，宁其死为留骨而贵乎，宁其生而曳尾於涂中乎？二大夫曰：宁生而曳尾於涂中。庄子曰：子往矣，吾将曳尾於涂中。二大夫遂去。宋王遣使聘於庄子，庄子曰：子见夫牺牛乎，衣以文绣，食以刍菽。及其牵而入於太庙，虽欲为孤犊，其可得乎？子亟去，无污我，我孰为有国者所羁。遂终身不复仕。后得，道，着书名《庄子》。《真诰》云：庄子师长桑公子，受其微言，谓之庄子也。隐於抱犊山中，服北育火丹，白日升天，补太极闱编郎。下注云：长桑即是扁鹊师，事见《魏传》及《史记》。世人苟知庄生如此者，其书弥足可重矣。唐玄宗追号为南华真人，其书号《南华真经》，宋徽亡不封微妙元通真君。
　　刘越
　　周时有匡先生名续，修道於南蟑山。后有一少年数来相访，言论奇伟，先生异之，问曰：熟子风猷有日矣，借问乡邦姓字？答曰：予姓刘名越，居在山之左。山下有石，高二尺许，叩之即当相延。先生如其语访之，叩石已，石忽自开双户洞启。一小鬓迎先生行数十步，继有二青衣绛节前导，渐见台榭参差，金碧掩映，珍禽奇兽，草木殊异。真人冠玉冠，朱绂剑佩来迎。先生意欲留居之，真人已觉，谓先生日子阴功易满，后会可期，他日相从不晚也。饮玉酒三爵，延龄保命汤一啜而出。先生返顾所叩石，宛然如初。他日复叩，无所应矣。今庐山太平兴晋宫三门外即石建亭，扁日仙石，石上自有刘仙二字存焉。
　　王果
　　王果，楚之贤人也。厌秽风尘，躁脍名利，遁隐山林，静退诸行。一日一乘云而去。
　　鬼谷先生
　　鬼谷先生，晋平公时人，姓王名翎，不知何所人，受道於老君。入云气山采药，合服得道，颜如少童。居青溪之鬼谷，因以为号。苏秦、张仪问道於先生，先生曰：闻道易，修道难。二子世心未冥，可学游说，以适今时之宜。必得相其国矣，必不得相其死矣。若不惧之，当相传。二子请学之，三年辞去，先生云：二子轻松乔之永寿，贵一旦之浮荣，惜哉。后复遗其书曰：二君足下勤劳驷马，功名赫赫，九州稽首。春荣到秋，不得久茂，日数将尽，时讫将老。子不见河边之木乎，仆马折其枝，波浪漱其根，此所居者然也。子不见嵩岱之松柏乎，华霍之梓檀乎，叶干青云，根洞三泉，千秋万岁，无斤斧之患。元狐疫死者，有乌如乌衔草覆其面，遂活。有司上闻，秦始皇遣使资草以问先生，先生曰：巨海中有十洲，祖洲有不死之草，生於琼田之中，亦名养神芝。其叶似菰而不丛生，一株可活一人耳。先生在人问数百岁，后不知所之。或曰鬼谷在嵩高之阳城也。
　　茅蒙
　　茅蒙，字初成，咸阳南关人也，即束卿司命君盈之高祖，师鬼谷先生。入华山修道，后乘云驾龙，白日升天。先是，其邑歌曰：神仙得者茅初成，驾龙上升入泰清，时下玄洲戏赤城，继世而往在我盈，帝｀若学之腊嘉平。秦始皇闻之，改腊日嘉平，以希慕得仙。
　　西门君
　　西门君者，少好道，明诸谶纬。以《开山图》授秦始皇，而不能用。
　　徐福
　　徐福字君房，不知何许人也。秦始皇时，大宛中多枉死者横道，数有乌如乌状，衔草覆死人面，皆登时而活。持草以问北郭鬼谷先生，而云：祖洲上养神芝。始皇乃谓可索得，因访求精诚，得道士徐福。发童男童女各五百人一云各三千人，率楼船等入海寻祖洲，不返，不知所在。逮沈羲得道，黄老遣福为使者，乘白虎车来迎，由是后人知福得道。《仙传拾遗》云：唐开元中，有士人患半身枯黑，御医张上客等不能活其人，聚族言曰：形体如是，宁可久全，闻大海中有神仙，正当求仙方可愈疾。宗族留之，不可，因与侍者资粮至登州大海侧，遇空舟，乃真所携，挂帆随风可行。十余日，近一孤岛，上有数百人、如朝谒状。须臾至岸，岸侧有妇人洗药，问彼皆何者，妇人指云：中心床坐须发白者，徐君也。又问徐君是谁，妇人云：君知秦始皇时徐福耶？曰：知，之。曰：此则是也。顷之，众各散去。士人遂登岸致谒，具语始末，求其医理。徐君曰：汝之疾，遇我即生。初以羹饭哺之，器物皆奇小。士人嫌其薄，徐君曰：能尽此为佳准也，但恐不尽尔。士人连啖如数瓯物，至饱而竭。复以一小器盛酒，饮之至醉。翌日，又以黑药数丸与食，利黑汁数斗，其病乃愈。士人求住奉事，徐君云：尔有禄位，未宜即留，当以束风相送，毋愁归路远也。复与黄药一袋，云：此药善治一切病，还遇疾者，可以刀圭饮之。士人还，数日至登州。以药奏闻，时玄宗令有疾者服之，皆愈。
　　郭四朝
　　郭四朝者，周时燕人也。兄弟四人同学道，四朝居长。秦时得道，来勾曲山南，所住处作塘遏，涧水令深，基遮垣塘，今犹可识处《真诰》云：今舍前有塘，乃郭四朝所造也。高其墙岸，盖水得深。但历代久远，塘墙颓下耳。注云：今舍语似是许长史宅，宅前今乃有塘，近西为堤墙，即是遏柳济水，而去郭千甚远。郭千在北洞西北，今有大陂塘。四朝先应在此，未解舍前之意，恐长史於陂复立田业。又有说，在后。四朝乘小船游戏其中，每扣舷而歌，歌曰：清池带灵岫，长林郁青葱。玄乌藏幽野，悟言出从容。鼓概乘神波，稽首希晨风。未获解脱期，逍遥林丘中晨风谓上清玉晨之风，非毛诗所谓鸩彼将晨风之乌也。浪神九垓外，研道遂全真。戢此灵凤羽，藏我华龙麟。高举方寸物，万吹皆垢尘。顾哀朝生惠，孰尽汝车轮女宠不避席，男爱不尽轮，朝生蚌蟾也，以喻人之在世，易致消歇耳。游空落飞讽，虚步无形方。圆景焕明霞，九凤唱朝阳。挥翮扇天津，掩霭庆云翔。遂造太微宇，抱此金梨浆。逍遥玄垓表，不存亦不亡玄垓、九垓，皆八极之外、九霞之顶名也。飞登木星，亦名玄朗束阳之垓，盖若士语卢敖云：吾与汗漫期於九垓之上矣。驾钦舞神霄，披霞带九日。高皇齐龙输，遂造北华室。神虎动琼林，香风合成一。开闱幽冥户，灵变玄灭迩。四朝为玉台执盖郎，故云高皇齐龙轮。又云：真法，其司三官者，六百年无违，坐超迁之。四朝职满，上补九宫左仙公，领玉台执盖郎，中问久阙无人，后以思和代四朝也。山在居民，今犹呼一平泽地为郭千者，是四朝之姓尚存於民口也。年年四朝每行，皆过请此地，以造思和，游看原阜。下注云：此是茅传中原也。按如此说郭千，止是种植处，非居止也。住处则长史宅，果应是矣。今塘墙既颓，央水不复甚伟，人皆以为田耳。然其地迂阔小壅犹自成池，可得泛舟而歌。但无人能追踪远世，可叹如何，后云：自四朝年年行过游看，是上补去后，犹复忆羡旧居，所以数宴良常，眷盼朋好。
　　周太宾
　　周太宾，秦时道士也。同姜叔茂学道，在勾曲山，种五果五辛菜，货之以市丹砂。今山问多有韭建，即其遗种也今呼为韭山，在大茅西，甚多大韭。又余处亦有蒜莲耳，韭山、姜巴，一处也。二人并得仙。太宾有才艺，善鼓琴，能弹独弦而八音和，以教糜长生、孙广田。广田即孙登也。
　　姜叔茂
　　姜叔茂，不知何许人。常与周太宾为友，学道修仙，今在蓬莱为左卿○南郑诸姜，则叔茂之后也。叔茂曾作书与太极官僚云：昔学道於鬼谷，道成於少室，养翮於华阳，待举於逸域。时乘枫轮，宴於勾曲。悟言永叹，代谢之速，物存人亡，我劳如何。《真诰》曰：秦时道士周太宾及巴陵侯姜叔茂者，来住勾曲山下，又种五果并五辛菜。叔茂以秦孝王时封侯，今名此地为姜巴者是矣，以其因叔茂而名地焉，下注云：地号，今亦存有大路，从小茅后通延陵，即呼为姜巴路也。但秦孝公时未并，楚置郡，巴陵县始晋初，不知那有巴陵之封，恐是巴蜀之巴故也。
　　龚仲阳
　　龚仲阳者，受嵩山少童，步六纪之法。
　　谷希子
　　谷希子者，学道得仙，为太上真官。东方朔师之，受板风锺山蓬莱及神州真形图。《真诰》云；谷希子为太极右仙公。
　　王仲高
　　王仲高，不知何所人也。常在淮南市卜，父老传世见之，面有童颜。伍被言於淮南王刘安，安闻之欣然，即使召至，被曰：仲高常在张猛家，臣与猛善，每云仲高性简正，难请求，不可以势屈，臣当因猛致之。安令具车乘，遣被至猛所招焉。猛曰：王先生昨云当暂行，在近耳，亦时得相见。今已出卜，晚问还。被待之，须臾便返。见被大笑，谓猛曰：吾昨云近别，正在此客也。即随被之安。安出门迎之，东面请受道，便执弟子之礼。仲高曰：某庸人耳，仅得长生不死之道，他无所能。惧所知浅，不足以上献大王殿下，非有爱怅之心。安因请弥至，仲高谓被曰：吾欲授大王道，王心志浮浅，既不能行，亦不宜闻。又曰：黄帝，吾父之长也，昔师朱襄君，受长生之诀。又师黄洞君，受不死之道，於今已六千余岁矣。遂以道传安，仲高后莫知其所之。
　　公孙鲫
