<!-- { "loadSidebar": true } -->
　　陈真人讳惠度，颖川人。初居茅山，采灵异草货之，饮酒不食。仅数年，南游。挑两岌，尽是金石之类。至南岳，选其幽胜，居玉清观。在石糜峰南，去庙登山二十五里。乃告天而盟炼丹。深夜被鬼所扰，三捣丹炉，运石摧压。唯冥心蟠坐石上，诵黄庭经，佩，月澜五岳真形图。其志愈一恪，阴有感通，道力港扶，获擒魑魅，妖气渐散。其鬼散栗悲号，真人复令肩石为誓，免戮，鬼形远逐他界。后丹成，光气满山，明彻远近。后服之，以齐武帝永明三年五月十三日冲天。唐张九龄《题丹台》诗云：鹦头西畔便门开，陈氏丹升劫仞台。亲魅昔年诚誓否，至今犹说鬼肩栽。宋徽宗重和元年，赐号冲虚元妙真人。今观基顶有丹台、鬼栽石、雷泓风穴、诵经坛、浴丹泉，近代有僧於观基创寺，号光明。不久复废之。孝宗乾道中，有道士邓时永、道人黄守正，开山伐木诛茅，募化贤善之士，新创殿宇。祈雨禳灾，并有感格。野人庵居，重洽道化。
　　张昙要
　　衡阳招仙观在庙东八里，旧记云：启基刘宗，卜字萧齐。又记云一．晋武帝咸宁中建。昔张真人讳昙要居之，感通天真密降，传内养元和、默朝大帝之道。行之十二年，神游太空，面朝皇极大帝，赐以琼宝琅膏、混神合景之液。饵之，变化莫测，神用无方。以齐废帝延兴元年七月初三日，忽然雷吼，天地震动，俄有鸾鹤丹诏，迎之升天。重和元年，宋徽宗赐号葆光袭明真人。
　　张如珍
　　衡岳九真观在庙束十里，旧记云：晋太康中，新野先生建。梁武帝天监初，有如珍真人居之。张乃先生乡人邻也。幼而少语，淡泊不群。壮岁幽栖，而宿禀灵骨，遇神人降於岔室，传明镜洞鉴之道。曰：夫烛物理者天也，鉴物形者道也。天之道以清，镜之道以明，审而无差，形定於此，物应於彼。故川岳之状，鬼神之情，无所逃而隐矣。天以清而容万物，镜以明而鉴众形。若修天清镜明，澄心静神，而得内外洞彻，则至道成矣。倘外役於物，内劳於神，神心昏浊，不能澄清，则去道远矣。此法吾昔受之於长桑公子，长桑公子受之於太微天帝君。得之者能洞达玄通，遐照八极。夫洞真法中有四规之道，依四时而行，亦与此同体矣。古人所谓虚其室白自生，定其心道自至，信矣哉。如珍修之九年，彻视千里，无一物可隐。以梁天监十三年十一月十八日，独行游山，三日不反。弟子求之，见如珍方衣仙衣，驾云舆，箫鼓拥之，缥渺而升天。宋徽宗重和元年，赐号全真达道真人。
　　廖仲
　　廖冲字清虚，梁武帝大通三年居连山郡，以才德见称，为本郡主簿。后辞其印绶，游探道要，居嵩高山。久之，过荆渚公安，二神作妖，起风浪阻船。因除伏之，令护船而渡。至南岳，於祝融顶遇太平真君传道要。复谓二神曰：吾居梆阳作丹，可为吾守炉，他日丹就，汝亦有分。丹成归乡。常乘一虎，执蛇为鞭。年一百余，唐睿宗先天二年，风云晦冥而升。
　　由五道荣
　　北齐由吾道荣，幼而少语，不通文，常爱独处。因游南岳，遇赤君授符水禁咒纬候之数，无不毕备。一云少为道士，闻晋阳有人大明法术，寻访得之。其人道家符水禁咒，阴阳历数，天文药性，无不通晓，悉授道荣。岁余，谓曰：我本恒岳仙人，有少过，天官所谪。今限满将归乡，送吾至汾水。至，遇水暴涨桥坏，是人乃临水禹步，以一符投水，中流便绝。俄顷水即至，二人徐自沙上过。道荣为文宣追至晋阳辽阳山中。中夜初马惊，有猛兽去马止十余步。道荣徐以杖画地，成火坑，猛兽遽走。
　　贾自然
　　贾自然於衡岳太平观焚修，遇南岳真人陈少微自子明而礼之，真人曰：子之所修，吾知之矣。将有高真，必传其妙。后遇青城丈人降室，授九一飞仙之秘，白日冲举。
　　萧灵护
　　萧灵护字天佑，庐陵人也。生而七岁能诗，凡所作皆尘外意。十五好道，壮遇至人传金液丹胎息。周访名山，负道书百余卷。常云：欲升南宫，先度朱陵。迤迩访洞阳，过岳麓，瞻邓真人之像。曰：此山乃朱陵之一福地。夜遇真人传火鼎之术。唐太宗贞观二年，沂潇湘，躬礼注生，行法驱邪，邦乡得济者不可胜计。后居招仙观炼火鼎之术，化黄白而外斋之，修理观宇，为之一新。一侯王礼敬，请为法主，皆北面事之。五年，创寻真阁。六年壬辰，於桂州铸铜钟一口，重五百斤。归观，凡五更不敢扣击，盖惊地神故也。后选其幽胜，炼神丹於山北。凡经三坛，方始炼就。后服之，於高宗弘道二年中秋，谓门人曰：吾行期已至，当有所适，不可淹留。汝等精勤，将有所继。遂尸解，香气满室，似有清音瞬於户外，经时而止。宋太宗端拱末，一日五更初，观中忽闻钟声，众皆惊讶，起而视之，钟破裂。不旬日，有一道人以掌心熔铜汁，就其裂处换之，其红焰自暗。众视之而惮。道人入溪洗手，忽失所在。其钟至今有摸之迩，此为灵异。
　　张惠明
　　张惠明，赵郡人。结庐於中条山，受法於元真观。常行咒禁，驱驰精魅。后往长安，遇混元子，受高奔之道。行之，功济德备，道学超群。凡诸就席，皆章甫之徒。唐太宗韶之内殿，致醮有感。后乞归山林，上允软住南岳，封妙济大师。忽州夕遇南岳右英夫人，传抱一守真、三五混合之要。行之一纪，复诏之西彻，以便问事。复尸解。
　　李思慕
　　李思慕，成纪人。与束楚董练师、白先生结烟霞之友。□ 周游三湘名山，后访南岳五峰。虽师范不同，而各有指归。白既於石鼓上升，思慕入京师，高力士嫉昊筠而进之於明皇。答问称旨，后乞归山。上厚赐饯行。注清静经，行於世。后玄化於紫盖峰。惟董混边於衡阳后洞，常以咒卫治人病苦。有酬之者，惟酒一醉为妙。於是无醒时，醉迹衢路或溪谷，遇雨而衣不濡，凌严霜而皓如也。数年，巡门告人曰：各好将息。人皆讶之，亦於洞后尸解如归蜕也。唐杜甫有忆昔行诗，末句云：更访衡阳董练师，南游早鼓潇湘拖。
　　申泰芝
　　申泰芝字广祥，其先洛阳人也，因守官湖外，世代寓居长沙，，后散．徙四方。其远近钦慕，泰芝卜居邵州仁风村柳塘，数世皆修慈惠。自幼食处，不与亲友交。好读书，常清俭。游息南岳，访神仙之事。一夕於祝融顶遇真人，传金丹火龙之卫。归，炼丹云山北余胡之顶，积有年矣。大药已成，功行俱备，而能乘虚神游，隐显出入，绰有神异，人不可测。唐开元二十六年岁在戊寅八月十六日，明皇韶近臣曰：朕昨宵中秋夜寝梦神人告朕，言湖南邵州云山有道人炼丹得仙，若礼遇之，可为国师。
　　张太空
　　先生姓张名太空，隐衡岳上清宫，修行得道。唐代宗大历七年，为唐相李泌之师。后隐元阳官，於德宗贞元四年六月十三日尸解於灵隐峰。御制词文云：夫至道无名，强假名而崇道。至真无谧，必求谧以明真。惟其可称，实在全德。故南岳元阳宫道士张太空，混元育粹，玄之又玄，炼骨三清，存神八景。衡峰养德，时近百年。依罔象以冥搜，挟鸿蒙而冲用。柄迟浩气，太古真形。顷在先皇，敷崇道妙。望乎玄鹤之驾，锡以紫霓之裳。我有辅臣，格言高躅，永怀仙子，恨不同时。聊申嘉尚之情，式降昭旌之命。策名表德，庶永无穷。可赠玄和先生。其宫宋淳化、天圣、政和三经修茸。宣和元年，徽宗改赐崇明观，后三里有伏虎岩。
　　柳实
