<!-- { "loadSidebar": true } -->
　　公孙卿者，学道於东梁甫山，一云滋液山。山官中有合成仙药，得服之，人立仙。日月之神并在宫中，合药时颂曰：玉女断分剂，蟾蛉主和梼；一丸炼人形，二丸颜色好。汉武帝以时，方士入海求蓬莱，公孙卿先行，见一老父牵狗，武帝以为仙人也，冀获其真。
　　李少君
　　李少君，字云翼，好道，入泰山采药，修绝谷全身之术。遇安期生，少君疾困，扣头乞活，安期生以神楼散一七与服之，即愈。汉武帝初，至雍郊，见五时，后常三岁一郊。是时少君以祠宠辟谷却老方见上，常自谓七十，能使物却老。上方故铜器，问少君，对曰：此器齐桓公十年陈於梧寝台名。已而按其刻，果齐桓公器，一官尽骇，以少君神，数百岁人也。少君言上：祠鳌皆可致物，而丹砂可化为黄金。黄金成，可以为饮食器，则益寿。益寿而蓬莱仙乃可见，以封禅则不死，黄帝是也。臣尝游海上，见安期生。安期生食臣枣，大如瓜。於是天子始祠宠，遣方士入海求蓬莱安期生之属。一云少君上古嗷臣能凝汞成银，飞丹砂成黄金，服之白日升天，身炼则凌空，伏入无问，控飞龙而八遐褊，乘白鸿而九垓周。瞑海之枣大如瓜，锺山之李大如鉼。臣食之，遂生奇光。师安期，授臣口诀，是以保万物之可成也。於是上甚尊敬，为立屋第。抱朴子曰：按董仲舒所撰《李少君家传》云：少君有不死之方，而家贫无有市以药物，故出於幕，以假途见‘钱，道成而去。又按汉《楚‘中起居》注云：少君将去也，武帝梦与之共登嵩山，逢绣衣使者乘龙自云中下云：太一请少君。帝觉，语左右曰：如我梦，少君舍我去也，数日而少君病死，入棺，帝令发棺，无尸，独衣冠在焉。
　　历世真仙体道通鉴卷之六竟
　　历世真仙体道通鉴卷之七
　　董仲君
　　董仲君者，临淮人也。少行气炼形，年百余岁不老。常见诬击狱，佯死，臭烂生虫。狱家举出，而后复生，尸解而去。
　　车子侯
　　车子侯，扶风人也。汉武帝爱其清静，稍迁其位至侍中。一朝语家云：我今补仙官，此春当去，至夏中当暂还，少时复去。果如其言。武帝思之，乃作歌曰：嘉幽兰兮延秀，蕈妖淫兮中臧；日斐斐兮丽景，风徘徊兮流芳。皇天兮无慧，至人逝兮仙乡。天路远兮无期，不觉涕下兮沾裳。
　　王兴
　　王兴者，阳城人也。常居宛谷中，本凡民不知，无学道之意也。汉武帝元封二年正月甲子，上嵩高山，登大虞石起道宫，使董仲君、束方朔等斋洁思神。忽见仙人长及二丈余，耳出头顶，下垂至肩，武帝礼而问之，仙人曰：吾九疑山人也，闻中岳石山莒蒲一寸九节，服之可以长生，故来采之。言讫，忽失所在。武帝顾谓侍臣曰：彼非学道服食之徒也，恐是中岳之神，以此谕朕耳。乃采莒蒲服之二年，武帝性好热食，服莒蒲，每食热，辄烦闷不快，乃止。时从官亦多服之，然莫能持久，惟王兴闻仙人服莒蒲之言，乃采服之不息。后为蒲江主簿，闻县境有神仙灵化，每瞻望云际，归心达诚，遂罢官，隐於秋长山，即二十二化也。下有洞穴，中有千岁金蟾。古老相传，有见之者当即得道。又有琼花木，在山之顶，径八九尺，叶若白檀，终冬常茂，云此木花开即有於此升天得道者。花如芙蓉，香闻数里。兴居此山，存神抱一，吸景内修。又以乘龙蹑纪之道，九载修炼。忽有琼花吐艳，又见金蟾跳跃，引入洞中，遇金液之丹，拜而服之。后云车迎之，白日升天。后人因兴得道，遂相传为主簿化。
　　寿光侯
　　寿光侯者，能劾百鬼众魅，令自缚见形。其乡人有妇为魅所病，侯为劾之，得大蛇数丈死於门外。又有神树，人止者辄死，乌过必坠。侯复劾之，树盛夏枯落，见大蛇长七八丈，悬死其问。汉武帝闻而召见，乃试问之曰：吾殿下夜半后，常有数人绛衣被发，持火相随，岂能劾之乎？曰：此小怪，易消尔。帝伪使三人为之，侯劾三人，登时仆地无气，帝大惊，曰：非魅也，朕相试耳。解之而苏。
　　卫叔卿
　　卫叔卿者，服云母得仙，汉武帝天汉二年八月壬辰，老君复遣卫叔卿来见帝。时帝闲居殿上，忽见羽衣星冠，乘云车、驾白鹿而至，帝惊问为谁，答曰：中山卫叔卿也。帝曰：子若是中山之民，乃朕臣也，可前共语。叔卿忽焉不知所在。帝甚悔恨，即遗梁伯至中山求之，不得见，但将其子度世还见帝，帝问云：汝父今在何所？对曰：臣父少好道，不交人事，委家而去已四十五年，云当入华山也。帝复遣梁伯与度世共之华山寻之，至绝岩之下，望见叔卿与数人博戏於岩上，紫云覆之，白玉为状。又有数仙人持僮节立其后。度世望而再拜，叔卿曰：汝何为来？度世曰：帝甚恨前日仓卒不得与父言，今故遣使者梁伯与度世共来，愿更得见父也。叔卿曰：我前为太上所遣，欲告帝以大灾之期及救危厄之法，国祚可延。而帝乃骄慢自贵，不识真道，是以去耳。今当与中黄太一共定天元，吾终不复往也。梁伯还奏，帝悔之。当时度世问叔卿曰：不审与父并坐是谁也？叔卿曰：洪崖先生、许由、巢父、太玄公、飞黄子、王子晋、薛容也。今世向大乱，后数百年间，土灭金亡。汝归，当取吾斋室西北隅大柱下玉函，中有神素书，取而按合服之一年，则能乘云而行。道成，来就於此。度世拜辞而去。后以神方为梁伯之师，合而服之，与梁伯俱得仙。
　　戴孟
　　戴孟，武当山道士，字成子，武威人也。汉武帝时为殿中将军。本姓燕名济，字仲微，得道后改姓名。又云汉明帝时人，少孤，养母甚至，复好神仙学，周游四方。母既即世，入华阳山，服白木、黄精，兼能种植，及服云母，雄黄、丹砂、芝草。笃志於道，久而愈勤。一日授玉佩金铛经并石精金光符於清灵裴真人，精思修之，则自觉体轻。游名山，访真境，日行七百里，得不死之道。腰问有十数卷书，即《太微黄书》也。仙人郭子华、张季连、赵叔达、山世远常与之游处，谢允常师事之。允字道通，历阳人。幼时为人所掠，卖往东阳。久之告官，被诬陷乌伤。狱将入死，夜有老翕授其符，又有黄衣童子往来，於是得免。晋成帝咸康中，至襄阳武当山，见戴孟，观其风骨，即先来狱中授符者乃孟耳。遂执弟子礼，求授道要。后出仕，作历阳、新丰、西道三县，所至多神验，允年七十犹不老，孟则或隐或显，莫知所之。《真诰》云：黄衣童子者，即玉佩金当之官耳。
　　山世远
　　山世远，授戴孟先生法，暮外，先读黄庭内景经一过，乃眠，使人魂魄自制炼。尝行此二十一年，亦仙矣。是为合万过，夕得三四过乃佳。世远得道，为太和真人。
　　毛伯道
　　毛伯道、刘道恭、谢稚坚、张兆期，皆后汉时人也。同於王屋山学道四十余年，共合神丹成。伯道先服即死，次道恭服之又死。稚坚、兆期不敢服，弃药而归。未出山，忽见伯道、道恭各乘白鹿在山上，仙人执节以从之。二人悲愕悔谢，道恭授以服袂苓方，二人后亦度世。《真诰》注云：谢稚坚有三处出，一云与葛玄相随，一云在鹿迹洞中，即是此为详为是。一人当同姓名尔。
　　苏林
