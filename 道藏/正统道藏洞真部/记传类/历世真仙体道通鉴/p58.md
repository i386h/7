<!-- { "loadSidebar": true } -->
　　真人姓锺离名权，后改名觉，字寂道，号和谷子，一号正阳子，又号云房先生，燕台人也一云京兆咸阳人，曾祖讳朴，祖讳守道，父讳源，皆汉代着名。父列侯至云中府。生仙诞之时，异光数丈，状若烈火，侍卫皆惊。真人之相，顶圆额广，耳厚肩长，目深鼻耸，口方颊大，唇脸如丹乳，远臂垂如三岁儿。昼夜不哭不食，第七日跃而有声曰：身游紫府，名书玉京。其音如钟，行如奔马，童稚莫之能及一云少攻文学，仕汉至谏议大夫。因表李坚边事，谪宫江南。汉祚既终，历魏仕晋。及壮，仕晋为大将，统兵出战西北土蕃。两军交锋，忽天大雷电，风雨晦冥，人不相睹，两军不战自溃一云晋武帝时，命与偏将军周处攻征失利。真人独骑奔逃山谷，迷失道路。夜进深林幽涧，期以全生。乃遇一胡僧，箫头拂额，体挂草结之衣。引行数里，到一村庄，曰：此东华先生成道之所，将军可以歇泊。揖别而退一云遇一僧人，遂问，而无语，以手遥指东南庙宇。门前见二衣青道者，遂问此何方也，答曰：此紫府少阳帝君所居也。真人未敢惊动庄中，良久忽闻人语云：此碧眼胡僧，饶舌相挠。庄中一老人披白鹿裘，扶青华杖，抗声前曰：来者非大将军钟离权否？真人应曰：是。老人复曰：尔何事不寄宿山僧之所？真人闻而大惊，心想曰：必异人也。是时已失虎狼之威，遽有鸾鹤之志，不觉回心向道，一及求度世之方。於是老人授以长生真诀，赤符玉篆，金科灵文，金丹火候，青龙剑法，嘱之勤行。真人告辞出门，回顾庄居，不见其处。自是领悟玄旨。一云自知夙有仙骨，故摆脱世绿，冀绍仙果。首遇上仙王玄甫，得长生诀。再遇华阳真人，传太乙刀圭，火符内丹，洞晓玄玄之道。一云昔轩辕黄帝得金丹秘诀，以玉匣藏於寿春县东紫金山悬钟洞，真人得遇师传之后，复游云水。至鲁，居邹城，入崆峒，於紫金四皓峰居之。遇仙人引入洞，获玉匣秘诀。至德内全，遂终妙道《全真传》云：真人生於汉代四月十五日，於晋朝五月二十日上升，不记何年。后有唐进士吕绍先，屡举不第，乃纵游天下。首於庐山遇火龙真人，传剑法。后於长安道中遇真人题璧问云：坐卧常将酒一壶，不教双眼看东都。乾坤世界无名姓，疏散人间大丈夫。绍先乃再拜，真人令绍先作言志诗，绍先诗云：生在儒家遇太平，悬缨垂带布衣轻。谁能世上争名利，臣侍玉皇归上清。真人喜曰：予所居在终南山鹤顶，有洞，子可予此行。真人乃神示变化，顷刻辄到一峰。洞门霞彩，三虎踞门，真人叱之，虎下绝涧。遂饮绍先以元和之酒，坐石谈玄。须臾有青童持蓬莱山书云：群仙宴聚，邀先生赴天池，论五元。真人神游记．、真人临去，谓绍先曰：尔既到此从吾奉道，今子当名岔，字洞宾。吾今去矣，汝但解屏尘劳，肃清仙骨，吾不晚即还。以三虎守门，於是冉冉白鹤，前望东南云际，渺渺而没。岔遂将真人所付洞中之书，朝夕亲阅。次日，真人还，谓曰：得无忆归否？垒曰：尘绿既断，俗骨已清。幸从真人得探妙道，岂敢再生尘累耶？真人曰：善哉，汝等守阴者惟知是魄，有阳只是冥魂，世人不知分离阴阳之异。若能全阳而聚其冥魂，以合阴魄，使阴阳相合，魂魄成真，是谓真人。垒问曰：至理甚深，何以全形？真人曰：慧发冥冥，泰定神灵。神既混合，岂不契真。金形玉质本出精诚，大药既成，身乃飞轻。是夕，赐以上真玄诀。俄有扣户者，乃清溪郑思远与泰华施真人，由东南而来，缓步凌虚，体凝金碧。相揖共坐，少顷适尹思逸炼丹之所，遂造仙扉。施真人曰：此侍者何人也？真人曰：今朝吕海州让之子，本习儒墨，失意上国，邂逅长安酒肆，从吾奉道。通阴阳制炼、形神入妙之微。垒乃拜二仙。郑真人曰：形清神在，目秀精藏，子欲脱尘网，可示一诗。授岔金管霞笺，灵胶犀砚。垒立献一诗云：万劫千生到此生，生生身始得飞轻。抛家别国云山趣，炼魄全魂日月精。比见世人论九鼎，欲穷大药访三清。如今获遇神仙面，紫府仙扉得姓名。三仙相视，叹其才清句丽。时春禽咄嘤，真人谓岔曰：可於洞口题云：春气塞空花露滴，朝阳拍海岳云收。又谓垒曰：吾朝元有期，十洲羽客至玉京奏功行，以升仙阶。恐汝不可久居此洞，后十年洞庭湖相见。取笔於洞中石壁草书一十六字，曰：昼日高明，夜月圆清。阴阳魂神，混合上升。掷笔告垒曰：世间游行，当施利济之道，行满功成，复当际会。即见数仙子销衣露彩，手捧金简灵符，云：上帝召锺离权。於是翔鸾飞凤，金幢玉节，倦吹嘹晓，冉冉而去。岔不胜依恋。久之，客游江淮洞庭，刻湖鄂岳及汴洛两都。道成他去。其问答玄妙，神仙施肩吾编之为《锺吕传道集》，今行於世。宋钦宗靖康初，封真人为正阳真人。元至元六年正月，褒赠正阳开悟传道真君。
　　刘纲
　　刘纲，晋时下那人也。初居四明山，后为上虞令，师事帛君受道，治中部事。历年道成，作《续仙传》行於世。一日，邀诸亲故人会别，饮食毕，上县厅侧大皂荚树上，去地十余丈，举手而别，忽然飞入云中而去。其妻亦得道，同时升举。
　　王烈
　　王烈字长休，那鄂人也。烈入海东抱犊山中，尝与嵇叔夜同游。烈得石髓如饴，即自服半，余半与叔夜。叔夜既至，皆凝为石。又入一石室，室中有两卷素书。烈读，不知其字，不敢取，颇记十数字形体。归，书之以示叔夜，叔夜尽知其字。烈喜，乃将叔夜同往，识其径分明了了。往至，失石所在。烈因语弟子曰：叔夜未应得仙也。
　　刘道成
　　刘道成，豫章新昊人也，学黄老术。晋怀帝永嘉中，以明经入仕，累迁陈州刺史。后归乡里，精持香火，奉大罗真符。后数十年，全家白日升天。徐铉作开业观碑云：永嘉二年八月十五日，举族上升，里中数千人望云送别。梁武帝大同中，立宅为开业观，今名昭德，去县治百余步。白玉蟾访昭德，陈灵宝诗云：我见乡仙不是夸，面颜玉炼灿丹霞。新开天上图书府，旧是云中鹦犬家。三十七年心胜铁，百千万事眼无花。而今渐觉逢迎嫩，每日两番蜂报衙。
　　项蔓都
　　项蔓都，河东蒲圾人。入山求仙，十年而归。家人问其故，蔓都曰：在山中精思三年，有仙人来迎我，共乘龙而升天。良久低头视地，冥冥窈窈，上未有涯，去地绝远。龙行甚疾，头尾低昂。令在背上，危怖脸铁。乃．到天上，先见紫府金床玉几，晃晃昱昱，真贵处也。仙人但以流霞一杯与我，饮之忽然忘家。对天人之前，失仪见斥，遂还人问。更自反责，乃可得更往。昔淮南王刘安见大清仙伯，以坐起不恭，责守天厕三年。之后学道者，可不谨哉。河束因号蔓都为斥仙人。
　　徐厂玄
　　道士徐启玄，宋文帝元嘉中居终南山。道德尊重，人皆钦之。能通法术，遂知吉凶。前世之事，历历可闻。时有王大夫，只养一女，可初拌，乃世之极色也。怜爱颇甚，名日金英。启玄一日闲游之次，经过其门。见其宅上有宿世冤郁，怨气亘天。启玄问合者曰：大夫在否？答云：在。启玄曰：可与予报之，云终南山道士徐启玄有少事欲见大夫。合人入告，大夫闻语即出见之。启玄曰：勿近造次起居，然有事咨白，未知可否？答白：望示及。启玄曰：适观大夫宅上有宿世重冤，欲伺便报怨，大夫知否？对曰：非尊师无缘知之，某凡俗肉眼，岂明此事？启玄白请童仆男女等褊观之，皆言不是。又曰：宅内更有何人？大夫曰：某有一女，小字金英，每怜惜之，颇自羞赧。启玄曰：只此小娘子便是大夫之冤家矣，可令出来。大夫闻语，将谓谬言，令夫人召来。夫人因往唤之，已见其女肩其房门，面壁而坐，叹日… 我之宿世冤结未解，方欲伺便报条，无奈道士显我世事。夫人闻之，惊告大夫。大夫惶惧无计，乃礼启玄曰：此宿世冤对相会，如何脱免？启玄曰：此小事尔。大夫曰：傥蒙尊师慈悯，特垂救拔，以生以死，何敢忘之。又复再拜，启玄曰：勿在多言，即为驱遣。启玄遂取剑一口，索水一瓯，仗剑嘤水，随大夫至合内，令可开门。金英曰：是我之冤，干尔何事？ 启玄曰：道门以救拔为功，济人为上。汝可速变本形，无更居此。睨讫，乃令备棺衬，遗巡而至。启玄乃开门视之。化为白骨。即令左右敛之，致灵车。诚曰：可送出都门，行十里余，遇大林木中弃之。急奔，勿更回顾。左右依言，送出都门可十里，果有大林木，便安其下，急奔而归。回至都门方始回望，见大林红焰亘天，悉为灰烬。大夫与夫人惊哭拜谢，仍备珍宝钱帛酬之，启玄悉不顾而去。
　　万振
　　万天师名振，字长生，洪郡之南昌人。得长生久视之道，显晦齐梁问，人莫知其年。有符呎济物，治人疾苦立效。当时以为旌阳、乐巴之徒。隋文帝闻其名声，重之，韶於洪崖山为精舍，即今柄真观是也。唐太宗贞观十五年，太守周逊请於梅福宅建太乙观，礼迎天师居之，即今天宁万寿观是也。先是，渔者得青石，长七尺，扣之有音乐声。郡以献于朝，高宗命碎之，得二剑，坛上刻天师姓名。帝异之。显庆二年，高宗召见光曜日殿，帝问治国养生之道，振答曰：无思无为，清静以为天下正。治国犹治身也。帝尊待之如师友，赐予无所受。龙朔元年，尸解於京师。数日启棺，惟有一剑一杖而已。诏以铜函盛剑杖，葬于西山天宝洞之侧，今洞阳观是也。天师有德业碑，乃唐滕王元婴文，在开元观中云。
　　曹德休
　　曹德休自言从束海青屿山来游江西，人见之三十余年，颜貌不改。常行民问，有疾者以符药救之，无不愈者。人有一女子，年二十余，将聘於人。忽有邪物为魅，百方治之，益甚。其父诣德休，具陈病状。德休曰：汝家居近山溪有潭穴否？父言有之。德休又曰：女子春时闲步溪侧，为蛟所窥，已拘摄精魂在其穴矣。汝可将吾一符往彼，投於潭中。少顷有验，投符之后，忽见潭水翻涌，水有霹雳之声。须臾，一物浮出，长二丈余，形如乌蛇，头若大杓，已劈裂脑流血毙矣。其父还家，见女精神明爽，全失其病，乃以财帛往谢。德休曰：本以救病，何以此为。终不肯受。德休常谓人曰：若家有疾苦，不必财帛。就德休求符药，以江鱼为绘一盘，并美酒一壶，飨吾告之，其疾自痊。如其言乡里为之，无不应验，人皆神事之。后忽告人曰：我舍此入西山天宝去，然来春牛疫颇甚，我留一姓名与汝传写，牛疫之时，以绘飨吾，书其字贴牛角上，自当无苦。其后牛果大疫，一境之贴其字者免灾，不贴者毙矣。人咸思之，无复见者《王元之传》云：曹德休，晋太史，官后梁尚书郎，得不死之道。
　　杜昙永
