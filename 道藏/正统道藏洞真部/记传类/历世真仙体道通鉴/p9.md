<!-- { "loadSidebar": true } -->
　　负局先生，不知何许人，语似燕代间人。常负磨镜局巡昊市中，街磨镜一钱。因磨之，辄问主人得无有疾苦者，辄出紫丸药以贻之，得莫不愈，如此数十年，后大疫，家至户到与药，活者万计，不取一钱，昊人乃知其真人也。后上昊山绝崖，头悬药，下与人。将欲去时，语下人曰：吾还蓬莱，为汝曹下神水崖头。一日一有水白色，流从石问来下，服之多愈疾。立祠十余处。
　　阮丘
　　阮丘者，睢山上道士。衣裘被发，耳长七寸，口中无齿，日行四百里。於山中种葱蓬百余年，人不知。时下卖药，广阳人朱璜有毒症疾，丘与七物药服之，而去三尸。后与璜俱入浮阳山，朱璜发明之，乃知是神仙也。
　　朱璜
　　朱璜者，广陵人也。少病毒症，就睢山道士阮丘。丘怜之，言：卿除腹中三尸，有真人之业，可度世也。璜曰：病愈当为君作客三十年，不敢自还。丘与璜七物药，日服九丸，百日病下如肝脾者数斗。养之数十日，肥健，心意日更开朗。与《老君黄庭经》，令读日三过。通之，能思其意。丘遂与璜俱入浮阳山玉女祠，且八十年，复见故处，白发尽黑，鬓更长三尺余。过家食，止数年复去。如此至武帝末，故在焉。
　　陵阳子明
　　陵阳子明，铨乡人。好钓鱼，於旋溪得白龙，子明惧，解钓拜而放之。后)得白鱼，腹中有书，教子明服食之法。子明遂上黄山，采五石脂，沸水而服之三年，龙来迎去，止陵阳山上今属宣州百余年。山去地千余丈，大呼下人，令上山半，所言溪中子安当来，问子明钓车在否。后二十余年，子明死，人取葬着山中，有黄鹤来柄其冢树上，呜呼子安武昌黄鹤山上有黄鹤楼，《齐志》云：仙人子安乘黄
　　鹤过此。
　　邢子
　　邢子自言蜀人，好放犬，知相犬。犬走入山穴，邢子随入，十余宿行度数百里。上出山头，上有台殿宫府，青松森然，仙吏侍卫甚严。见故妇主洗鱼，与邢子符一函，使还与成都令乔君。君发函，有鱼子也，着池中养之一年，皆为龙。邢子复送符还山上，犬色更赤，有长翰，常随邢子往来百余年，遂留止山上，时下来护其宗族。蜀人立祠於穴口，常有鼓吹传呼声。西南数十里，共奉祠焉。
　　木羽
　　木羽，巨鹿南和平乡人。母贫贱，主助产。尝探产妇，儿生便开目视母大笑，母怖惧。夜梦见大冠赤绩守儿，言：我司命君也，当报汝恩，使汝子木羽得仙。母阴言识之。后母生儿，字为木羽。所探儿生年十五，夜有车马来迎去。遂过母家，呼木羽为我御来。遂俱去。后二十余年，鸦雀旦旦衔二三鱼着母户上，母匿不说，而卖其鱼，三十年乃发云。母至百年乃终。
　　玄俗
　　玄俗称河问人，服巴英，卖药都市，七丸一钱，善治百病。汉河问王患痕，买药服之，下蛇十余条。问药意，俗曰：王痕乃六世余殃下堕，情非王之所招。王尝放乳鹿麟母也，仁心感天，故遭俗尔。王家老舍人自言父世见俗。俗之身无影，王乃呼着日中，看实无影。王以女聘之，俗夜亡去，后人见於常山下。
　　历世真仙体道通鉴卷之三竟
　　仙鉴编例
　　一、首列三清上帝，五老高真，自为五卷。并用引经为据，举其大纲，以示敬天尊主之象，名曰《通鉴外纪》。其《体道通鉴》始自上古三皇，下逮宋末，其得道仙真事迩乃搜之掌书，考之经史，订之仙传而成。．问或芟繁摭要，不敢私自加入二黄，庶可示信於后，亦窃比述而不作之意。
　　一、修仙有五等，炼丹有三成。既以证真，妙用莫测，只得浑融而书之，难以分别异同优劣高下。
　　一、诸仙传载飞升冲升、上升升天、登天轻举、仲举升举、飞举登真、升真尸解、解化升化、羽化隐化、示化示卒，示终等例，并照元传书之，不敢改易。
　　一、真仙修践有合於道德五千言者，问立论断归美，以示崇尚道德之贵，后之学者宜取则焉。
　　一、是书编次难以玫窍年代，故揭其大略次序而已。其有一博学之士能考究者，幸刊而正之！
　　一、辨《资治通鉴》年谱差．误。－考周之世。厉王在位三十六年，周召共和十四年，总五十年。令《通鉴年谱》乃作厉王在位四十年，共和又五十年，则是总九十年，而差加入四十年在内。世岂有大臣辅少主，居摄五十年而方归政之理。只据刘恕作《外纪》，厉王亦不曾有四十年；而书共和十四年厉王崩乎负，即不曾有共和五十年之说。此作《年谱》者之误也。且周之诸王享年有差互增喊，乃总其享国，共九百二十七年。考之，乃是周之世差加入一循环甲子在内，五十四年在周，六年在商，因而所排甲子纪年并差。又据刘恕《外纪》论断，亦准三统历纪，西周东周共八百余年，未尝有九百余年之说，又可见后人作年谱差误分晓。自周上至唐尧元年，诸家所载帝王纪年虽有不同，而不曾外加入一循环甲子在内，姑真勿论。下至秦元年起，方与诸家所载纪年同。
　　一、《历世真仙体道通鉴》成，其中年月，用谢观复作《混元实录》中年谱，亦欲效《资治通鉴分体。再修《历世真仙传道通鉴》一部，因先考年代，以遗方来，如《资治通鉴》起周威烈王，《释氏通鉴》效之起周昭王，则道家用二家之体，合起殷阳甲，盖老君以阳甲十七年自泰清境分神下降，托孕於玄妙玉女也。今考刘恕《通鉴外纪》，及邵雍《经世书》，与道家经书所载历代帝王享国年谱特异。三书之异，盖因所载享国修短之不同，所以纪元年甲尽不相符合。刘邵之作，乃儒家考古之前辈，而二人之所考已异，儒者亦莫能分别是非。或曰：刘之书志在深究治乱，而不专意年甲；邵之书考明数学，专注意於年甲者，或邵之书是也。如是则刘之书本於史书纪年，史果妄乎？或曰：前代久远，莫能辨惑。此说良是矣。今编《体道通鉴》，只合本一於道家所载经书，如谢观复所编《混元实录》年谱，盖已考究详尽，后之述者幸无疑焉。
　　历世真仙体道通鉴卷之四
　　天真皇人
　　天真皇人，不知其得道之始，然是前劫修真极道之人也。身长九尺，玄毛被体，皆长尺余。黄帝时在峨呢绝阴之下，苍玉为屋，黄金为座，张华罗幡，然百和香。侍者仙童玉女，座宾三人，皆称泰清仙王。黄帝再拜问道，授以五牙三一之文，又在峨媚山以《太上灵宝度人经》授黄帝，又授帝誉於牧德之台。一云蜀岷山江北有慈母山，天真皇人修炼之所。山有龙池，池中有金银铜铁鱼，各从其色，得食者味同乾姜，服之可以长生，谓之肉芝。龙池一在山中，一在空中，澄洁如镜，纤芥不污。或乾条槁叶飞堕其上，即有五色凡惊衔去。
　　白石生
　　白石生者，中黄丈人之弟子也，至彭祖时已二千余岁矣。不肯修升仙之道，但取於不死而已。不失人间之乐，所行者正以金液之药为上也。初，患家贫身贱，不能得药，乃养猜牧羊十数年，约依节用，致货万金，乃买药服之。常煮白石为粮，因就白石山居，时人号白石生。亦时食脯饮酒，亦时谷食，日能行三四百里，视之色如三十许人。性好朝拜存神，又好读仙经及太素传。彭祖问之：何以不食药升天乎？答曰：天上无复能乐於此问也，但莫能使老死尔，天上多有至尊，相奉事更苦於人问尔。故时人号白石生为隐迟仙人，以其不汲汲於升天，为仙官而不求闻达故也。
　　王倪
　　上古神仙王倪君，即老君弟子也。得道於羲、农之问。黄帝遇之，以传道要。历少昊、颛顼世，常游人问。帝誉以前为啮缺师，行飞步之道。尧舜之时犹有见者，后一旦升天。
　　洪崖先生
　　洪崖先生者，或日黄帝之臣伶伦也，得道仙去，姓张氏。或曰帝尧时已三千岁矣。汉武帝时，有卫度世者入华山寻其父叔卿，叔卿在绝岩中与数人博戏於石上，问之为谁，曰：洪崖先生、许由、巢父、大低公、飞黄子、王子晋、薛容也。束汉时班孟坚作《西京赋》云：洪崖立而指麾，纷羽毛之纤欐。是先生为众仙之长久矣。陶弘景《真诰》云：洪崖先生今为青城洞真，故青城山今亦有洪崖。郭景纯《游仙诗》云：左抱浮丘袂，右拍洪崖肩。又云：垣娥扬妙音，洪崖颔下颐。盖先生当此时与姐娥、浮丘之徒，学仙者尚皆可得而见也。洪崖山在豫章之西山，是先生隐焉。隋文帝开皇九年，改豫章郡为洪州，以先生所居山名之。今洪井在伏龙山北岩，左右石崖，陡起峻绝，春夏飞湍奔注，洪洪如雷，入井则陡杀，余流为小溪，注鸾陂。有古坛临井上，相传为先生炼丹处。岁旱祷焉，有赤蛇浮水面，雨为立霪。井北一里许，於石碛上得五春臼，色握如丹，各圆深二尺余，相传为先生捣药处。土人云：每岁端午日未明，或闻捣药声，樵夫往往遇其余滓。井南二里许为峦冈，四周有水，即鸾陂是也。相传鸾冈为先生乘鸾所憩处，冈侧旧有鸾山观，司马天师《五岳朝仪》云：青城山洞周回二千里，昔洪崖先生服琅讦之花而隐，代为青城真人。
　　展上公
　　展上公者，高辛时仙人也。学道於伏龙，地乃值李弥满。上公得道，今为九官内右司保。常向诸仙人云：昔在华阳下食白李美，忆之未久，忽已三千岁矣。郭四朝后於其处种五果，又此地可种奈，所谓福乡之奈，可以除灾疠。《玉匮记》云：衔珠山俗呼独女山也，仙人展上公升天后，云昔在华阳下食白李，倏忽三千年矣。有碧素，茅君监植，白李溪在小茅山北。《真诰注》云：诸历检课谓尧元年戊戌至齐之己卯岁，二千八百三年。高辛即尧父，说此语时又应在晋世，而已云三千年，即是尧至今不啻二千八百年。外历容或不定，如此丁亥之数不将已过平。考《汲冢纪年》，正二千六百四十三年，弥复大悬也。
　　何侯
　　何侯者，尧时隐苍梧山，慕长生，三百余口耕耘。舜南狩，止何侯家，天帝五老来谓舜曰：升举有期。翌日，五帝下迎舜白日升天。至夏禹时，五帝以药一器与何侯，使投酒中，一家三百余口饮不竭，以余酒洒屋宇，拔宅上升天，位为太极仙人。今疑山有何侯庙，在舜庙侧。
　　文子
