<!-- { "loadSidebar": true } -->
　　臣道一曰：皇不足则帝，帝不足则王，王不足则霸。霸又不足，道之不幸也。至哉全真，杰生中土。转浇漓以宗太朴，化顽犷以慕无为。一师倡之，七真和之。琦欤盛哉，时当今之有国也。力不俾於五胡，德弗逮於拓拔。绵绵之运，信罔有矣。然天启玄元之教，俾福被於群生，斯道无丧，以至今日，全真之功也。《道德经》曰：大道泛兮，其可左右。万物侍之以生而不辞，功成不名有。爱养万物而不为主，故常无欲可名於小。万物归焉而不为主，可名於大。是以圣人终不为大，故能成其大。非全真之谓乎。
　　马钰
