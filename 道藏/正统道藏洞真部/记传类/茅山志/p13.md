<!-- { "loadSidebar": true } -->
　　《元始天王纪》、《上清高圣太上玉晨大道君纪》、《太微天帝君纪》、《三天列纪》、《青童道君纪》、《总真主录纪》、《清虚真人玉君内传》弟子南岳魏夫人撰。《太元真人茅君内传》弟子中候仙人李导，字安林撰。《魏夫人传》、《杨真人传》、《许真人传》、《仙人许远游传》李遵撰。《蓬莱都水监陶真人内传》薜萝孺子贾嵩撰。《华阳隐居陶先生本起录》从子斓，字木羽撰。《陶先生小传》昊兴谢沦永明十年撰。《梁茅山贞白先生传》唐李渤撰。《周真人传》隐居撰弟子周。子良事行。《玉晨观石本加句天童经》宋大观三年，道者梁悟真受。《崇寿观注本清静经》宋宣和进士常州戴叔献注。《学苑一百卷》以下隐居在世所着书。《孝经、论语、集注并自立意》十二卷、《三礼序并自注》共一卷、《注尚书手诗序》一卷、《老子内外集注并自立意》四卷、《抱朴子注》一十卷、《三国志赞述》一卷、《世语阙字》二卷、《续世说》二卷、《卜筮要略》一卷、《古今州郡记》三卷、《笮数艺术杂事》一卷、《登真隐诀》二十四卷以下隐居在山所着书《真诰》十卷、《草堂法师传》一卷、《本草集注》七卷、《药总诀》二卷、《肘后百一方》三卷、《效验施用方》十卷、《合丹节度》四卷、《梦记》一卷、《炼化杂术》一卷、《太清玉石丹药集要》三卷、《太清诸草木方集要》三卷、《服云母诸石方》一卷、《服饵方》三卷、《灵奇秘奥》一卷、《消除三尸诸要法》一卷、《隐居集一卷》。昭台弟子傅霄编、江总序、《陶先生文集》三十卷、《陶先生内集》十五卷、《周氏玄通记》四卷隐居集进弟子周子良威降事。《易总》十五卷王法主撰。《修真秘旨十二篇》以下司马真人所着书。《坐忘论》一卷、《天隐子八篇》、《周易义略》三篇以下玄静生所着书。《老庄学记》三篇、《内学记》二篇、《本草音义》二卷、《三玄异同论》、《道学传》二十卷、《道觉论》隐士为枢撰。
　　右道山册一卷，古文真经相传品目如上。杂着等书采之隋唐经籍志，悉无存本。
　　郑樵《通志艺文略》茅山道书目
　　《道德经杂说》一卷、《灵宝经目序》一卷、《服御五芽导引元精经》一卷、《升元步虚章》一卷、《灵宝步虚辞》一卷、《步虚洞章一卷》已上陆简寂真人所撰。《道德经注》四卷、《黄庭集诀》一卷、《上清握中诀》三卷、《导引图》一卷、《金丹诀》三卷、《炼服云母法》一卷、《太清诸石变化神仙方》一卷、《经食草木法》一卷、《达灵经》一卷、《养性延命集》二卷、《养生诀》一卷、《真人水鉴》十卷、《周易林》一卷、《易林体》三卷、《易髓》三卷、《天仪说要》一卷、《星经》五卷、《三命立成算经》一卷、《三命钞略》二卷、《三命杀历》一卷、《名医别录》三卷、《古今刀剑录》一卷已上陶贞白真人所撰。《修真秘旨事目历》一卷、《修真养气诀》一卷、《灵宝五岳名山朝仪经》一卷已上司马真人所撰。《金藏经》二卷茅君撰。《授茅君歌》一卷晋太康时人苏元明撰。《紫虚元君魏夫人内传》宗撰《仙人许先远游传》王羲之撰《潘尊师传》唐武后时人撰、《瞿童述》一卷温造撰，大历八年升仙。《三茅处士王潜传》一卷无名氏。《茅山记》一卷、《茅山新小记》一卷并无名氏。
　　茅山志卷之九竟
　　茅山志卷之十
　　上清嗣宗师刘大彬造
　　上清品
　　上清经志圣师七传真系之谱
　　上清道祖大洞至尊元始天王上皇天帝紫霞虚皇天尊
　　元始天王，乃玉清元始天中之尊《黄庭经》云，上清紫霞虚皇尊。《玉纬经》云：虚皇者，大道之所理即大道之域，包罗111清道之祖也。《九#1天生神章》称大洞尊神是也。
　　圣师高圣太上玉晨元皇大道君
　　玉晨大道君，居协晨灵观产肤之台，治药珠贝#2阙馆七瑛紫房。左带神虎，右佩金真，龙冠凤裙，羽瞩锦被。侍卫、天真、玉童、玉女各三万人。所谓太上者，道之子孙审道之本，洞道之根，是以上清道君为老君之师，万道之主。有传纪名《八素上经》，又日《太上隐书金真玉光豁落七元八景飞经》《黄庭经》所称太上玉晨大道君，正太上之尊也。
　　圣师紫宸太微天帝大道君
　　太微天帝为三十六天帝之主，治太微紫宸玉阙之内。哑以#3金阙帝君日中五帝字日：日魂、珠景、昭韬、绿唤、回霞、赤童、玄炎、台象。凡十六字，此是采服飞根之道，一名《赤丹金精石景水母玉胞之经》。
　　圣师金阙帝宸后圣玄元上道君
　　玄元上道君，地皇之冑，居琼台之殿，侍女从官三万人。上升上清，中游太极，下治十天。乘三素飞舆，阴察郁绝、洞台、诸天、河海、翔盼小有，解驾龟山，以校试众仙，随才授职。五年一下游，骗年一朝上清。有传纪名《灵书紫文》，一，日《五老宝经》今《三天列纪》是也。
　　圣师上清九微太真玉保王金阙上　　相大司命高晨师东海玉明青华小童大道君
　　青童大君，一号青盖紫童，一号斗中真人，治东海大方诸宫束华山丹阙黄房之内。乘碧霞流景云舆，带飞青翠羽龙被，从桑林千真。喂涓子《三元真一经》，喂太虚赤真人《消魔经》。以晋代降魏夫人家。尝以三月十八日、十二月二日与茅司命同至句曲，推校学考尸有传纪名《玉保洞观经》，一日《云林上玄品》。
　　圣师金阙上宰西极西城总真道君总真大君，姓王讳远，字方平。益州西城山，即西极总真之府，领仙官五千人治其所，茅司命之师也。尝降蔡经家会麻姑。汉安元年壬午，从老君降鹤呜山，喂天师张道陵经符千卷，降阳洛山，哑清虚真人《清虚上经》三十三卷。晋代复降阳洛，喂道於魏夫人，及喂杨许三真经法。岁以二日同茅司命游盼华阳，推校学真男女当为真人者。成都、括苍、昆仑皆为总真仙府。王君总司太平下教二十四真人，是为三洞教主。
　　圣师小有天王太素清虚道君
　　清虚真人，姓王讳褒，字子登，范阳襄平人也。安国侯七世孙，以汉元帝建昭三年九月二十七日诞焉。父谧文侯，母夫人司马迁之孙。真人学道华阴山，感太极真人降哑上法，总真大君《授上经》三十一卷，遂为盟传之师，共载诣玄洲，请书真名，复还西城，又诣太素三元君，受流金豁落七元八景飞晨神策玉玺。太上遣赐绣羽晨盖双珠月明素羽琼干丹绂锦旌，又遣资成命之书＇。位为太素清虚真人，领小有天王三元四司左保上公，治王屋山，给玉童、玉女三百人，主领宝经。乘虎旅龙辇、金盖琼轮八景飞舆，仗九色之节，出入上清，受事太素，宴寝太极也。上清经 志至是上天七传降世矣。
　　嗣上清第一代太师
　　上清道主南极紫真后圣上保太微玉晨圣后，领南岳上真司命高元神照紫虚至道元君，姓魏讳华存，字贤安，任城人，晋司徒舒之女，魏齐王嘉平三年辛未岁生。天才卓异，玄标挺拔#4，一少读老庄书，服胡麻散、狭苓丸，常欲闲居别处。年二十四，父母强令适南阳刘文#5幼彦、生二子璞、遐。幼彦为汲郡修武县令，子息粗立，乃斋居别室，反修初服。以太康九年戊申岁十二月十六日，夜半，感太极真人、青童道君、搏桑旸谷王景林真人，清虚真人来降，谓元君日：闻子密纬真气，太帝君劫我喂子神真之道。遂出太上宝文《八素隐书》《大洞真经》《高仙羽玄》等书三十一卷，手授元君日：此书昔授之西城总真君i.，今以付子。且语以存思指归行事口诀，乃去。元君时年三十七。后幼彦没，长子璞为齐司空，司马，次子遐为陶太尉从事、中郎安城太守，元君在世八十三年。咸和九年甲午，清虚青童君再降，与灵药两剂，使顿服之，克期会阳洛宫。七日夜半，太乙遣飕车来迎，元君用藏景之道托形神剑而化，往阳洛山。明日，青童君、太极四真人。清虚王君、凡四十七真人降教元君於隐洞云台，众真各标至训三日而去。元君研诵玉书积十六年，颜如少女。於是西王母，南极元君来迎升，晨诣上清官。玉阙玉晨大道君，太微天帝、金阙后圣君各令使者致命，．授以玉札金文，位为紫虚元君，领南岳上真司命，秩比仙公，使治天台大霍山洞台之中，主下教学仙者，且宴会于清虚之宫。次，司命神仙请隶属南岳，迎官并至，诸真乃与元君俱诣天台霍山洞台，便道过句曲金坛，茅叔申宴会二日二夕，乃共适霍山矣。璞后仕至侍中，蒙使传法于司徒琅琊王舍人杨君。以兴宁三年乙丑六月二十三日，元君与众真降杨君家，自是屡降句曲，多从青童清虚三茅君，游真喂非一华阳之传始此。宋元佑，进封高元神照紫虚至道元君。大元泰定，国子司业虞集撰四十五宗师赞，其赞日：
　　仰瞻紫虚，巍乎祝融。飞霞成章，流响振空。日朗月辉，玉质金容。上承诸天，启我仙宗。
　　嗣上清第二代玄师
　　上清真人金阙上保检仙司命东华道君洞灵显化至德真君，姓杨讳羲，字羲和，本昊郡人，徙家句容，晋咸和五年庚寅岁九月生。幼而通灵，美姿容，善言笑，工书画，与王右军并名海内。许先生迈（长史穆）年并悬殊，而早结神明之交。简文帝为琅琊王，进位丞相，用长史荐为公府舍人，及帝即位，乃不求迁，叔高蹈遗荣，精思致感。永和五年，受中黄子制虎豹法。六年，从魏夫人长子刘璞传灵宝五符，时年二十一。兴宁三年六月，感紫虚元君、紫微夫人、九华真妃降于家，讲哑要道。自是清虚清灵凡四十七真人数来降，或降长史山应，所传经诰，多转使 志示许君父子至是，遂为许君传经之师。九华安妃应运为俪，尝告之日：明君夷质虚闲，秘构玉朗，兰渊高流，清响金宫，所谓珍宝藏奇，幽真内焕。必三事大夫，侍晨帝躬，高佐四辅，承制圣君，理生断死，赏罚鬼神，摄命千灵，封山召云，察阴阳之气，为昊越司命之君。将乘龙驾云，白日升天。君若不耐风火之烟，欲抱真形於幽林者，且可寻剑解之道，作告终之卫乎？西城王君又教服日月之华法。简文帝从而师之，以太元十一年丙戌岁解驾，年五十七。赞日：
　　夷质虚闲，灵俦感玄。金官流韵，玉树浮烟。众真会言，太帝锡召。手传道书，笔精墨妙。
　　嗣上清第三代真师
