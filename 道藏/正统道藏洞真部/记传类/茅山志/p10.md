<!-- { "loadSidebar": true } -->
　　茅山志卷之五竟
　　茅山志卷之六
　　上清嗣宗师刘大彬造
　　括神区篇
　　句曲山《太元真人内传》日：江水之东，金陵之左右，问有小泽，泽东有句曲之山。此山洞虚内观内有灵府，洞庭四开，穴岫长连，古人谓为金坛之虚台，天后之便阙，清虚之东窗，林屋之隔杳。众洞相通，阴路所适，七涂九源，四方交达，真洞仙馆也。山形似已字，故以句曲为号焉，隐居六小泽，即今赤山湖，从江来，直对望此山。又日句曲山。源曲而有所容，故号为句容里。周时名其源泽为曲水之穴，秦时名为句金之坛，以洞天内有金坛百丈，因以致名也。外又有积金山，亦因积金为坛号矣。汉有三茅君来治其上，时父老又转名茅君之山。三君往，乘白鹄，各集山之三处。时人互有见者，是以发於歌谣，乃复因鹄集之处分为大茅君、中茅君小茅君三山焉。统而言之，尽是句曲之一山耳。《隐居》云：句曲从山岭分界，西及北属句容，东及南属延陵。山去石头江水步道一百五六十里。句容，延陵，唐并属润州，宋分句容属江宁府，熙宁中废。延陵山东及南今属钱江金坛县。
　　华阳洞天《太元内传》日：大天之内，有地中之洞天三十六所，其第八是句曲山之洞。周回一百五十里，名日金坛华阳之天，洞虚四郭，上下皆石也。上平处在土下，正当十三四里而出地上耳。东西四十五里，南北三十五里，正方平，其内空虚之处一百七十丈，下境犹有原阜拢偃，上盖正平也。其内有阴晖夜光日精之根照此，空内明并日月矣，阴晖主夜，日精主昼，形如日月之圆，飞在空玄之中。句曲之洞宫有五门，虚空之内皆有石阶曲出以承门口仙人卒行出入者，即若外之道路也。日月之光既自不异，草木水泽又与外无别。飞乌交横风云蓊郁，亦不知所以疑之矣。所谓洞天神宫，灵妙无方，不可得而□议，不可得而罔也。句曲洞天，东通林屋，北通岱宗，西通峨媚，南通罗浮。其有小径杂路、阡陌抄会，非一处也。汉建元史左元放既得道，闻此神山，遂来山勤心礼拜，五年许，乃得其门，入洞虚，造阴宫。三君授以神芝三种，元放周旋洞官之内经年？官室结构，方圆整肃，甚惋具也。叹日：不图天下复有如此之异，神灵往来，推校生死，如地上之官府矣。
　　金陵地肺福地，按《洞天福地记》，福地有七十二，地肺福地为第一，即金陵之地是也。金陵之地出於内传，其地水至即浮，故又比之於肺《抱朴内篇》别有地肺山，乃玉溜屿。又商山亦名地肺，今以内传为正保命君受言金陵者，洞虚之膏腴，句曲之地肺也。履之者万万，知之者无一。人又日：金陵者，兵水不能加，灾厉所不犯。《河图中要元篇》第四十四卷云：句金之坛，其问有陵，丘病不往，洪波不登，正此之福地也。《太元内传》曰：句曲山，其问有金陵之地，地方三十七八顷，是金陵之地肺也。土良而井水甘美，居其地必得度世。《河图要元篇》亦曰：乃有地肺，土良水清。句曲之山，金坛之陵，可以度世上升。曲城定录君受言，金陵之土似北郁。及北谷关，土坚实，而宜禾谷，掘其问作井，正似长安凤门外井水味，是清源幽澜洞泉远沾耳。水色白，都不学道，居其土，饮其水，亦令人寿考也。《内传》又日：金陵之左右有决谷溪，源陵之左有山，右有源沃，名柳谷，陵之西有源济，名阳谷。又《名山内经福地志》日：伏龙之地，在柳谷之西，金坛之右可以高栖。《孔子福地记》日：冈山之问，有伏龙之乡，可以避水、辟病长生，本所以名冈者，亦金陵之质也。是以百代百易，非复本名，良可叹也。右弼王真人受言，越桐梧之金庭、昊句曲之金陵，养真之福境，成神之灵墟也。五倍尧水东海倾，人尽病死武安兵。其如矛何由我带，近洞台之幽门，恃此而仿佯耳。
　　山
　　大茅山，在元符官南，独高处是司命君白鹄所集处。定录君受言，大茅山有玄帝时铜鼎，鼎可容四五斛许，偃刻甚精好，在山独高处，入土八尺许，上有盘石掩鼎上，玄帝时命东海神埋藏於此。又言，玄帝者，昔轩辕子昌意聚蜀山之女，生高阳，德号颛项，父居若水之乡，项身陶七河之津，是为玄帝也。山顶常现神光，谓之丹光，一日天灯。旧有石坛、石屋、今为殿宇，祀三茅君古石像。岁以三月十八日、十二月二日为司命游盼之会，四方之人来山礼觐，盛作灵宝斋事，今古弗渝也。
　　中茅山，在积金山北，长岭独高处。定录君受言，中茅玄岭上，司命君埋西胡玉门丹砂於此，深二丈许，堵上四面有盘石镇其上。其山左右当泉水下流，皆小赤色，饮之益人。山下左右有小平处，可堪静舍。今三阳百姓问得长寿者，谓朱阳、太阳、北阳三村也。
　　小茅山，在中茅北。《太元内传》日：王莽地皇三年七月戊申，遣使者章邕斋黄金、白玉、铜锺五枚赠於句曲三仙君。光武建武七年三月丁巳，遣使者昊伦斋黄金玉帛献三仙君。
　　积金山，元符宫之阴，定录君受言，大茅后、中茅前相连长阿，中有连石，古时名积金山。其处宜人住，可索有水处为屋室静舍，乃佳快。可合丹以修上道，隐居日此即隐居，今所住处，东面一横垄纯是石，石形甚瓖奇，多穿穴。西南有大石壁耸而坼开，内有洞，入数丈渐狭小，不复容人，乃飕飕而有风。
　　金菌山，积金东凹独小山，是定录君喂言句曲支山，有名菌山。此山至佳，隐居日：今人不复知有菌山者，此山形当如菌孤立，亦或是仓困之困，形如困也。按大茅后长阿、积金东，凹地有一山子独秀，如博山炉，又近积金，正此是矣。＇
　　华姥山，在崇禧宫南。昔女仙人孙寒华修道於此，有庙久废。此山夜中多见光景，或以为丹芝灵气，居人常望见之。
　　丁公山，崇禧宫之阴。相传汉初丁令威仙举其上，不知辽东，何得远来此山？岂道成分身，任意之所至也？
　　丁山在拱辰峪东。
　　虎爪山在丁山西。
　　雷平山，在雷平池上，定录君受言。许长史今所营屋宅，对东面有小山名雷平山，周时有雷氏养龙来此。
　　郁冈山，在小茅东北，一名大横山。林木蔽翳，望之郁然，故名。定录君受言，雷平山之东俗人呼为大横山，其实名为郁冈山也。《名山记》所谓冈山是矣。昔李明於此合神丹而升玄。洲水边，今犹有处所，其地古名炼丹院。
　　方隅山《真诰》云，雷平山之东北，良常山之东南，其问有燕口三小山相隅，名方隅山。古人曾合九鼎丹於此，幽人在世时心尝乐居焉，今常游此。《隐居》日：前云，李明合丹，即此是矣。幽人者，许缘去世后，不欲显名，故自称幽人耳。
　　三公山，在燕口洞东南。
　　青山，在郁冈东，其西一山名西青山。
　　麻姑山，在郁冈西。
　　衔珠山，在雷平南。《玉匮记》云，俗呼独女山。
　　独公山，在小茅北。
　　小竹山，在小茅东。
　　良常山，《太元内传》日：茅山北垂洞口一山，名良常山，亦句曲相连，都一名耳。始皇三十七年十月癸丑出游，十一月行至云梦，祠虞舜於九疑，浮江下观，籍柯度梅渚，过丹阳，至钱塘、临浙江，水波恶，乃至西百二十里，从狭中度上会稽，祭夏禹，望于南海，而立石刻颂秦德于会稽山。李斯请书，乃还诸山川，遂登句曲北垂山，埋白璧一双，於是会旱臣，飨从官。始皇叹日：巡狩之乐，莫过山海。自今以往，良为常也。尔乃草臣并称寿，唤日良为常矣。又呜大鼓，击大锺，万声齐唱，洞骇山泽，赞乐告兆，大小咸善，乃改句典北垂日良常之山，良常之意从此而名。又日：良常山西南垂有可住处，是司命君往时别宅处也，亦可合丹。又日：良常东南，又有可住处，其问当累石如宠形，问或有寄生树，树形如曲盖形，此处正好，但恨浅耳，虽尔自足，洞口西北有一地，小危不安，要自足立外舍也。
　　泰望山，在丁角路良常东北，小尖，山上下俱路者是也。始皇亦驻此山，顾望丘阜。
　　龙尾山，大茅一岭直至山东金坛界，宛如外龙。
　　三角山，在华盖峰北。
　　海江山，在庆云洞上。
　　云堆山，在皇甫峪南。
　　仙菲山，《真诰》：姜叔茂种五辛菜以市丹砂。《隐居》日：今呼为韭山，在大茅西，甚多大韭，俗呼石龙山。
　　鳌足山，在仙韭山西。
　　大灵山、小灵山，并在鳌足山西。
　　竹山，在迭玉峰南。
　　昊山，《隐居》日：自大茅南，复韭山、竹山、昊山、方山，从此迭蟑，达乎昊兴天目诸山矣。
　　方山，《真诰》：大茅之西南有四平山，俗中所谓方山者也。《隐居》云：此山去大茅可二十许里，下有洞穴。
　　峰
　　飕轮峰，大茅东连峰是也。事见《稽古迹篇》。
　　五云峰，积金东南对山。昔三茅君各乘飞云现于峰顶，人民共睹，藩镇上闻。有诏若日：故得卿云焕烂，仙相分明，能均五色之光，褊覆三茅之顶。时许长史在都，常向方遥礼，每云：遥瞻三秀，冥运一心，故得感通，高真用意也。．
　　道祖峰，在积金之阴。
　　迭玉峰，在大茅东。
　　华盖峰，在迭玉东。
　　白云峰，在中茅西。
　　抱朴峰，大茅北连峰是也。
　　长隐冈，一名伏龙冈。《隐居》曰：冈在郭真人池南岸，一垄长缓而隐蟑，故名。此冈上纯是细石，非可居，唯近东南取长史宅至雷平问，甚有可住处。义兴蒋负刍等并立日舍於冈下。近长史宅四五里。
　　梧枝垄，在华阳南洞。
　　桃华崎，在小茅北，林壑幽邃，春时花卉纷敷，不异武陵源也。
　　拱辰峪，一名拱辰寨，在中茅东北。刘先生际遇元符宫为建宫，仍敕江宁兵士二百人以充巡逻、洒扫，因立寨峪中，详具宋史。
　　皇甫峪，在三角山。
　　植子峪，在三角山北。
　　黑虎谷，在中茅、小茅问长阿之西。
　　洞
　　真人曰：天无谓之空，山无谓之洞，人无谓之房，山腹中空虚谓洞庭，人头中空虚谓洞房，是以真人处天、处山、处人，所谓出入无问。盖天地之有山洞，犹人身之有脸穴，神气之所行焉。《太元内传》日：句曲之洞宫有五门：南两便门，东西便门，北大便门，合五门也。《隐居》云：今山南大洞即是南面之西便门，东门似在梧枝垄中，北良常洞即是北大便门，而东西并未显。定录君受言：东便门在中茅东小阿口，则西便门应在，今呼作石坟处也。
　　华阳南洞，在大茅山下相枝垄中。唐越州刺中裴肃，字中明，造松子石案，用以朝真。
