<!-- { "loadSidebar": true } -->
　　洞清馆主，兰陵车灵晚。
　　兴齐馆主，曲阿陈师度。
　　齐乡馆主，曲阿刘僧明。
　　方玄馆主，湖孰戴令待。
　　正范馆主，晋陵王希弟。
　　降真馆主，延陵陈耀云。
　　林屋馆主，刻县杨超远。
　　帝乡馆主，兰陵鞠遂。
　　龙安馆主、延陵陈恬。
　　清玄馆主女官，延陵潘令翘。
　　宗灵馆主女官，延陵王明珠。
　　昭台馆主女官，晋陵钱密妃。
　　处静馆主女官，昊郡刘妙云。
　　万桩馆主女官，延陵王玉盈。
　　仁静馆主女官，丹阳杨争音。
　　梵明馆主女官，溧阳万妙妃。
　　宝梵馆主女官，溧阳万妙娥。
　　天师十世孙女，张子台。
　　天师十世孙女，张季妃。
　　太素精舍女官，曲阿张妙容。
　　上明精舍女官，晋陵薛要罗。
　　太丈精舍女官，丹阳汤明辉。
　　腾胜精舍女官，彭城韩霜妃。
　　郁单精舍女官，延陵朱灵妃。
　　妙寂精舍女官，延陵潘妙向。
　　寻真精舍女官，延陵唐僧妃。
　　宗标精舍女官，曲阿陈僧淑。
　　永福精舍女官，延陵间丘灵桂。
　　服食道士女官，暨阳徐灵翠。
　　招真道士，句容严浩耀。
　　凤毫道士，兰陵桓方开。
　　山居道士，句容张法真。
　　三洞法师，曲阿殷灵养。
　　三洞法师，永世於玄明。
　　二洞法师，鲁郡周显明。
　　宗元逻主，昊郡陆僧回。
　　神州邑主，法身薄九真。
　　建真邑主，法身韩休明。
　　朝宦法身，延陵曹玄明。
　　治令法身，彭城郑休之。
　　治丞法身，山阴董道盖。
　　桐梧先生王轨，字洪范，一字道模，琅琊临沂人也。曾祖筠，梁散骑常侍。祖钴，简文太子洗马。父瑜，陈着作佐郎。先生年二十事王法主，为巾瓶弟子，积十六年。从法主际遇隋唐二代。初，大业十一年，奉诏河南二十四郡博访异人。贞观问，奉劫改建华阳观。乾封二年十一月朔#4旦顾谓门人日：吾昨梦三羽人执简，告日：华阳天宫用师为神仙万人主者，兼知校领省官，请当行矣。吾昔在桐梧山，已感斯梦，须应此召。至八日，沐浴易衣冠，九日，端简而化。年八十八，葬雷平山陶真人墓右。
　　王昱，有术解，居洛阳青萝山，乡里见之已数百岁，常有少容。开元中，征至京师，玄宗见其童颜翼发，颇加恩礼。时玄宗於茅山得杨、许众真及陶贞白所写上清诸经、真迹。其经阙文十三纸，使昱责玺书信币诣紫阳观，玄静先生补书之。若日：朕不欲命臣干冒於先生，委卿专往，必冀神仙手笔，今古相续耳。昱到山之日，灵鹤翔呜，玄静书经之时，神人降其室，皆精诚所应也。事见《仙传拾遗》。
　　昊筠，鲁中儒，入嵩山依宗师潘师正为道士，传上清之法，苦心钻仰，乃尽通其术？开元中，南游金陵，访道茅山，久之东，游天台。尤善着述，玄宗闻其名，征之，与语甚悦，令待诏翰林。未几，求还茅山，许之。既而中原大乱，江淮多盗，乃束游会稽天台，与李白、孔巢父诗篇酬和，逍遥泉石，竟终於越中。见《唐书本传》。
　　崔希真，客锺陵，舍于郡西，善鼓琴，工绘事兼好修炼之卫。大历二年十月朔，夜大雪，希真晨启门，见一老人衣蓑戴笠避雪门下，崔异之，延入，脱去蓑笠，神色、毛骨非常，益敬之，问日：家有大麦缅，聊以充饥，公能食乎？老父日：大麦受四时气，谷之善者也，沃以豉汁，弥佳。崔命家人具，问又献松花酒，老父曰：花涩无，野人有物，能令其醇美。乃探怀中丸药，色黄而坚，以石叩之，置少许酒中，甘香顿异，仍以余药遗希真。崔入宅，隙窗窥之，见老父於帏喔前所侦画素，上如有所图，瞬息而罢。崔出，已失老父，遂践雪迩逐之，数里至江，入芦洲中，见一大舫，舫中数人状貌皆奇。其人顾笑曰：葛三乃见逼於伊人。回谓崔曰：遵道严师之礼，不必然也。崔拜而谢之，归视喔中，得图焉。有三人、二树、一白鹿、一药岌。其二人盖方外之状，手执玄芝，一似采药者。二树似松相，皆幽岩为风雨所败枯朽之状，根相连属，非常意所及。后拥图并丸药来山诣李舍光天师，天师日：此真人葛洪第三子所画也。李君又日：写神人形状於朽木之下，意若得道者寿过松梧也，其药乃千岁松胶也。事见《原化记》。
　　崔芋处士，隐居茅山。贞元十二年，右谏议大夫韦渠牟荐之，德宗征至阙下，事见唐史。
　　龚道者，逸其名，居东海蓬莱观，服食十余年，唐咸通中，得入华阳洞，大有灵异。
　　茅山志卷之十五竟
　　#1於：原本无，据笪本增。
　　#2十二：笪本作『三』。
　　#3原本『人』后有『云』，据笪本删。
　　#4朔：原本无，据笪本增。
　　茅山志卷之十六
　　上清嗣宗师刘大彬造
　　采真游篇
　　夏侯隐者，不知何许人。唐大中末，来山，常拥布囊、竹杖而已，饮食同常，而独居一室，或露宿坛中、草问、树下。人窥规之，但见云气蓊郁，不见其身。每游三十、五十里，登山渡水而闭目美睡，同行者闻其鼻鼾之声，而步不蹉跌，足#1无蹶碍，至所止即觉，时号睡仙。后不知所终见《仙传拾遗》。
　　周隐遥，字息元。唐宝历崇元圣祖院在南洞者，即赞皇李公德裕供养先生之所。又尝居洞庭苞山，不以昼夜更动息，不以寒暑易纤厚，不食而甚力，虽饮而无漏。唐令狐楚为之记。《仙传拾遗》亦有传。
　　张绍英，丹阳人。自为道士，不入城府。仁宗思接方外之论，先生与友朱自英观妙宗师也。偕应韶，朱既治行，先生辞以疾。明年，丞相丁谓、王钦若，同奏于上，再召。后二年使车再至，俱称疾不起。遣中贵人任珪责诰于山，赐号明真先生，仍劝所居庵为天圣观。年七十五，一日清旦沐浴更衣，升坛拜
　　于四方、上下肩户而坐，弟子异之，启户已蜕化矣。
　　王荃，字子真，岐下平阳人。父锡殿中丞，母司马氏，兄弟皆从科举，荃独学道。因郊行，憩瓜圃问，有厘妇从乞瓜，视其乳齐於腹，异之，遗以瓜，妇食之，以其余啖荃。荃食之，妇喜日：可教矣，吾萧三娘也，神仙海蟾子居此，发阁旦与俱见，遂授丹诀。自尔奉三清尊像，朝夕礼谒，诵《黄庭经》，累月不出户。后远游名山，西至成都，富郑公慕之，馆於门下八年。丞相吕公尤敬之，近臣欲举种放故事，以谏议大夫起之，宰相以荃无为人意，乃止。元丰中，复举于朝，赐号冲照处士。族弟柄守台州，欲往台，未至而柄卒，因来山从刘先生受上清经录。传度之夕，雷起中茅峰上，便门忽开，仙乐闻於空中。一日昼寝，梦二天人引入便门，至洞官，见茅君告日：已劫汝司命府丞，赐以金尺。乃觉，遂预言逝日，投山下道民葛冲家端坐而蜕，年六十一。荃清修骨立，所食才如婴儿，通夕燕坐，冠带不去体，老更起居轻利。张舜民调碑文，冠剑藏于凤翔。
　　汤用明，字晦之，锺陵道士也。神锋凌迈，通经博物，专内炼坐忘之学。元佑初，年方壮，闻刘先生之道，不远千里参受经法，与卢必强、汤道原、冯悦道、鲍炼师、王景山数人为友。刘先生被召，欲师与道原偕行，俱辞不往。结庵金菌山，高居洞之侧，不交外物，衣弊履穿，无愧人之色。大观初，无疾化去。
　　冯太申，字悦道，池州人。为道士，结友十人来居山，会连岁歉，九人去，独太申艺蕾不给，终守初志，居祠宇久，为道俗所归。有卢先生者，建观璨山，未成，闻召而解去，其徒积道数千缙，不敢归，请太申主其观。斋施所入，尽偿之，复还祠宇，旋化于山舍。弟子邵次山、葛真一皆恬漠自守，人敬爱之。
　　陈希微，字彦真，姑苏人，先名伯雄。父之才，朝奉郎监江宁府粮料院。元佑中，伯雄得复连疾，已困，诣刘先生乞符水治之，疾良愈。妻门下侍郎薛昂夫人之妹，会先卒，遂山居为道士，改名希微，筑室柳济泉上。徽宗闻其名，累召不起，乃劝所居为抱元观，赐号洞微法师。宣和中为人拜章，诘日一解去。
　　黄澄，毗陵人，隶业丹阳之仙台观。崇宁初，有劝，改玉晨观为崇宁万寿宫，先生充住持。未几，徽宗玺书召，赴阙，劫差住持金山神霄万寿宫。累授太素大夫、冲素静一先生，领玉堂高士左右街都道录兼管教门公事，食实封一千二百户，赐紫金方符。请老还山，告逝於玉晨所建束庵。初，三山经录，龙虎、正一、阁皂、灵宝、茅山大洞，各嗣其本宗，先生请混一之。今龙虎阁皂之传、上清毕法盖始於此。
　　杨希真，字元道。世为仪真米商，积阴德。元道生建中靖国元年，六岁始能言，稍长，知敬事四圣真君像。一夕，梦神人告日：吾为北方天辅上帅，悯子葱志，一反子尸浊，期於华阳仙府，与子换骨，当授以神书。君自是数通冥感，若有心疾，狂走，失所在。宣和二年庚子岁，入华阳洞不返。明年自洞出，比还，乡邻皆讶之。君日：我昔实非狂颠，为求法耳。今得真哑童初大法，可以度世矣。徽宗索异人，进上九灵玉婴神变等经及灵虚秘旨，劫黄冕校定录，付道藏，特授丹台郎、冲和妙一法师，视朝请大夫。年二十四尸解，越三日，复起，手书辞谢门状，投笔坐逝，甲辰三月十七日也。童初之法遂显于世，门人承务郎沈育作《杨真人传》。
　　沈若济，字子舟。远祖当昊越钱氏时为谋主，遂为钱唐人，宗族盛大。师年十许岁，便不乐尘埃中事，诣本郡元真观出家。元佑庚午，试经为道士，年始十三。取道藏书读，旁采外书，与其学之同者参焉，上下贯穿，无不该洽，尤长於医。游山，客崇禧观。政和末，延康殿学士。王公汉之因论内外丹，有契，载与俱归。公帅建康，乃茸山中洞阳馆以处，师俾炼大药，且广施药，以已四方疾者。徽宗再召，强起馆於龙德宫，数月，赐号洞元大师，命之道官，辞以疾，赐金方符，送还山。绍兴初，服丹尸解，年六十二。
　　汤友成，字道原，桐川人。兄景仁，登进士第。熙宁丙辰岁，与弟友直同试经为道士。友成事徐神翁於泰州。翁天机深妙，不与物接，唯时与友成语。居岁余，因获二鼠，闭盎中，欲纵之，发视而鼠已死，翁咄咄有所尤，不复顾之，遂辞翁。翁遣诣刘先生受经法，与友直修鹤庙居。王公汉之邀治丹炉，又从王谪居濠梁，王得还，复归鹤庙。宣和召索异人，友成兄弟晦边山庐，恒恐人知。建炎盗起，友直逃入深岩不返，友成居山五十余载。自濠建州还，不复出门。绍兴癸亥，预言去世日，其年六月五日汲寒水沐浴，问日早晏，正午而逝，年八十四。
