<!-- { "loadSidebar": true } -->
　　大司命君姓茅，讳盈，字叔申，咸阳南关人也。姬冑分根氏族於茅，积德累仁，祚流百氏。高祖讳蒙，字初成，一字本初，深识玄远，察览兴亡，知周之衰，不仕诸侯，乃师於北郭北阿鬼谷先生，长往华山，道成以秦始皇三十年九月庚子，乘龙白日升天。时邑童谣歌日：神仙得者茅初成，驾龙上升入太清。时下玄洲戏赤城，继世而往在我盈。帝若学之腊嘉平。始皇闻之，询诸父老，具封日：此仙人之谣，劝帝求长生之卫。於是始皇听然有寻仙之志，因改腊日嘉平。曾祖偃，字泰能，蒙之第四子，仕秦昭王，为舍人，迁车骑校尉长平恭侯。祖讳宪，字世伦，仕庄襄王，为广信侯。始皇即位，以为德信侯。生六子，并知名於时。其第六子讳祚，字彦英，不仕不学，志慕农桑，生三子，长即大司命君也，次子讳固，字季伟，第三子讳衷，字思和。司命君生于汉景帝中元五年丙申岁，二弟於戊戌。庚子岁。三君少禀异操，天才颖悟，娇志萧抗，独味清虚。尝谓二弟日：世务纷错，履冰脸职，当慕高祖之逸举，唯愿肥遁之利贞耳。年十八，弃家辞亲入恒山中，读《道德经》《周易传》，采木服饵，潜景绝崖，积六年。精思诚感，梦见太玄玉女把玉札而携之日：西城有王君，得真道，可为师，君子奚不往寻而受教乎？明晨觉悟，径造西城，心斋三月，沐浴向新，卒见王君驾神虎之饼，控辔神岭，翱翔绣岩。於是投躯越阻，归命道真，不觉而至君所，王君默使卫官见摄，将还玉宫洞台之中。良久引进，叩头顿首，求乞长生，匐匍肘行，重陈无已。王君顾谓左右日：形景空苦，似有志矣。乃得接引诱问，戒以勿息，遂留洞宫。执巾履之役者十七年，王君见君谨密，稍使主领衣书图录。复三年，命驾，造白玉龟山，因担君同诣王母於青琳宫。母曰：总真挟肉人以登灵台，不亦劳乎？王君笑而不答，目君再拜，请乞奇要，乃叩头自陈日：盈小丑贱，生枯骨之余，敢以不肖之躯慕龙凤之年．’朝菌之质求积朔之期，虽仰远流，莫之能济。常恐一旦死於钻访之难，取笑於世俗之夫。遭遇王君，一反盈丹苦，粗受冶身之术，岂图今日一睹圣姿？恍惚大象，如沦神梦，救生护死，归之乞丐，愿赐长生之要，暂悟行尸之身。母日：子心至到哉。吾昔师元始天王搏桑大帝，君遗我要言，所谓玉佩金当之道、太极玄真之经，实天人之殊珍，上帝之奇秘。汝今日愿闻之耶？言毕，劫王君解释玄真之经，自敷玉佩金当之文。复向说元始天王大帝君，言是太霄二景隐书又有阴阳二景，内真符与本文相随。太上法，惟令受诸司命。子玉札玄挺，素书上清，当为上卿之君、司命之任，此道后当别付於子也。然不先闻明堂玄真之道，亦未由得太霄隐书。玄真之道，是食日月之法，炼五神之卫耳，非总真弟子，不教司命之挺，不传受命。言讫，王君与君还西城，依承真诀，按而行之。三年，目有神光，面生玉泽。王君赐九转还丹一剂、神方一首，立坛结誓，不许宣泄，乃使君归，仍告之曰：子道已成，后百年求我於南岳，授子仙任於昊越矣。君既辞师，带索混迩，不娇於世，自说入怛山北谷学儒俗之业。时年四十九，君父母尚存，父见怒曰：为子不孝，不亲供养，游走四方，吾当喻汝为不生之子。欲杖罚之，君长跪谢日：盈受命，应当得道，道法遁世。事不两济，虽违远供养，无旦夕之益，能使家门平安，父母老寿。盈已受圣师符录见营助者，天丁之兵不可打击，恐三官考察，非小故也。父意未释，亦欲验君情状，示众不惑，於是举杖向君，杖即摧折，段段飞扬，穿柱陷壁。父悟不凡，乃止君日：所启正虑如此，邂逅中人即有所伤耳。父又日：子言得道，能起死人否？封日：人有天禄终及，积恶罪重者不可更生，其横受夭折，则可令起。君乃召社公，父闻，在中庭问社公日：此村中已死者，谁可召还？社公答云：某甲李乙。君日：速约敕所关，由使发遣之，须事了诣来白状。至日入后，社公来白事，某甲李乙事已决了，便可发出。遂告死者家人掘地发棺，死人气息但不能语，举而出之，三日能坐语言，了了如是。发数人冢，皆遂生活，更数十岁乃复死耳，远近咸称为神明之君。后日，贵盛诸侯互有所请，君拥闭神关，塞妙杜验，告之曰：我昔学道，精思深山，山灵附我，因协以驱使之耳，非己自达其神，能死生於万物也。或迫之不已，君亦佯自笃病，以至於始矣。渊池括囊，变适无沦。时人虽奇其有道，亦不能测其有为也。后十余年，君父母寿考而终，居丧尽礼，停家凡五十三年。仲弟即定录君，汉景帝时察孝廉，元朔元年举贤良，拜五官郎，正和二年转太子太傅，元凤元年，拜破胡校尉武威太守。季弟即保命君，少以节行着名，隐华阴山，武帝建元三年举方正不就，徙梁国，为孝王上宾，宣帝地节二年，迁洛阳令，转拜西城校尉上郡太守。元帝即位，拜五更大夫，转西河太守，仲弟时为执金吾，并当之官，乡里父老少长祖送者数百人。君亦在坐对宾日：吾虽不作二千石卿相，亦当有神灵之职。天帝见选补束岳上卿震林司命君，总统昊越死生之籍，领拔学道，试校旱仙，此亦上真宗师神宫之要位也。来年四月三日，当升举。诸君能来顾如今日否？若见省者，亦不须有所损费，吾自当有以相供待也。众宾皆相然。至期，君门前数顷地忽自平，治青缣帐屋，屋下铺白毡数重，容数百人坐。远近相语，此家得道当去。小大并集，来者塞道，客乃数倍於送弟时。但见金盘玉杯、奇肴珍果自至人前，光景翕赫，不可名状。丝竹金石，声动天地、芳香之气，达于数里。饮食随益，六百余人莫不醉饱。明日，迎官来至，君乃与家辞，次语宗族子弟日：夫真仙道隐，贵在边翳，不应表光曲饰、动耀视听。吾所以不得默遁藏景、潜举空同者，盖欲以此道诱劝二弟之追慕也，亦何但固、衷之反迷耶？天下有心者，尽当注向神仙之冀获耳。季伟、思和虽见事，晚必能自悔，释官委禄来寻於我。我今此去，权停江水之束、句曲之山，此山内有灵府，众洞相通，穴岫长连，真洞仙馆也。昔与圣师期，宜先於此以自清励，恭伺天命，然后镇彼大霍，居于赤城矣。言毕周辞，即登羽车，参驾龙虎，浮空而去。东行十余里，忽然不见。时元帝初元五年丁丑，君年一百二岁矣。遂过江暂治句曲，内游洞官、推拔真仙外，立茅舍於山之北，即今下泊官是。领统地官属籍，关决生死。黑虎驯卫，白鹄交往，灵着江左，道惠百邑，昊越之境竞为臣仆，邦人因改名此山为茅君山。二弟在官，闻兄白日神仙着於民口，始信仙化可学，神灵可致，然后明松乔不虚，鼎湖有实耳。於是各弃官还家，以日仄之年修糟粕遗事，未有补益，乃相谓日：家兄得道，非他人也，何不往从，亲禀口诀而乃按云云，方书以规度世乎？纵往而不达终，不使吾等死於非所。遂以元帝永元五年壬午三月六日度江，求兄於束山相见，悲听流涕。君告二弟日：悟何晚矣？二弟谢日：固衷顽下，不达道德，流湎风尘，希世臭味，垂缨汉朝。阖门完全，位至守相，享年寿考，皆兄神佑覆护之恩。蒙荫以来，日用不觉，一旦失兄，若无天地。人非金石，命当有尽，年已朽仄，常虑奄忽，呼吸寄生，不朝则夕。昔日归家，修兄遗事，不受真诀，未获其效。越江来侍，规禀训诲，愿赐长生，济弟无死。君日：卿已老矣，难可补复。纵得真诀，适可成地上仙耳。上清升霄大术，非老夫所学於是教。二弟服青芽始生咽气液之道，亦停年不死之法也。后语季伟日：卿宜服黄帝四扇散，我昔受之於高丘先生，今以相传耳。又语思和日：卿宜服王母回童散，思和体中损少於季伟，故宜服此，以填精补脑耳。夫此二方，皆妙法也。二弟具受教劝，乃服药咽气，勤精静思，又施行诸为生生之戒慎者，如是十八年，色如处子。君曰：药已行矣。乃受以上道，使存明堂玄真之气，以摄运生精，理和魂神。三年之中，神光始现。君又各赐九转还丹一剂，神方一首，仙道成矣。君乃启王君，自陈二弟蒙天恩济度，得为地仙。仙法，要当佩录受策，带真极之符，然后书署处官，掌领所司，乞愿推恩，平其覆盖。王君日：子少学道德，勤心不懈。吾悯汝至志，是以相成，坚心关奏，为子保举之主，太上垂许，赐命神仙。二弟赖卿荫佑，享年富贵，骄淫败气，止存视息，年出一百，非复学道时也。得神散、灵方，变化久视足矣，诅宜便受职署，为地上之仙位乎？且旷古以来，兄弟俱仙亦为少矣。然子高祖得道，仁加万物，积德所及，乃锺子身。慈心仁和，每修阴功，诚可愍也。子屡请乞二弟仙官之职，今重赐玄水玉液丹，可使长斋而服之。慎他宣示，别宜关启太帝，而保效之信，子当自将以来。于时二弟虽内通神灵，外摄六丁，至於天真大神，如王君之俦，犹未肯降见，明高卑不伦矣。君使二弟清斋服药食芝毕，复相与心斋三月。诣青童方诸宫，书名金简，次诣西城洞官，朝见总真上宰，南诣衡山朱台，谒太虚赤真人，归方诸，请地仙三真之策，造赤城，受真变神符，又之罗霍，求华旌绣幡，乃上登九宫诣金阙，受圣君之书，顿首於阙下者三月。圣君乃命九微太真上相王大司命，高晨师青童君，使上诣太上大道君、协晨宫中请朱官使者，下拜固、衷於金阙下。须臾，使者二人及侍从数千人俱。使者手授紫素之书，以付固、衷。紫素策文，二见诰副墨篇。受书讫，君劫二弟辞，还所治，是以季伟有地真上仙定录神君之号，思和有司三官保命仙君之位焉。各依紫素之命封莅所治，神宫上府亦随事而资给於二君矣。大司命君住句曲四十三年，至哀帝元寿二年庚申岁，年一百四十有五。是岁八月十八日己酉，南岳赤真人、西城王君、龟山王母、方诸青童君同造君于山中。时天皇大帝遣逸域宫绣衣使者，授君以神玺，玉章。太微天帝君遣三天左宫直御，赐八龙锦舆、紫羽华衣。太上大道君遣协晨大夫，赐金虎真符、流金之铃。金阙圣君命太极真人使正一上玄玉郎，赐以四节、燕胎、流明神芝，长曜灵飞夜光洞草，使拜而食之。佩玺服衣、正冠北首、带符握铃毕，使者告君日，食太极四节隐芝者，位为真卿。食金阙燕胎玉芝者，位为司命。食束官流明金英，则有司录之任。食长曜灵飞夜光洞草，则当为真伯，兼主总左右御史之任。子今日尽食之矣，寿同天地，位为司命上真东岳卿君，都统昊越之神灵，总帅江左之山元也。言毕，使者各去。须臾，五帝君各乘方面色车，从官来下，衔大帝之命，授君九锡册文，九锡文见诰副墨篇位为司命束卿上真君，文以紫玉为版，黄金刻之。君伏受书署，再拜毕，灵官上真五帝各去。唯师王君、西王母留后，为君大设天厨，王母命诸侍女作乐，复歌玄云之曲曰：大象虽云寥，我把九天户。披云泛八景，鲦忽适下土。空同口玄音，至灵不容冷。大帝□□□，□悟风尘苦，颐神三元中，纳精玉阙下。遂乘万龙桩，落凤盼九野。又曰玄圃遏北台，五城焕嵯峨。启彼无涯津，泛此织女河。仰上升绛庭，下游日窟阿。顾盼八落外，指点九空遐。忽已不觉劳，岂悟少与多。抚墩命众女，空遐忽已和。妙畅自然同，是为玄云歌。灵韶肆天韵，真音辞无邪。歌讫良久，俱诣二君之宫。二君顿首奉迎，北面称小臣之敬。王母告之日：汝道虽成，所闻未足。我当为汝二人有所要以受汝於此矣。须臾，遣侍女郭密香与上元夫人相闻，二君亦不知上元夫人是何神也。云：西龟九灵太真王夫人。敬谢，但不相见，已千余年，天事劳我，致以愆面。茅固、衷道成，适来视之。久不向人问，主客对坐，邑邑不乐。夫人能暂来否？答能屈驾，当停相须，侍女既去，少顷而返。上元夫人亦遣侍女答相闻云：阿环再拜，上问起居，远隔绛河，扰以官事，仰恋光润，情系无遗。密香至承降尊茅固、衷处，闻命之际，登当整驾，先被太帝君劫，使诣希林，枝定三元录，正尔暂往，如是当还，遂便束带，愿暂小留。二君因问王母不审上元夫人为何真也？王母日：三天真皇之母，上元之高真，统领十方玉女之名录也。当二时许，上元夫人生来时，闻云空之中箫鼓之音，龙马之呜也。既至，从官数千人，皆女子，年齐十六七许，形容明逸，多服青绫纹衣，光采耀目。夫人年可十八九，灵仪绝整，服赤霜之袍，披青毛锦裘，头作三角髻，散余发至腰，载九晨耀日之冠，带六出火玉之佩，腰凤文琳华之绶，佩流黄辉精之剑。入室，向王母拜，王母止之，呼与同坐。北向上元夫人设厨，乃不异王母所设。王君劫二君再拜，自陈日：固、衷受性顽鄙，生长浊乱，面墙不启，无闻道真。然贪生畏死，宗奉师元。今日成拔，此乃天愿，唯垂衷告。夫人愍二君之向真，惟灵妙之未启，乃敕侍女宋辟非出《三元流珠丹景》、《道精》、《隐地》、《八术太极绿景》，凡四经，以传于二君。王母复敕侍女李方明出《玉佩金铛》、《太霄隐书》、《洞飞二景内符传》。司命君上元夫人有言於王母日：阿母，隐书之妙，上真内经，封之，金台，佩入太微，乃径输而前卫；文大武却，伏抱关出，登上清则振身瑶房；左遨希林，长招仙公；右栖白山，下盼太空；泛彼天津，则乘云骑龙游此名山，则真人诣房；万神奉卫，山精司迎；动有八景玉舆，静则宴寝金堂。此文妙矣，所谓玉佩金当也。环有《三元流珠丹景》、《道精》《隐地》、《八术太极绿景经》，能返老还少，却白回婴，摧折千魔，驱策百灵，致明月之黄华，得白日之赤精，藏躯翳景，万物化生，出水入火，叱叱幽冥，收束虎豹，呼召六丁，隐沦八地，颠倒五星，久视在身，与天相倾耳。安及太霄隐书，八会之奇文乎？用之眇邈，可以登玉京之宫，纷纷飘飘入流霞之堂，臣五岳之主，坐司命之床，抱凤腴之醴，漱药丹之觞，驾八龙以凌空，御虚落紫云而高浮远翔。於是上元夫人下席起立，左手执四部经，右手执受书盟，仰天向二君祝日：九天浩洞，太上曜灵，神照玄微，清虚朗明。登希者妙，守气者生。至心道臻，寂感真成。役神形辱，安精年荣。石精金光，藏景录形。左右招神，天元策灵。可以步虚，可以沦形。长生久视，与天同明。违盟泄漏，祸必族倾。各宜慎祸，敢告茅生。祝毕，二君拜受灵书，抱之肘腋焉。王母亦下座，手执太霄隐书，复命侍女张灵子把交信之盟，对司命君启手授书，向天而祝日：天高地卑，五岳镇形。元精激气，沧泽玄清。天回九道，六和长平。太霄隐书，玉佩金当，玉景八会，宝洞上章。登行太极，上清瑶房。泄则受考，身获天殃。受者慎之，敢告茅盈。君伏受隐书，宴集受事粗毕，西王母、上元夫人各去，唯王君复留。於是君与二弟央别，而与王君俱之赤城玉洞之府也。道次诸山川有司迎启引者将以千万矣。临去，告二弟日：吾今去，便有局任，不得数相往来，日一夕相见。要当一年，再过来於此山。三月十八日、十二月二日期要吾师及南岳太虚赤真人游盼於二弟之处也。将可记识之有好道者，待我於是日，吾自当料理之，有以相教训於未悟。於是二君留治此山，洞内立官，结构於外，将道着万物，流润苍生，德加乌兽，各获其情，神验祸福，罪恶必明。内法既融，外教坦平。尔乃风雨以时，五禾熟成，疾疠不起，暴害不行，境无灾青，邑无贼兵。时父老认歌日：茅山连金陵，江湖据下流。三神乘白鹄，各治一山头。召雨灌旱稻，陆田亦复柔。妻子咸保室，使我百无忧。白鹄翔青天，何时复来游？三君往，曾各乘白鹄集山之三处，时人互有见者，是以发於歌咏矣。乃复因鹄集之处，分句曲之山为大茅君、中茅君、小茅君三山焉。统而言之，尽是句曲之一山耳，无异名也。父老虽外承茅君仙真之灵佑，而实未睹温颜於膝下。茅君亦港闲洞宫，颐神葆真，忽臭味之交驰，远凡俗以静身，故不复外接众庶耳。唯好道骨挺之子，时得抽引相见。至於泽溉万物，德加兆民，已阴为用也。时人惟此灵德之洋溢，同於天地大神，亦显圣道之无心，因民情而为感矣。遂乃相率，扶老携幼，挈粮壶浆，共起坛积基，立庙观于山中。穷工肆巧，结构连阿。图三君之像於丹青之膀，书神灵之德於能宣之笔。播殖百果，竹梧成林。决利清流於毗陵之元。虎豹卫灾，巨狩备关，素鸿玄乌，翰飞戾天。勇者慑其武，仁者怀其文。农夫感敬於洪泽，万物宗庇於灵信。垂死者必获其生，学道者栖慕于墙岸矣。明帝永平二年，韶劫郡县，修灵山大泽能兴云雨有益百姓者庙，如陈国老子庙、会稽夏禹庙、丹阳句曲茅真人之庙，长沙湘水黄陵二妃、屈原之庙，有是此之比者，皆德遗黎民，道匠万物。或标圣母之高轨，或范圣贤之灵迹。是故象以铭器，庙以期神，皆当因而营护，使守而修之。时邑人通呼此庙为白鹄庙，而实不知司命君早已东之赤城也。昔人有至心好道入庙请命者，或闻二君在帐中与人言语，或见白鹊在帐中。白鹄者，是服九转还丹使能分形之变化也，亦可化作数十白鹄，或可乘之以飞行，而本形故在所止也。二君性好音乐，其有所持念人每入庙者，二君常从方诸官及西城请天妓。天妓来时，皆闻虚空之中有音乐之声来下稍近。既到，管弦歌音，非人世所闻，清一及激洞而不可名。终日乃遣妓，妓去亦复并作，并去渐远，良久乃不闻。夫此之神者，是能变化假景因百姓之心，以顺其情耳。本真定形，故自燕逸洞台，颐光潜辉乎定录。君日：句曲自是司命之别宫，吾人亦不得为洞台之正主也。东卿司命监泰山之众真，总括昊越之万神，可谓道渊德高，折冲旱灵者也。贾玄道、李叔升、言城生、傅道流，并受司命君之要也。玄道，河东人，周威王之末年生。叔升，涿郡人，汉元帝时生。道流，北地人，汉灵帝殿中将军也。城生，昊人，后汉刘圣公时为武当郡尉也。受学至勤，并得真道，后入泰山友子小白阳山中，此所谓地真者也。李翼，字仲甫者，京兆人也。与司命君俱事西城王君，仲甫为入室弟子，司命君为北牖弟子，但仲甫所受业异，恒服水玉，有效，能步斗隐形，昼夜行三纲六纪之法，又作白虎七变，百余岁，转更少壮，与司命君同受还丹一剂，服而归家。仲甫相识人相去五百里，常以张罗为业，当晨张罗获一大乌，视察之，乃是仲甫。语毕别去，言已，复是日还家，在民问二百五十年。汉灵帝时，入西岳去，亦有迎官如司，命君初发时也，受书为西岳副司命，每自叹云：吾受业，少不如茅叔申，此亦吾之命也。仲甫曾以七变神法传左元放，元放修之亦变化万端矣。
