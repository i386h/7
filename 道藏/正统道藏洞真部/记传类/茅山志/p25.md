<!-- { "loadSidebar": true } -->
　　其三尔奉上惟勤，接下以惠，稼穑艰难，备尝劳苦，货殖之宜，允赡粮服，手足胼胝，未获告休，栉风沐雨，於焉尤切。今故责尔苍头一人，厥名多益，可以传代薪水，省息劬剧。
　　其四尔族惟旧绪，身乃邦闻，道虽一贯，事望宜分，今故责尔钢铁如意，可以挥对宾僚，即名立事。
　　其五尔崇教惟善，法无偏执，器服表用，爰寄玩习，今故责尔竿竹锡杖，可以振动三界，精祇惮响。
　　其六尔期诚玄契，遐想灵风，至怀所诣，因心则通，今故责尔香炉一枚，专陆副之，可以腾姻紫阁，昭感上司。
　　其七尔澡形洁藏，肴粮既去，宣导松木，实资芳醋，今故责尔杯盘一具，可以夕抱桂浆，朝承菊露。
　　其八尔敬事经诰，遵尚楷模，翰墨之用於是乎在，今故责尔大砚一面，纸笔副之，可以临文写字，对真喂言，
　　其九尔贞心内固，清行外彰，涤荡纷秽，表裹雪霜，今故责尔蝓石澡灌，手巾为副，可以登斋朝拜，出入盥漱。
　　其十今责尔十事，事准前史，可对扬嘉策，循言求理，无或骄情，以骞斯旨，援笔申怀，敢告处士。
　　梁解真中散大夫贞白先生陶隐居碑铭
　　邵陵王萧纶撰
　　夫夜光结绿，非胱筐之恒珍，逸羽翔鳞，岂园池之近玩？宁期心於远大，盖不知其所以然也。是以颖阳高蹈，洗耳於唐朝，汉阴贞栖，灭迩於周代。盛德流风，有自来矣。应期而耀质者，其在兹乎。先生名弘景，字通明，本冀州平阳人。其先出自帝尧陶唐氏之后，尧治冀州平阳，故因居此。龙马见五色之符，钦明表八采之瑞，光被於天下，允厘於庶职，洪源厦远，系绪绵长。汉兴，於#5舍为高祖右司马。子青翟，位至丞相。后汉末南渡，始居丹阳。七世祖浚，仕昊为镇南将军、刑州刺史。祖隆，宋南中郎参军事。父贞宝，司徒、建安王国侍郎。并立履清约，博涉文史。先生含元精之和气，蓄凌飕之雅姿，兼宣七善，总修九德，行仁蹈义，岳峙渊停，墙仞无以睹，清浊不能测，道风与星汉俱高，胜气与姻霞共远。六岁便解书，能属文，七岁读《孝经》、《论语》、《毛诗》数万言。曼倩幼习坟典，公干少诵诗赋，方之於古，彼有多惭，是以岐疑流声，中黄着颂。有乡人得葛洪《神仙传》，见淮南八公诸仙事，乃叹日：读此书使人有凌云之气。於是寝兴讽诵，晨昏不辍。年二十七岁，为宜都王侍读，总知管记事。膀道求贤，禁林招士，朝难其选咸日得人。阮璃之书记，不足扶衡，孙楚之辞才，何以捧毂，齐代好治宫室，方修苑囿青溪旧馆，更就起筑，仍奏表上颂词，事兼美迈，彼乐职之篇，瑜乎景福之制。帝省览久之，益以为善，除奉朝请。恪居官次，夙夜惟夤，春朝秋请，是谓械朴者也。先生本不希荣，常欲辞退，乃与亲友书日：畴昔之意，不愿处人问。年登四十，毕志山薮。今已三十六矣时不我借，知几其神乎，毋为自苦也。明年遂拜表自解，抽簪束郭之外，解组北山之阿，同稷丘之栖隐，慕留侯之却粒，便具舟橄，永言束迈。朝廷锡问，时贤饯别祖以二疏括兹四隐，超然轻举，异代同符。尔乃杖策遐征，游践名岳，既而到于句容，登於茅岭以此地神仙之官府，灵异之栖托，往而不返，遂卜居焉。先生日：夫子云：隐居以求其志，行义以达其道。吾闻其语，未见其人。今我义达，无复其方，请同求志之业，故自称隐居，亦由稚川之抱朴，士安之玄晏。倚岩栖影，依林遁边，交柯结宇，刻径为门，悬崖对溜，悲昤灌木，深壑峭岭，组织姻霞，枕石漱流，山禽无挠，采药偶从，野兽不乱。逍遥闲旷，放浪丘陵，俗然若丧，确乎难拔。属齐末道丧，天命既否，水国洛谷，地震甲辰，先生静思冥数，预识其兆，於是远近书问一皆杜绝。昔乃闻之夏甫，今则见之先生。我大梁休运应期，受天明命，三辰开朗，四海宁谧。先生奉表称庆，於是信问复通。自天监以来，常有劫旨供给药饵不乏，岁时渥泽深恩，莫之与比。先生七年暂游南岳。兹山也，辟闱风之地轴，若昆陵之天镇，八表旁临，九纯间设，树有琅牙，草生车骑，遗世独往，是用忘归。十一年，有劲遣左右司徒慧明征先生还茅山，别给解宇。轩君之降情天老，汉帝之致礼河上，况於兹日，弗能尚也。养志山河，多历年所，摄生既至，冥祥亦降，猛兽不据，魑魅莫逢，庭无刻棘，远同阙里，阶吐神泉，遥扶疏勒。於是羽人徘徊，仙客上下，鸾凤游集，芝英丰润矣。以大同二年，岁在丙辰，三月壬寅朔，十二日癸丑，告别迁化，春秋八十有一。天子嗟惜，储皇翰悼，有诏称誉，追赠中散大夫，谧日贞白先生，礼也。以其月十四日定于丹阳郡句容县之雷平山，若轩辕之葬衣冠，如子乔之藏剑乌，比於兹日，可得符焉。先生器宇凝深，思议精赡，含章贞吉，不修廉隅。年将中寿，匪瑜於矩，眉目疏朗，仪貌鲜洁，皇忘劝沮，多行德惠。宝惜光景，爱好坟籍，笃志励节，白首弥至。若乃淮南鸿宝之诀、陇西地动之仪、太乙遁甲之书、九章历象之术、幼安银钩之敏、允南风角之妙、太仓素问之方、中散琴操之法，成悉搜求，靡不精诣。爰及羿射、荀棋、苏卜、管筮，一见便晓，皆不用心。张华之博物、马均之巧思、刘向之知微、葛洪之养性，兼此数贤，一人而已。门人桓法阅等慕遥风於维氏，结遗想於乔阳，勒玄碑而相质，腾绛霄而流芳。乃作铭日：
　　留乌表化，弃剑凝神。徘徊紫黑，照耀丹林。厥迩犹在，余风可遵。
　　谁其嗣此，渊哉淑人。高行迈种，盛德日新。朗犹悬镜，郁似贞筠。
　　身以弘道，行不违仁。昔游缨绂，颉顽缙神。厌乎匡救，劳彼问津。
　　亦既解组，乃袭山巾。远寻丘壑，高蹈风尘。情无缅世，隐不隔真。
　　结宇崇岩，贞栖茂草。冰玉留年，精华却老。乃有令闻，荣跻寿考#6。
　　白水过庭，危峰临洞。露缀兰阶，蕾买生桂楝。日斜檐席，花落窗壅。
　　尚平未远，王孙不旋。海桑变易，陵谷贸迁。丰碑有坚，遗芳万年。
　　华阳隐居墓铭碑
　　梁昭明太子撰。
　　维大同二年，龙集景辰，克明三月壬寅朔，十二日癸丑巳时，华阳洞陶先生蝉蜕于茅山朱阳馆。先生讳弘景，字通明，春秋八十有一，屈伸如常#7，颜色不变。有制，赠以中散大夫，镒日贞白先生。遣舍人主书监护丧事，十四日定于雷平之山。若夫真以归空为美，道以无涯为真，不知悦生，大德所以为生，不知恶死，谷神所以不死，妙矣哉，隐显变化，物莫之测，既而岫开析石，天坠玉棺，银书息简，流珠罢鳌，九节丽於中天，千和焚於地下。仙官有得朋之喜，受学振空谷之悲。余昔在粉壤，早逢圯上之术，今篷元良，屡察浮丘之教，握留符而恻怆，思化杖而酸辛。乃为铭日：
　　无名之道，不死为仙。亦有元放，兼称稚川。逃形解化，自昔同然。琦欤夫子，受录归玄。黎传宛吏，书因贾船。虎车煦景，蜕拂凌姻。余花灼烁，春涧潺湲。郁郁茅岭，修修洞天。三仙白鹄，何时复旋？
　　燕洞宫碑
　　邵陵王撰，阙。
　　茅山志卷之二十一竟
　　#1友：笪一本作『宾』。
　　#2轻：原作『经』，据笪本改。
　　#3云：疑为衍文。
　　#4肌：原作『肥』据笪本改。
　　#5於：原本此处为空格，据笪本补。
　　#6荣跻寿考：笪本作『康庄寿考』。
　　#7常：笪本作『怛』。
　　茅山志卷之二十二
　　上清嗣宗师刘大彬造
　　录金石篇
　　唐碑
　　唐国师升真先生王法主真人立
　　观碑
