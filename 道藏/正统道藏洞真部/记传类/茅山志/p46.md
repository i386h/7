<!-- { "loadSidebar": true } -->
　　夫高栖林岭，必先抗青云之志，涵濡玄味，必远寻丹水之源。凡学有传，孰大於道；是以古之学道者以得师为急，为师者以得人为难。而况仙者非有求於人，道者初不假於外，准当爰清爰静、归心归诚，所冀真灵感应耳。信者功德之母，惑者进修之贼，可不慎欤？华阳洞天，自汉三茅君飞升于此，魏晋而降，仙者接武，神君仙人之所主治，云倨霞佩之所游集，盖地上之天宫，人问之仙境。故昔人谓道门华阳犹儒门沬泗，欲以凡言赞叹，弥觉费辞。上清玉虚真人刘君大彬命工传写祖师真像，自紫虚元君凡四十五代，俾孟俯又作小传，附书其后，藏之山中，以贻来叶，俾知传授之绪，希心存目注、无坠玄风。窃惟兹山之灵异、斯道之显杨，皆自贞白真人陶君着书立言，网罗搜访，不遗余力。故茅魏．遐躅，尚获彷佛於无言之表，扬许旧边犹可追想於既逸之余。慨然远怀，神情飞越。嗟乎，安得从陶真人於雷平柳汾之问，执弟子礼，以供笔砚之役乎？庶几考盘硼阿，鉴性泓潭，草衣木食以终余年，志愿毕矣。岂敢觊长生不死神仙轻举耶，延佑七年庚申岁九日，前翰林学士承旨荣禄大夫、知制诰、兼修国史赵孟俯序。
　　茅山志卷之三十三竟
　　#1永：笪本作『久』。
　　#2吁：笪本作『呵』。
　　#3窃：原本作『切』，据笪本改。
　　#4失：原作『夫』，据笪本改。
　　#5冰：原作『水』，据笪本改。
　　
