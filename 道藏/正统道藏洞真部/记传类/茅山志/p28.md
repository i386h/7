<!-- { "loadSidebar": true } -->
　　秘书郎河东柳识撰，大理司直昊郡张从申书，李阳冰篆额。
　　道门华阳，亦儒门沬泗，盖玄化振於此也。白日登晨，有西汉茅氏兄弟；隐景遁化，有束晋许氏一门，，袭明冲用，以阐道风，有梁贞白先生、唐玄静先生。开元中，玄宗礼请尊师而问理化，对日：《道德经》，君王之师也。昔汉文帝行其言，仁寿天下。次问金鼎，对日：道德公也轻举公中，私也时见其私，圣人存教若求生徇欲，则似击风。上悦，因加玄静之号。无何，故以疾辞，东还句曲。先生讳含光，本姓弘，则天讳弘，改为李氏。考孝威，州里号贞#1隐先生，家本醇儒，晋陵人也。夫性与道妙，则真有运无。古之学者，离有得有，不外叹驰景而内观驰心，不远思#2化金而近思化欲。今之学者，多见反是，若乃行於真理，官然观妙，先示正性，发明宗元，则玄静其人也。年十三，辞家奉道，端视清受，慈向蠢动，间室之中，如对君亲，时人见之，情性皆敛。幼工篆隶，或称过父，一闻此议，终身不书。所撰《仙学传记》阙遗备载，又论三玄异同，着《真经》及《本草音义》，而皆精详袂惑，穷理於学，如钟蕴声。其后师事华盖峰司马君，云篆宝书，倾囊传授，既而目之曰：真玉清之客。抱虚无而行功者，与道不穷，托幽阜而灭边者，於德亦浅。承之自远，宜且救人。於是引后学升堂禀玄训也。先生元气不散，瑶图虚映，达灵已久，晦曜为常，动非用开，静非默闭，当吹万之会，若得一之初，应迩可名，常道不可名也，草蒙求我，岂劳言说，孕育至化，虚融一心，心一变至於学，学一变至於道，同淑气自来，得之不见，所以枢衣而进，无有远迩，仰范元和，茂资全性者，若秋芳之依层嗽，夏潦之会通川也。先生忘情於身，而慈於人，祯祥屡应，视同众象，士庶咨询，色授其意。常令章坛闭#3院，醮火择薪，精微诚敬，率皆此类。曩者天书继至，务欲尊崇，公卿祈请，信无虚月，卒使玄门之中，转见真璞，持慈俭之宝，归羲黄之风。至矣哉，我师教也。大历四年冬十一月，顾谓入室弟子韦景昭、孟湛然日：吾将顺化。神气恬然，若坐忘长往，时年八十七。灵云降室，执简如生。据真经，斯乃秉化自由，仙阶深妙者也。门人等以为醴泉之味，饮者始知，我师之道，学久方见，愿叔真宗，以示於后。泰曾游道，敢述玄风。铭日：
　　古有强名，元精希夷，黄帝遗之，先生得之。纵心而往，与一相随。真性所容，太无同规。日行仙路，不语到时。人言万灵，我见常姿。玄宗仰止，征就京师。紫极徒贵，白云不知。遐方后学，来往怡怡。空有多门，真精自持。委顺而去，人焉能窥。玄科秘诀，本有冥期。大历七年八月＋四日建。
　　茅山玄静先生广陵李君碑铭并序
　　金紫光禄大夫行湖州刺史上柱国鲁郡开国公颜真卿撰并书。
　　先生姓李，讳含光，广陵江都人。本姓弘，以孝敬皇帝庙讳改焉。二十一代祖宏#4，江夏太守，避王莽，徙居晋陵，遂为郡人。高祖文疑，陈桂阳王国侍郎。曾祖荣，皇朝雷州司马。祖师宠#5，隐居以求其 志，徙居江都。父孝威，博学好古，雅修彭、聘之道，与天台司马炼师子微为方外友，尤以笃慎着于州里，考行议，谧日正#6隐先生。母琅琊王氏，贤明有德行。先生孩提则有殊异，眸日独取《孝经》如捧读焉。髻卯好静处，习诵坟、典。年十八， 志求道妙，遂师事同邑李先生，游艺数年。神龙初，以清行度为道士，居龙兴观，尤精《老》、《庄》、《周易》之深趣。执丧过哀，口不尝甘旨之味，食惟积麦而已。封植膳羞，皆出其手，号毁骨立，亲族莫不伤之。开元十七年，从司马炼师於王屋山，传授大法灵文金记，一览无遗，综窍古今，该明奥旨。玄宗知先生偏得子微之道，乃诏先生居王屋山阳台观以继之。岁余，请归茅山，纂修经法。频征，皆谢病不出。天宝四载冬，乃命中官责玺书征之。既至，延入禁中，每欲谘禀，必先斋沐。他日请传道法，先生辞以足疾不任科仪者数焉，玄宗知不可强而止。先生尝以茅山灵迹前焉将坠，真经秘录亦多散落，请归修茸。乃特诏於杨、许旧居紫阳以宅之，仍赐绢二百疋、法衣两副、香炉一具、御制诗及叔以饯之。又禁於山侧采捕渔猎，食荤血者不得辄入，公私祈梼，咸绝牲牢。先生以六载秋到山，是岁韶书三至，渥泽频繁，辉映崖谷。初，山中有上清真人许长史、杨君、陶隐居自写经法，历代传宝，时遭丧乱，散逸无遗。先生奉韶搜求，悉备其迹而进上之。先时，玄宗将求大法，请先生为师，竟执谦冲，辞疾而退。洎七载春，玄宗又欲受《三洞真经》，以其春之三月，中官责玺书云：其月十八日，克受经诰。是日於大同殿洁修其事，遂遥礼先生为度师，并赐衣一袭以申师资之礼，因以玄静为先生之嘉号焉。仍诏刻石华阳洞宫以 志之。是岁夏五月，隐居合丹之所，有芝草八十一茎散生松石之问，韶俾先生与中官启告灵仙，缄封表进。夏，又诏以紫阳观侧近二百户，太平、崇元两观各一、百户，并免其官榣，以供香火。秋七月，又征先生。既至，请居道观以养疾。九载春，辞归旧山。其年夏六月，前生芝灵之所又产三百余茎，煌煌秀异，人所莫睹。先生又图而奏之。是岁冬，又征先生，於紫阳别院馆之。十载秋，先生又恳辞告老，御制序诗以饯之。十有一载，先生奉诏与门人韦景昭等於紫阳之束讲冈山别建斋院，立心诚肃。是夜仙坛林问褊生甘露，因以上闻，特诏嘉异。初，隐居先生以《三洞真经》传升玄先生，升玄付体玄先生，体玄付正一先生，正一付先生。自先生距于隐居凡五叶矣，皆总袭妙门大正真法，所以茅山为天下学道之所宗矣。於戏，是非可齐也，物我均焉，生死可忘也，觉梦同焉。如此者，何域心於变化之际哉？先生以大历己酉岁冬十一月十有四日，遁化于紫阳之别院，春秋八十有七。其十二月八日，门人赴丧而至者凡数千人，号奉冠乌，迁定于雷平山之西陲。遗命以松棺、竹杖、木几、水瓶、香奁、香炉置於藏内。门弟子等仰奉嘉猷，克遵俭德。先生识思真淳，业行高古，道穷性命之本，学冠天人之际，所以优游句曲，郁为王者之师出入明庭，特宠肩舆之贵，是以顺风而问，昔称於黄帝，望山而请，今见於玄宗矣。又博览草书，长於撰着。尝以《本草》之#7书，精明药物，事关性命，难用因循，着《音义》两卷。又以老庄《周易》为洁静之书，着《学记》、《义略》各三篇、《内学记》二篇，以续仙家之遗事，皆名实无遗，词旨该博。初，先生幼年颇工篆籀，而隶书尤妙，客或赏之云：贤於其父。因投笔不书。玄宗诏山人王映强请先生楷书上经一十三纸，以补杨、许之阙。先生能於阴阳术数之道，而不以艺业为能，极於转炼服食之事，而不以寿养为极，但冥怀素朴、妙味玄津，非夫博大之至人，孰能尽於此？真卿乾元二年，以升州刺史充浙江西节度，钦承至德，结慕玄微，遂专使致书茅山以抒诚恳。先生特令韦炼师景昭复书，真卿恩眷绸缪，足励超然之 志。然宗师可仰，望紫府而非遥，王事不遑，寄白云而攸远。洎大历六年，真卿罢刺临川，旋舟建业，将宅心小岭，长庇高踪，而转刺昊兴，事乖夙愿。徘徊郡邑，空怀尊道之心，瞻望林峦，永负借山之托。而景昭洎郭闳等，以先生茂烈芳猷，愿铭金石，乃邀道士刘明素求托斯文。真卿与先生门人中林子殷淑、遗名子韦渠牟尝接采真之游，绪闻含一之德，敢强名於巷党，曷足辩於鸿蒙。其词日：
　　抱一混茫，人之纪纲。先生以之，气王神强。乃启玄旨，玄门以彰。乃为帝师，帝道惟康。甘露呈瑞，灵芝发祥。上士云感，高风载扬。鹤返仙庙，云辞帝乡。退归而老，妙识行藏。德本无累，道心有常。皇日形解，孰与坐忘。伐石表墓，勒名传芳。谷变陵迁，厥迩弥光。大历十二年夏五月建，渤海昊崇休镌。
　　华阳三洞景昭大法师碑
　　碑首篆题，旁刻萧史弄玉像。朝识大夫检校国子司业兼御史中丞昊郡开国男陆长源撰。朝议大夫检校尚书兵部郎中兼侍御史上柱国窦众书并篆额。
