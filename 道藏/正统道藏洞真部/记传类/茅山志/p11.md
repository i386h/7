<!-- { "loadSidebar": true } -->
　　茅洞，在元阳观石坛下，即南面之西便门。定录君受言，大茅山有小穴，在南谓之南便门，但精洁斋，心向於司命，又常以二日望山延迎请祝，自然得见吾也。诚之至矣，阴宫何足不观乎？左慈复何人耶？
　　华阳洞，东便门。定录君受言，中茅山东有小穴，才如狗窦，劣容人入耳，愈入愈阔，外以盘石掩塞穴口，故余小穿如杯大，使山灵守卫之。此盘石穴时时开发耳，谓之阴宫之阿门。子勤斋戒寻之，得从此而入，易於良常洞口。良常洞多沙路，曲僻经水处，不大便易，又道路远，不如小阿。穴口直下三四里，便径至阴宫东玄掖门。自非已成仙人，不得其门而入也。
　　华阳西洞，在积金山东岭下《隐居》所谓积金山洞，飕飕有风者是也。累朝金录，投龙简於此，即西便门也。
　　良常洞，华阳北大便门也，是为保命君所治。定录君受言，良常北垂洞口直山岭南行二百步，有秦始皇埋藏白壁一双，上有小盘石在岭上以覆堵处。李斯刻书壁，其文日：始皇圣德，平章山河。巡狩苍川，勒铭素璧。始皇所履山川，皆礼以玉璧，不但句曲而已。洞北石坛，即许真人缘烧香礼拜解化之处。《真诰》所谓北洞告终以此。
　　罗姑洞，在金菌山西，即九疑山女仙人罗郁也。
　　高居洞，与罗姑洞并石限界之。
　　玉柱洞，在华阳西洞南，中积石乳，四面仅容人行。
　　华姥洞，在华姥山，以孙寒华得名。
　　邓都洞，在紫阳观，事见楼观部篇。
　　小青龙洞，在小茅西朱砂泉上。
　　天窗洞，在积金山。
　　碧岩洞，在崇寿观后，洞顶为嵚岂亭，古木危基存焉。
　　女仙洞，在碧岩洞东三十步，穴口下视如普井然，相传任真人女得道变遁于此。
　　梧枝洞，在金牛穴南。昔人探入，闻太湖风涛鼓楫之声。
　　庆云洞，在海江山下。
　　黑虎洞，在华阳南洞九锡碑之左。
　　黄龙洞，在九锡碑之右。
　　南斗洞，在三角山女官妙法庵。
　　海泉洞，在皇甫峪，泉源深不可测。
　　水龙洞，在白云峰下。
　　燕口洞，在方隅山南，有洞室。女仙人钱妙真遁化其中。淳佑五年，巡检使夏侯嘉贞与建隆观道士诣洞投龙简，是夕雷震，洞户开，一厅吏深入，遇道士与来禽一，食之绝粒。
　　方隅洞，在方隅山上。《真诰》方隅洞有二门，其一即燕口洞也，洞名方源馆，南通大茅南之方山，亦有二洞口见於外。
　　夫子洞，在良常对山。孔子未尝入昊，不知何以得名。
　　方台洞，在方山下，有洞室，两口见外，与华阳通号为别宇幽馆，得道者处焉，世人呼为白石洞。
　　青龙洞，在给帧山，去方山十余里。给积山，今人呼为丫头山，在溧阳州界。《隐居》日：有大口见外，昔有人深入，见一大青蛇，因相与呼为青龙洞。其洞弘廓深委，凡迩可至也。
　　华盖岩，在石墨池上。宋末，诏举邑令张埙卜居其前。
　　候仙岩，在碧岩洞东数武。
　　雾豹岩，在碧岩洞下。
　　碧玉岩，在丹谷泉上。
　　众真岩，在茅洞侧。
　　钱真人诵经岩，在燕口洞上。
　　金牛穴，在梧枝洞东，秦时采金，获金牛，为女子所触，遂掷而出，取之不可，逐牛至丁角，地名因日上栏、下栏。又有曰轰牛，牛辑入海，不复睹之也。《舆地志》亦一石。
　　曲水穴，在碧岩下。
　　茅山志卷之六竟
　　茅山志卷之七
　　上清嗣宗师刘大彬造
　　括神区篇
　　水
　　东西楚王涧，旧记崇禧观东二涧是也并华阳西洞三水合流，直至崇禧观前。昔楚威王游憩于上，故名。《隐居》云：隐居今所住之东面一横垄，西南有大石壁，内有洞，外数步便有一涌泉水，冬夏清流，即下解所资。近外洞口又有一涌泉，水势乃驶上者，冬温夏玲，正对逻前小近．o下复有一穴涌泉，特奇，大水大旱未尝增损，色小白而甘美，柔弱灌注无穷，但恨尽在山西，自不得东流耳。按，横垄即洞岭，下解即崇禧观，此水乃楚王涧也。
　　鹤台涧，《隐居》云，度积金垄，东南有一石穴，水东流极好，其处隐障，甚可合丹，正菌山之前，陶塘涧。
　　宜春涧，在中茅东，任真人就东流水合丹，正古洞天绾之前也。
　　九曲涧，支流自大茅左脸而下达于万蒲潭也。
　　大涧，在金菌山东。
　　流杯僩，在雷平山西。
　　碧标涧，在大茅西二里，郭四朝真人尝於其处种棣。
　　白李溪，在小茅北，展上公种白李处。
　　苍龙溪，在良常山西，俗呼玲水涧。
　　喜客泉，在大茅北垂方池，数尺。客至，泉即踊跃津津然，或临以声势，则凝不为动，亦一奇也。一庵事孙寒华香火。
　　益人泉，在大茅东岭上《登真隐诀》云，天市坛左右有泉，皆金玉之津，饮之益人，。故名。
　　玉蝶泉，在飕输峰，西垂，二口贮泉，至冬一冰一温，又名阴阳井。
　　白玉泉
　　灵泉，在积金山上。
　　洞泉，通仙桥一池是也。
　　玉砂泉，在中茅西。司命君埋西胡玉门丹砂於中茅玄岭，泉水饮之益人。
　　朱砂泉，在小茅西。
　　鹿跑泉，大罗源之左，古人精修，仙鹿为发此泉。
　　百丈泉，在拱辰峪。
　　锁饮泉，在大茅南垂，泉作乳色。
　　海眼泉，有二，旧记一在杨尚书山房，泉涌能应潮候，当积金中茅之西，今西园一泉是也。一在石墨池西。
　　丹谷泉，庆云洞之东。昔有道人取水合丹，童子易他水，道人识之，由是得名。
　　田公泉
　　陶公泉在皇甫峪。
　　玉液泉，有二。其一在仙人捧石之北，其泉甘香，微若乳色，能已腹中诸疾，今见其正白，亦呼为白泉。一在三角山玉液庵。
　　抚掌泉，一名冬温泉，在昭明读书台下，闻击掌声，泉涌如沸，方池常湛如也。
　　一勺泉，在昭明读书台后岩上。
　　天池，在大茅顶，神龙所都，大旱不涸。
　　豢龙池，在天圣观，大中祥符问劝取龙子，御制歌送还山。
　　碧玉池，在天圣观碧玉天帝殿前。
　　放生池，在常宁镇东。
　　石墨池，即莒蒲潭。汉费长房学道于此。书符涤砚，涧石悉为墨色，至今用池水合药，有奇验。
　　玉津池，在崇寿观前。
　　周真人池，隐居弟子周子良池，在灵宝院。
　　雷平池
　　郭干塘，在长隐山东数里，村名郭干，乃郭四朝真人外解，有一塘水常满，乡人涸之，辄有雷电。至今请雨有验，每朝真日，异香袭人。定录君受言。四朝往曾使人种植於此地，年年四朝每行，皆过诣此山，以造思和，游看原阜。
　　赤石塘
　　梅家塘，在海眼泉西。
　　陶塘，在雷平山西。
　　护军潭，在丁角路傍许长史之外解。每自外还，先於此沐浴、斋洁，方入山，其精虔如此。
　　白龟潭，在衔珠山前。梁天监中，隐居弟子周子良筑静室朱阳馆，因积茅覆屋，后有残茅，周往敛积，见一白龟，长可六七寸许，身形皮甲，通白如滑石，唯靥上有黑文，状如符书，不可识，捉取玩弄，复放之潭，去数百步外，来此积茅中，是表真瑞也，。详见《周氏玄通记》
　　大罗源在中茅西。
　　桐华源，在鹤台涧上。
　　霞架海，在桐华源上。
　　丹砂泓，在燕口洞东。
　　阳谷沂《太元内传》金陵福地详之矣。《隐居》云阳谷沂，源出中茅前，大茅后，数水相注，合为一济。诸水无注者，事见稽古迹篇。
　　坛石桥亭
　　九层坛，有二。其一在乾元观，朱观妙所筑。一为上清宗坛。
　　礼师坛，在雷平顶，南唐王贞素建。
　　火院坛，在玄洲精舍。
　　八卦台，在茅洞东。
　　仙女台，在迭玉峰。
　　钓鱼台，中茅岭南危石是。
　　鹤台，在金菌山后。
　　鹤庙顶，在中茅西。
　　凤凰阿，在鹤台前。
　　金星岘，在迭玉峰南，金沙布地。
　　青玉峡，在丁公山束，奇石林丘，即深秀轩故址。
　　扪霞磴，在碧岩下，徐楷大篆石上。
　　陶公醉石，在中茅岭。
　　仙人捧石，若有人山阿，当大茅西垂也。
　　云根石，在白云峰下。
　　棋盘石，在白云峰上。
　　动石，在中茅顶，一人可撼，多人不能动。
　　降真桥，在小茅西句容路三十里。
　　通仙桥，直元符宫岭下。崇宁间，刘先生建宫时创。
　　常宁桥，在常宁镇。
　　燕洞石，桥横绝两崖，形如按剑。
　　绣衣亭，相传但云是大司命君受九锡处。今指大茅西岭，上二三大石危立向西，南崖下小平处，为故基也。
　　九锡亭，在南洞，以覆九锡文碑石柱篆，刻自然弟子徐楷敬谒华阳洞天，唐宋题名余皆缺折。
　　碧岩亭，在碧岩洞下所，存宋相史公浩□书榜。
　　嵚蚩亭，在碧岩洞上。
　　绣羽亭，在福乡井，上覆井铭碑。
　　朝真亭，在华阳西洞门。
　　朝山亭，在大茅北垂。
　　半山亭，在大茅半岭。
　　宜春亭，在拱展峪。
　　彤霞亭，在中茅前。
　　白云亭，在中茅北。
　　西龟亭，在柳沃上。
　　迎恩亭，在常宁镇北。
　　常宁镇，在句容县束南五十里、金坛县西六十五里。宋天圣问，朱观妙请于朝，为游人行估憩息之所。
　　北镇，在玉晨观西。
　　西园，在积金山西平地。
　　鹿坟，在山南大路傍，事见《刘先生传》。
　　茅山志卷之七竟
　　茅山志卷之八
　　上清嗣宗师刘大彬造
　　稽古篇
　　天市坛，定录君哑言：天市坛石之下，正当洞天之中央、玄窗之上也，此石是安息国天市山石，所以为名也。玄帝时召四海神，使运此盘石於洞天之上耳。旧记在积金山顶。《隐居》云，天市坛石，未知的何处在，以飕轮迩而言，隐量正应大茅左右。又疑洞天中央不应乃近南门，复恐中茅问。邑人耆老亦不复知处。一日：仙人市坛，《真诰》保命丞赵威伯善啸，如百乌杂呜，或如风激众林，或如伐鼓之音。时登天市坛上，奋髯北向，长啸呼风，须臾云翔其上，冲气动林，或冥雾钦。零雨其蒙矣。
　　飕轮迩，《真诰》昔东海青童君曾乘独飕飞轮之车，通按行有洞台之山。《隐居》云：今大茅岭上向束行有路，傍山平治，状如人功，足通轨辙，相传此为飕轮边。夫真人常御九龙，左縿名飕，右服名钦，既履山顶，故指#1乘其左縿。姜巴路，定录君哑言，秦时有道士周太宾及巴陵侯姜叔茂者，来住山下，种五果，并五辛菜。叔茂以秦孝王时封侯，今名此地为姜巴者是矣。《隐居》曰，今大路从小茅后通延陵，即呼为姜巴路也。但秦孝公时未并楚置郡，巴陵县始晋初立，不知那有巴陵之封，恐是巴蜀之巴也。
