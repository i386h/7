<!-- { "loadSidebar": true } -->
　　原夫至道之先，邈哉希矣，书契以降，可得而云。黄帝、尧、舜澄其源，故垂衣恭己，在宥天下。伯阳、仲尼道其用，故建言立德，宪，章无穷。赤松、羡门神而明之，故轻举上宾，留侯、商皓变而通之，故解景灭迩。顺是而下，莫不由之。故有缙绅端委，利万物於庙堂之上；葛巾蕙带，全阴功於尘埃之外。隐显殊志，趣舍同归。其人有终，其魄不死。闱风玄圃，草帝之密都；赤城华阳，仙圣之治所。光灵肝蛮，若在左右，仁人君子，往往至焉，见之於贞素先生矣。君讳栖霞，字玄隐，华宗继世，积德所钟。生於齐，得泱泱之风；长於鲁，习徇徇之教。七岁神童及第，十五博综经史，闽党童子，靡敢并行，束方诸侯，为之前席。而仙才灵气禀於自然，尘缨世网，不可拘系。每名山独往，神契感通，奇怪恍惚，众莫能测。天佑丁卯岁，避乱南渡，至于寿春，感四海之分崩，想八公之遗迹，於是解巾名路，委质玄门。问政先生聂君见而奇之，授以法线。是日有彩云皓鹤，翔舞久之。既而穷若士之遨游，得束卿之胜境。道无不在，善岂常师，又从威仪邓君启遐受《大洞真经》，玄科秘旨，动以谘询。福地仙源，因而栖托，诛茅穿径，枕石漱流。身既隐而名愈彰，道己寂而节弥苦。桑田自改，桂树长留。烈祖孝高皇帝方在宾门，实来作镇。紫黑表真人之应，青云符好道之占。君鹄书被征，褐衣来见，谈天人之际，讲道德之源，靡劳牧马之迷，自契顺风之请。因从敦礼，来止建康。有玄真观者，陈宣帝为藏矜先生之所作也。殿堂岑寂，水木清华，游焉息焉，以遂其好。每竹宫望拜，玉牒秘词，叩寂求真，必君是赖，嘉祥灵应，世莫得闻。圣历中一兴，恩礼殊重，赐金印紫绶，号玄博大师。烈祖尝从容谓君日：吾不贪四海之富，惟以苍生为忧。君对日：夫古圣人，修其身而后及天下，天下得一人安而后安。今天子动劳万机，忘寝与食，身且不能自治，岂能治苍生哉？帝善其言，以百金为之寿。其识度亮直，又如此焉。今上嗣清静之基，尊玄默之化，谘课宾敬，有瑜於前，而君茅岭夙心，老而弥笃。比年抗表，请归旧山，优诏惜之，又加贞素先生之号。既而玉棺有命，紫素告期，葛洪见留，不成大药，少君舍去，先梦绣衣。保大壬子岁夏四月甲寅，隐化于玄真观，春秋六十有二。恩旨痛惜，赙钱二十万，道俗嗟慕，会葬数百人。初，君之及茅山也，即良常洞之前，相雷平山之下，披榛蓊秽，面壑临流，除地为坛，表朝真之位，因丘设隧，卜安神之室。至是归葬，符夙愿焉。六月丙申，发自京师，沂淮而上。时畿内久旱，川涂可揭，是日大雨洪注，腾波却流。蓦长堤，瑜重堰，飘然利涉，人不知劳。昔周君有乐水之朝，宣尼有泗水之应，校灵比德，其殆庶乎？君传法度人，数逾累百。有若玄真观主朱怀德，名先入室，道极严师。首座孙仲之，章表，大德刘德光，参受经法，预闻玄秘。永怀在三之义，愿垂不朽之风。威仪王可德、首座陈希声，并仰高山，共刊贞石。铉也不佞，夙承教义，虽复仙凡异迩，静躁殊途，而诚以所感，素交斯在，徘徊祠宇，邈若山河，敬书岘首之悲，以伺辽城之叹。其词日：
　　於铄子晋，上宾于天。亦有胤孙，穷神体玄。昔我来斯，世称其贤。今我往矣，人谓之仙。至道希夷，熟知其然？华阳洞府，句曲风姻。林芳橘叶，地即芝田。披文相质，亿万斯年。文林郎守拾遗充集贤院直学士徐楷书。银青光禄大夫行右千牛卫兵曹参军兼监察御史上柱国王文秉刻字。
　　茅山紫阳观碑铭并序
　　朝议郎守太子右谕德武骑射赐紫金鱼袋臣徐铉奉制撰，朝议郎守尚书虞部郎中武骑尉赐紫金鱼袋臣杨元鼎奉制书并篆额。
　　臣闻太初之气，其生也无始；众妙之门，其本也无名。积而成形，散而为气，乾坤运之，而两仪位；王侯受之，而天下贞。是故断鳌炼石之功，绝地通天之业，衣裳轩冕之后，干戈揖让之君，虽复遭罹异途，步骤殊致，莫不协契於神明之域，饮和於道德之原，广无为之为，执无象之象。万物恃生而不有，百姓日用而不知。其迩也，则格天光表，化人而成俗，其本也，则收视返听，全真而养身。至其玉检登封，萝图启后，游神象外，脱屐区中，铸金鼎而乘白云，登寒门而立玄极，阀宫清庙，式严观物之场；玉洞金坛，别启下都之所。灵符综集#1，金录岐分，三元八会之文，潜通#2彷佛；七映九华之室，密拟形容，足以徽福应於含生，致孝思於时事。圣人继作，灵构相望。故茅山紫阳观者，今上塭敬，为烈祖璟孝高皇帝、元敬皇后之所#3重修也。尔乃星纪储精，下为峻极；河图着录，县示祯期。自道气融明，真科流演，治化弘开於赤县，符图广被於名山。而华阳洞天，实草仙之都会；金陵地肺，又三茅之福乡。左凭柳沃，姻霞韬映；右带阳谷，川源隐鳞。伏龙靡迤，镇以雷平之岭；郁冈回合，浸以护军之潭。郭真人叩舷之池，不迁留岸；许长史炼丹之井，自冽寒泉，白雾紫姻，照映其上，台车#4鹤驭，往来其中。高真七人，四处兹地。其后贞白真人以玄德应世，肇开朱阳之馆；以玉书演秘，爰立昭真之台。堂靖疏基，玄洲之踪可拟；生徒广业，白龟之迩斯存。＇金纽凤罗，代相传授；龙车虎驾，世有飞升。及玄静先生以冲气含和，体庚桑之岁计；玄宗皇帝以尊师重道，屈轩后之顺风，由是天眷遐临，皇心密契；维新旧馆，再易华题；丹鼎洞经，洁修无倦；芝泥龙简，投奉相望，户邑之民，岂止奉‘明之县，樵苏之禁，宁唯柳下之坟。故得云物告祥，芝英表瑞，小周王之瑶水，徒咏空歌；异汉帝之琦兰，唯陈甲帐。自兹厥后，代有修崇，上士名人，时时解蜕；云轩羽盖，往往降灵，皆着之金石，播於谣颂。嗟乎！四时代谢，天道盈虚，虽九气长存，历劫以资其融结；而三阶有象，随时因表其晦明，则斯观也，将世运以污隆，与皇图而升降。赤明未启，犹多闲户之悲；白水方兴，始渐高门之庆。孝高皇帝犹龙孕德，指树垂阴，应枢电之殊祥，肖中天之奇表。甘盘就学，和光於百六之初，庖正分官，利见於九三之际，宾门纳揆，有大造於当时；彤矢卢弓，允至公於四海。於#5是法尧受命，祀夏中兴，补西北之不周，应束南之王气，御明堂而揖草后，辑瑞玉而觐诸侯。既治定而功成，更忧深而思远。乘奔御朽，不以黄屋为尊；吁食宵衣，惟以苍生是念。知无为之无败，体上德之不德，凝神姑射，端拱穆清，政举其中，事至而应，爱民重法，敦本训农。偃革销兵，守好战必危之戒；卑宫菲食，惧以人从欲之讥。故得百宝效灵，三辰荐祉，远无不届，迩无不安。少康光武之功，独高帝录；真观开元之业，更启孙谋。今上承积德之基，法自然之道，变化无方之谓圣，神武不杀之谓仁。学洞精微，守谦光而冲用；明昭隐伏，体大度以包荒。动则蔽民，不矜功而尚智；静惟修政，恒务啬以劝分。闻善若惊，每#6察秋毫之细；容光为照，宁违行苇之微。化浃风随，时和俗厚。尝以为天下者烈祖之天下，宪章者升元之宪章。垂裕无穷，永怀罔极，衣冠原庙，未足尽思；声乐娱神，良非致敬。缅慕在天之驾，因严访道之宫。寻属长乐上仙，濯龙兴感，载咏生民之颂，思弘止乱之功，乃眷灵岩，诞敷明诏，发虞衡之吏，集般尔之工，执艺骏奔，饰材唐至。粟园之奈供其龚断，北郁之土给其圬慢。乃新秘殿，秘殿孔硕，黯其霪雾，屹其穹窿，纵题互照以晶荧，珠网交疏而窈洼，震殷雷於滴沥，拖宛虹於循轩，忽阴阖以阳开，乍霞驳而云蔚。俨若虚皇之御，穆然太上之容。疑御气以迥跻，眇陵云而遐观。乃立高门，高门有阅，拟金阙之鳜棱，洞朱扉而焕照，龙章风篆，以之题署#7，霓旌绛节，兹焉出入。乃建两序，纷逦迤而重深，乃起层楼，邈曹亭而显敞。北弥郭干#8之路，南亘姜巴之衢。赫光景以烛坤，丽丹青而藻野。速如神运，恍若化工。每至日薄星回、岁之云暮，桐华萍合，春聿载阳，赤城旋翰之初，白鹄会朝之际，都人士女，举袂成帷，袭灵风而共洽人和，仰云构而方知帝力。岂止百年犹畏，独识轩辕之台，三寿作朋，永闷姜蛎之庙，大哉至矣，无得称焉。夫妙本太无，名垂不朽，挺穷神知化之盛，然后显通幽洞灵之微，立尊道贵德之教，然后致还淳返朴之理。渐於人为富寿，被於乐为声诗，告於太史为典册，着於丰碑为铭篆，耿光显被，其在兹乎？爰命下臣，敬书令德。词日：邈矣#9至道，悠哉妙门。甩眼无物，绵绵若存。是生清浊，爰辟乾坤。乃生之民，乃作之君。德盛惟皇，功高日帝。访道崆峒，求珠赤水。下或称#10有，时称至理。三正循环，鸿图资始。於惟基命，赫矣皇唐。运启再造，天垂百祥。玄德升闻，既寿永昌。时乘白云，至于帝乡。穆穆嗣君，雄雄下武。礼极配天，教先尊祖。明发尽思，熙#11然若睹。敬伫仙游，式严庭宇。庭宇何在，句金之陵。丹霞夕映，白雾朝凝。重屋四注，崇台九层。云生窈筱，日丽饥棱。三秀交阴，五便分径。丹砂流液，玄洲立靖。柳谷组姻，雷池泻镜。彷佛九华，依稀七映。至诚则感#12，有应斯来。含真上客，萧闲逸才。飕轮倏忽，晨盖徘徊。浮黎认上，方文疑台。昔有圣人，建言敷教。救物以慈，奉先以孝。敬佩真契，恭闻大道。显妙用於言象，鼓淳风於亿兆。荐纯缎於无穷，仰皇猷於克邵。时岁己未十二月一日建。
　　复禁山碑
　　徐铉为文
