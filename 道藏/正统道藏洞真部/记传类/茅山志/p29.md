<!-- { "loadSidebar": true } -->
　　夫载宇宙，悬日月，提万象而首出者，其惟道乎。夫通圣神、该品汇、冠百灵而独立者，其惟人乎。道所以包浑元，经始万象者也，人所以禀纯粹，司会百灵者也。故人因道而集祉，道因人而垂休，不宰之功，兆乎造物，无言之德，洽乎生民，萧散乎汗漫之问，冲融乎希夷之表，与天籁而吹万，并谷神而长存者矣。紫阳真人大法师，讳景昭，字怀宝，本丹阳延陵人也。其先系自颛顼大彭之后，在虞为陶唐氏，在夏为御龙氏，在商为豕韦氏，因国命氏。芬馥蔓延，以至于裔孙孟。孟为楚太傅，贤为汉丞相，昭入吴为侍中，昭兄慎为司空，法师即司空十六代孙也。司空薨，葬于延陵，子孙因而家焉。祖道会，父思戏，皆丘园养素，道高迹隐，载于列仙之籍。留师方娠禀异，自幼表奇，孕元和之粹灵，体太玄之妙质，初以素书发迹，配度于延陵之寻仙观，后以丹台着称，隶居于长安之肃明观。属玄宗、广成问道，姑射颐神，放心於凝寂之场，垂拱於穆清之上，法师因得羽仪金录，颉顽玉绳，籍籍京师，垂二十载。爰辞上国，思还故乡，重隶茅山之太平观。天宝中，兴玄静先生奉诏修功德，造紫阳观，因而居焉。遂於炼丹院传黄素之方，修斋醮之法，翔云瑞鹤，飞舞於坛场，甘露神芝，降生於庭院。初，法师师事大法师包士荣，荣师事崇玄观道士包法整，整师事上士包方广，广师事华阳观道士王轨，轨师事升玄先生王远知，远知师事华阳隐居陶弘景。自道源锡派，玄教传宗，玉堂银阙之人、羽盖毛旌之客，府无虚籍，代有其徒。法师至行稽乎#8玄化，通识合于灵造，与其有也，万物不得而不有，与其无也，万物不得而不无。得丧以春秋为死生，盈虚以天地为旦暮，云外虎头之佩，雪中鹤氅之裘，孩季通而抚子玄，师仇公而祖黄太，教戒示乎传授，服饵见乎延长，侍杖屦者，迩褊於江湖，传经录者，事同乎沬泗。一居山观，三纪于兹，还神契乎时来，寂魄同乎物故，以贞元元年癸卯，委蜕于紫阳之道场，颜色怡悦，屈伸如常，春秋九十有二。以其月己酉，迁神于雷平山之西原玄静先生寿宫之左。传授苏州龙兴观道士皋洞虚，得冲虚之妙用，蹑上真之玄踪，梁市之客胥来，华阳之人问出矣。道士韦崇询，主修斋醮祭，俯仰节度。道士朱惠明，掌法录经书，修真秘诀。法师上编仙录，旁契道枢，神含混元，德与纯粹，诱进草动，感通众灵，邈然非寰宇之问，超然在风尘之表。至如身缠世故，迹混俗尘，发忠孝以饬躬，演信义而旌行，盖随时而不器，岂常道之可师与！.浙江束西节度支度判官、检校尚书兵部郎中兼侍御史扶风窦公日：泉布武区中，栖心象外，与法师声同道濑，理契德源，追往想琴高之祠，传神着务光之传，见征副墨，用琢他山。其词日：
　　惟道之大，提功混茫。惟人殆庶，与道回翔。素韵凝寂，玄功灵长。肇形无边，启迪逾光。娇娇法师，锡羡华阳。本族命世，在虞系唐。御龙事夏，豕韦居商。疑然灵表，自幼而彰。理冠容成，质俾夏黄。寻仙发迹，肃明始扬。宵礼金殿，晨朝玉皇。丹台道倡，白云帝乡。楚山万里，故国丹阳，醮宫呜磬，斋室焚香。芝生庭院，鹤舞坛场。茅君秘洞，葛氏真方。来时去顺，齐彭洎殇。化鳞风袁，委蜕云酿。峰峦逦逦，松桂苍苍。尘生杖屦，苔染巾箱。龙衔彩咤，虎缀盘囊。闱风玄圃，瑶轩玉堂。追存如在，颂德不忘。孤石归然，万古连冈。贞元三年，献春正月上元之辰建造。太平观道士徐元沼、许长久、徐则，内行克修，外通儒学，许则宿推公干，虔奉真宗。
　　忠本元圣祖院碑贾练文
　　唐宝历二年，岁直丙午，浙右连帅、御史大夫赞皇公新建圣祖院于大茅峰下、崇元观之前，上直天华阳洞之南门，集草仙之灵庆，资圣寿於亿万。本其经始，实感周先生出应昌运，为唐广成，荐瑞表祥，式旌不朽，於是恩锡院额，号日宝历崇元圣祖院。玄门之盛，辉动岩谷。时唐兴二百有九载，天子以神圣武文，惟新景命，德合乎五千文之玄训，明继乎十二圣之丕业，以清静源化理，以仁寿域生灵，陶之以太和，跻之於至顺。故自临御大宝，则诏百辟，旁延万邦，推诚备礼、征访治道，寤寐孜孜，如恐不及。夫明天子勤求于上，必贤邦伯感致于下，君臣一德，而道德可兴。乃其年秋七月，公以天子之命，斋戒虔恳，果得周先生日：息元皇元精之全德，大道之宗师也。先生葆真抱一，涵光吹万，天下聆其风者久矣。而遐襟旷边，冥寄希夷，显晦自我，人莫能识。夫玄珠非吃诟可索，至道惟精诚是致，故累圣所不能起，而一朝感契洪化，需然来思，且谓公曰：昔广成对理身之问，鸿蒙启养心之说，二者皇上大本也。今息元亦将以斯道上报吾君。公於是澄心清神，思所以庆皇休而赞景福，遂与先生图议，选置玄宇。相彼形胜，莫灵此峰，昔梁朝福乡太子置道馆二，古坛废井，遗址犹在。乃铲荒夷险，讲起层构，散俸钱以资其费，择干吏以董其役，单飞矢直，不日而成。像设崇严，殿宇沉邃。神仙仪卫，左右森列。并按旧史氏，得仲尼问礼，关尹请着书之象，咸备于前。盖将会通仙而肃百灵，以永为国家斋醮之胜选也。况三茅精气、二许馨烈，古来得道者，代有其人。考传验图，若可攀揖。而缭垣之内，有流泉嘉木，滋饰幽润，地灵境秀，触类增益，懋此成绩，与山无穷。仰惟圣祖育德乎太极之前，显仁於未形之表，当是时也，合散消息，莫可名象，明而为日月，动而为风雷，播育而不测，运行而不殆，君得之豕韦，以挈天地，臣得之傅说，以相武丁，吾何为哉。道本一贯，及夫神化挺生，含章炳灵，象帝之先，资我强名，将寄言以显玄枢，锡羡以兴皇业。犹龙既见，万物方睹，是宜夫垂休储祉，长发其祥，亿万斯庆，集于宝历，此崇元新院所以得时而启也。初，公以上方崇向道德之士，可以当是大选者，唯周先生一人而已。故其招致之忠尽，访求之精实，则先生不得不出，而公之诚节不得不伸。既而圣情感惬，万国瞻贺，其逢迎之优异，礼貌之严显，自古尊师重道之盛，无以加也。则真宗玄极，至道之精，不得不洞契乎上心，播宣於至术，俾风流泽浸，广被八区，此先生所以出而不疑，亦所以示天下之不可不致如己者。当吾君之至理，适吾道之可行，千载一期，起乃时耳。蚓公以济代全材，合乎休明，树风南藩，绩最天下。前岁兴建儒学，而天降膏露，显于庙庭，俗变风移，遂至於道。今之辉崇真馆，阐奉玄化，上感睿旨，下孚元元，仁声顺气，流溢四境。推是为政，大而伸之，则致君经国之用可见矣。又况封部之内、融汰之下，褊识玄元之教，俱为煨场之人，顾难乎哉？炼谬列属城，获详事实，又尝以春秋属辞为学，故承命旧笔，直而不文。其铭日：
　　圣运光启，山川效灵。黄帝为君，起乃广成。崆峒至言，今复行兮。明明天子，以道致理。方伯虔诚，先生戾止。累圣莫致，今兹起兮。玄感既宣，化流溥天。公拜稽首，天子万年。何以荐神，御玄元兮。阙宇崇崇，圣祖尊容。神而明之，神应丰隆。华阳仙洞，大茅峰兮。金榜瑶坛，仙卫真官。羽节凌风，珠佩珊珊。是醮是斋，百福延兮。名从天锡，境占地久。下荐臣忠，上资圣寿。灵山万岁，绩不朽兮。
　　三圣记碑
　　有唐宝历二年，岁次丙午，八月庚戌，上清玄都大洞三景弟子、正议大夫、使持节润州诸军事、润州刺史、兼御史大夫、充浙西道都团练观察处置等使、上柱国、赞皇县开国男、食邑三百户、赐紫金鱼袋李德裕，上为九庙圣主，次为七世先灵，下为一切含识，於茅山崇元观南敬造老君殿院，及造老君、孔子、尹真人像三躯。皆按史籍遗文，庶垂不朽。谨记。孔子，按《史记》，孔子适周，将问礼於老子，老子日：子所言者，其人与骨皆已朽矣，独其言在耳。且夫君子得时则驾，不得时则蓬累而行。吾闻之，良贾深藏若虚，君子盛德容貌若愚。去子之骄气与淫神，是皆无益於子之身。吾所告子若是已。孔子去，谓弟子日：乌，吾知其能飞；鱼，吾知其能游；兽，吾知其能走。走者可为网，游者可为纶，飞者可为增。至於龙，吾不知其乘风云而上天，吾今日见老子，其犹龙耶。
　　尹真人，按《史记》，老子居周久之，见周之衰，乃遁去至关。关令尹喜日：子将隐矣，强为我着书。於是老子乃着上下篇，言道德之意五千余言而去。《列仙传》曰：关令尹喜者，周大夫也，善内学。服星宿精华，隐德行仁，时人莫知也。老子西游，喜先见其气，知真人过，物色而迎之，果得老子。老子亦知其奇，为着书。与老子俱之流沙之西，服巨胜实，莫知其所终。
　　唐石灯记
　　功德主崇元观上清三洞道士贺思宝，敬造长明灯台於宝殿内，永充供养。宝历三年，岁直丁未，二月十五日丁未，奉记助造灯台三洞道士陈惠瑁记大匠乐安、蒋浑、男清磷镌。齐建元劫立崇元馆，唐贞观劫号崇元观，宋大中祥符劝改崇寿观。太元殿长明石灯，宝历三年丁未岁造，当是文宗太和元年，积四百九十八年。是为大元泰定甲子上清弟子崇寿观主昊郡张嗣真重为刻治，着铭于石。铭日：
　　华阳之天，流金之庭。阴辉日精，昼夜洞明。神灯灿灿，二景是法。树此南便，板世小劫。稽首司命，朝彻重玄。度人度仙，若火之传。
　　茅山志卷之二十三竟
　　#1贞：后文作『正』，参见#6。
　　#2远思：笪本作『远望』。
　　#3闭：笪本作『闲（闲）』。
　　#4宏：原本作『弘』，据笪本改。
　　#5师仑：原本此处为空格，据竺本补。
　　#6正：前文作『贞』，参见#1。
　　#7之：原缺，据笪本补。
　　#8乎：原本作『於』，据笪本改。
　　茅山志卷之二十四
　　上清嗣宗师刘大彬造
　　录金石篇
　　唐碑
　　唐道门威仪玄博大师贞素先生王君碑
　　朝议郎、守尚书祠部郎中、知制诰武骑尉、赐紫金鱼袋徐铉撰并篆额。
