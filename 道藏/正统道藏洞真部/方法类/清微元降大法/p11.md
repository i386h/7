<!-- { "loadSidebar": true } -->
　　祈祷洞章
　　太乙轰雷玉符
　　每字一用，批用见后如未感，用青纸朱书。
　　紫皇炎光兴元洞章
　　祈祷，每次每用一字。
　　右符批见后，大旱大涝大兵用。
　　元始炎光保劫洞章
　　祈雨，白纸黑书。祈雪，黄纸白书。起雷致雨，红纸朱书。祈晴，黑纸黑书。催用，黑纸白书。
　　炎光太乙轰霆火雷符
　　熏飞镇服通用。
　　催生火丹符
　　黄纸朱书，作小丸子吞
　　佩带符
　　令牌面式
　　高九寸，厚一寸，阔二寸四分。
　　背文
　　令勑雷霆
　　　 　
　　上清神烈五雷法
　　帅班
　　雷霆大赫天神左伐恶使者苟留吉，
　　獬金冠，赤发，青面，金甲，朱衣，金锤钻，统兵二万众。
　　雷霆黑露大神右伐恶使者毕宗远，
　　狡玉冠，微黑面，略有须，全身金甲，皂衣，执斧。
　　召咒
　　郁娄陆咤陆宏陆咤。
　　策役帅将符
　　右符治恶祟，中间书天将姓名，在符上。
　　召将请雨符
　　用雷霆都司印。
　　凡催雨用冑字，或经字。加前符，同此符三字，重书催之。
　　催雨符
　　一样书两道，同前用。
　　祈晴符一样书二道。
　　臣某奉行
　　催晴符一样道。
　　臣某奉行
　　祈祷通用符
　　总召将符
　　祈雨红上黑下。祈晴黑上红下。
　　清微元降大法卷之二十四竟
　　清微元降大法卷之二十五
　　紫皇太乙玄初五雷秘篆
　　将班
　　太乙月孛流光上将华阴天君朱兴，
　　金凤翅兜鉴，绿面，三目，赤发，满月相，金甲，朱衣，朱履，左手执火珠，右手执戟。
　　紫皇太乙玄初霹雳天君显信元帅武翘，
　　天冠，王者相，金甲，朱衣，朱履，乘玉龙，执节。
　　东方九炁冲和大神汲昌，
　　龙冠，青面，赤发，全身金甲，青衣，朱履，执斧。
　　南方三炁妙玄大神汤原，
　　火冠，赤面，黄发，金甲，朱衣，朱履，仗火剑。
　　西方七炁丹元太神龙钦，
　　天冠，美貌，金甲，白衣，朱履，执雁翎刀。
　　北方五炁广宏大神松臣卿，
　　天冠，紫棠色，金甲，玄衣，朱履，执戟。
　　中央一炁运灵大神宋行东，
　　天冠，金容，金甲，黄衣，朱履，执镜。玄初霹雳雷火兴震符使王烈，鲁芳，雷炎，伍阜，需端，木机。
　　并交脚幞头，威貌，金甲，黄衣，皂履，手执雁翎刀。
　　净秽符　　信香符
　　　　　
　　召将符
　　召咒
　　亶帝轰钊亨。心念三遍。
　　紫皇太乙兴正玉符
　　(宀十或) 祈祷
　　紫皇太乙玄初洞章
　　仲
　　紫皇太乙玄初上经
　　常用黄纸朱书，祈祷青纸朱书。
　　烈 符请某将，疾速报应施行。
　　紫皇太乙信符
　　清微飞符
　　用黄青碧纸，并朱书，每道批用。
　　紫皇太乙便宜符
　　芟邪熏服。
　　清微心印
　　帅将闻命急如星火
　　道法枢纽
　　云山保一真人李少微授
　　有道中之道，有道中之法，有法中之法。道中之道者，一念不生，万物俱寂。道中之法者，静则交媾龙虎，动则挥喝雷霆。法中之法者，步罡掐诀，念咒书符。外此皆术数耳。大道无言，可以神会。妙法无传，可以心受。善行持者，行道不行法。善求师者，师心不师人。
　　或曰：法有先天后天之说乎？
　　若问先天，一也无，道亦强名尔，何谓之法。况一念才动，便属后天。符图咒诀，抑又末矣。先天而生，生而无形。后天而感，感而有情。寂而感，感而寂，非至人，孰能与此。
　　法无存想，存想非真。法无造作，造作为妖。法无叱喝，叱喝为狂，法无祝赞，祝赞为巫。
　　法妙合乎阴阳，方圆动静是已。道贯通乎三才，天地人物而已。水火木金土，应之以五行。东南西北中，运之以五方。天地水火风雷山泽，配之以八卦。泥於术数者，我书符时，以某事作用某窍，如是而按造化，如是而论生克，如此起笔，如此冲发。鬼神之机，我得之矣。然不知太极未判之前，孰为阴阳，孰为三才，孰为五行，熟为五方，孰为八封。故有道之士，撒手行持，不假符篆。
　　古云：书符不识窍，却被鬼神笑。书符若知窍，惊得鬼神叫。今之行持者，不明道法之根源，妄於纸上作用，以为符窍，殊不知，此窍非凡窍，乾坤共合成，名为神炁穴，内有坎离精。当於身中而求之，不可求之他也。人能知此一窍，则可与言道矣。岂徒法哉。《太上心法序要》云：收为胎息用为窍，道法之中真要妙。此漏泄之言也，子其味之。
　　符者天地之真信，人皆假之以朱墨纸笔。吾独谓一点灵光，通天彻地，精神所寓，何者非符。可虚空，可水火，可瓦砾，可土石，可草木，可饮食，可有可无，可通可变，是谓道法。
　　素问云：清虚恬淡，真炁从之，精神内守，病安从来。人之有疾，或寒或热，或重或轻，皆戾於摄调，耆欲不节，故六炁之邪，得以乘之。治病以符，符朱墨耳，岂能自灵。其所以灵者，我之真炁也。故曰：符无正形，以炁为灵。知此说者，则物物可以寓炁，泥丸蓑草亦可以济人。
　　符者，阴阳契合之具也。惟天下之至诚者能用之。诚苟不至，自然不灵。故曰：以我之精，合天地万物之精；以我之神，合天地万物之神。精精相搏，神神相依，所以假尺寸之纸以号召鬼神，而鬼神不得不对。
　　法有出於同门者，其符同，其诀同，而用之辄不灵者，诚不至也。诚之不至，则自信不及。自信不及，则疑贰之心生。疑贰之心一生，则中无所主矣。中既无主，何以感通？故曰：法法皆心法，心通法亦通。
　　通三才一炁尔。天以炁而运行，地以炁而发生，阴阳以炁而惨舒，风雷以炁而动荡，人身以炁而呼吸，道法以炁而感通。善行持者，知神由炁生，炁为神主。外想不入，内想不出，一炁冲和，归根复命。行住坐卧，绵绵若存，以养其浩然者。施之於法，则以我之真炁合天地之造化。故嘘为云雨，嘻为雷霆，用将则元神自灵，制邪则神鬼自伏。通天彻地，出幽入冥，千变万化，何者非我。苟中无所主，炁散神昏。行持之际，徒倚符呎以为灵。觊侥幸於万一，吾见其不得矣。
　　或问：变神之说如何？
　　元始祖劫，一炁分真。我即元始，元始即我。此之谓变神。
　　世有闭目存神，想某将自某方来者。有按摩擂缩，运内炁与外炁合者。噫，妄矣。若得神灵将，将灵神之说，则平居暇日，养神以静，而神自灵，冲炁以和，而炁自真用之。行持自然，神合乎神，炁合乎炁。一举目，一动念，帅将吏兵洋洋乎，如在其左右。黄帝云：宇宙在乎手，万化生乎身。知此道者，我大天地，天地小我。庄子云：尸居而龙见，渊默而雷声。知此道者，可与言动静之机。
　　雷神往来，钦如飞电，世茹氛臭，难久停胶。召至疾遣，毋事虚文。附体开光，降将报指。昭一水封臂，摄亡坠幡。其鬼不神，其事不应，皆术法也。可以神道设教，知道者不为也。或问制邪之道如何？但修己以正。子不闻花月之妖，不敢以见狄梁公乎。正人君子，鬼神犹且知惧，昆有道之士乎。
　　或问炼度之说如何？
　　炼魂者先须炼神，度人者，先当自度，斯炼度之说者也。夫一性灵明，与天长远，、因贪因着，有死有生，四大分散，无形可恋。犹执妄心，不知解悟。故输回於六道，出没於三涂。而我太上悯之，故垂法教，俾有道之士，以我之真，觉彼之妄；以我之阳，炼彼之阴；以我之神，生彼之神；以我之炁，返彼之炁。惟在乎澄心定虑，专志行持，一念有差，不成究竟。若夫诰命符录特科，教之设尔，其文在是，其实不在是。
　　清微道宗
　　玉清元始上帝。．
　　上清灵宝上帝玉宸道君。
　　真元妙化天帝名迹恭。
　　九天妙道真运天君杨彻。
　　九天洞明元君许龄卿。
　　玉堂天仙真人朱轩。
　　太玄青惠昭化扶桑真君卜冀。
　　昭凝神耀保天道化元君广溶。
　　明清道华元君丘沐。
　　泰明清惠真人师后。
　　清微洞光宝衡紫华元和明道太一元君王宏。
　　通妙元化太一冲和元君谢晋刚。
　　清微茂晨保运金明元君彭涵原。
　　西华通惠元君庞俏道。
　　太和依玄元君宋益诚。
　　一灵妙和凝元君需东。
　　九州都仙太史高明大使神功妙济真君许逊。
　　南陵浮光天官朗期。
　　护明元妃玄光圣母王铣。
　　清微元机元灵元君龙汲。
　　清微灵和君元管静卿。
　　灵光圣母朱燧垣。
　　金阙昭凝妙道保仙元君祖舒。
　　上清启图
　　上清灵宝上帝玉宸大道君。
　　紫宸太华大天帝。
　　金阙帝宸太平后圣玄元上道君。
　　太华西真白玉龟台梵炁祖母元君。
　　金阙上相东华司命木公青童道君。
　　金阙上傅白山宫玉仙清渊太素元君。
　　金阙上宰西城总真真人王　远。
　　小有天玉清虚真人王　褒。
　　金阙上保高元紫虚元君魏　华存。
　　元皇元君李　谦。
　　照灵光惠冲应元君宇　文汲。
　　东华上佐司命真人杨　义。
　　东华上相上清仙翕许　翙。
　　上清元君西台圣母谋　婴。
　　九州都仙太史高明大使神功妙济真君许　逊。
　　太清泰玄元君文镛。
　　金阙昭凝妙道保仙元君祖舒。
　　灵宝宗乘
　　上清灵宝天尊玉宸大道君。
　　太玄玄一真人玉清妙道青阳天君郁罗翘。
　　太玄玄二真人上清妙化丹阳天君光妙音。
　　太玄玄三真人太清妙感紫阳天君真定光。
　　太极真人徐　来勒。
　　太极左宫仙访上清冲应孚佑真君葛　玄。
　　太极庆融北灵内辅真人郑　思远。
　　抱朴小仙翕葛　洪。
　　太清泰玄元君文　镛。
　　金阙昭凝妙道保仙元君祖　舒。
　　道德正宗
　　太清道德天尊金阙玄元老君。
　　文始先生关令尹　喜。
　　太玄真人赵　隆。
　　天山真人洪　宾。
　　玄上真人鲁　惠
　　太清泰玄元君文　镛。
　　金阙昭凝妙道保仙元君祖　舒。
　　正一渊源
　　太上玄元老君太清道德天尊。
　　三天圣师正一静应显佑真君张　道陵。
　　嗣师太清真人侍中张　衡。
　　系师太清真人阆中侯张　鲁。
　　女师元君陵王妃文姬文光。
　　太清泰玄元君文　镛。
　　金阙昭凝妙道保仙元君祖　舒。
　　会道清微元上侍宸金阙昭凝妙道保仙元君祖　舒。
　　清微察令昭化元君休　端。
　　琼室内应洞清元君郭　玉隆。
　　紫光曜真福和元君傅　堉。
　　三天侍经龙光道明元君姚　庄。
　　三天侍御紫英玉惠元君高　爽。
