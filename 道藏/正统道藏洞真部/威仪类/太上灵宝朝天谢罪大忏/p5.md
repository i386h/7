<!-- { "loadSidebar": true } -->
　　元始上帝告左右侍真曰：下界众生，识见不同；习恶造善，根基各异。今说要言，各宜信奉。若众生好杀害损伤者，即以慈悲门摄之。若偷盗劫夺财物者，即以分义门摄之。若邪淫放荡者，即以贞洁门摄之。若怪贪吝惜者，即以布施门摄之。若瞋怒斗争者，即以欢喜门摄之。若愚痴颠倒者，即以方便门摄之。若绮言浮华者，即以简正门摄之。若妄语虚诳者，即以信顺门摄之。若恶口咒诅者，即以诵念门摄之。若两舌恶骂者，即以赞叹门摄之。若饮酒食肉过度者，即以斋戒门摄之。若诽谤訾毁者，即以讲说门摄之。若倨傲轻慢者，即以礼拜门摄之。若刚强豪健者，即以柔弱门摄之。若不信罪福宿命者，即以因缘门摄之。若执击有无者，即以中道门摄之。若是非彼我者，即以平等门摄之。若贪浊秽污者，即以清净门摄之。若坚固不移者，即以轮转门摄之。若造作不休者，即以无为门摄之。若局守不变者，即以圆转门摄之。若躁竞不安者，即以静定门摄之。若烦恼不释者，即以解脱门摄之。若忧悲不乐者，即以逍遥门摄之。以此二十四门常摄一切，众生不亦乐乎。
　　元始上帝曰：吾本以无摄为摄，劝化众生。众生既悟，亦无摄因。若能持奉，获福无量。
　　元始上帝再告左右侍真曰：下界兆庶，若有清信奉道之民，为九祖先远父母幽魂，或於古观灵坛，或在本家净室，建三清宝座、点七曜明灯，烧香行道，吟咏洞章，转礼经忏，大醮诸天，精诚不怠者，吾遣太乙救苦天尊，於九炁天宫开七宝云楼、青简金文，出天尊懿号，下降人间，徧使人天礼念，为削落九幽长夜玉匮之函，使七祖超度，魂上南宫，神仙接引，逍遥无为，获福无量。是故烧香，归身归命，五体投地。
　　志心朝礼，
　　玉清圣境虚无自然元始天尊，
　　上清真境太上道君灵宝天尊，
　　太清仙境太上老君道德天尊，
　　太上昊天至尊金阙玉皇上帝，
　　南极星主紫微上宫天皇大帝，
　　中天星主紫微中宫北极大帝，
　　承天效法厚德光大后土皇地祇，
　　南极长生大帝统天元圣天尊，
　　东极青华大帝太乙救苦天尊，
　　贞明大圣九天应元雷声普化天尊，
　　九天雷祖大帝除灾济物天尊，
　　紫微碧玉宫太一大天帝保制劫运天尊，
　　六天洞渊大帝伏魔上上太一天尊，
　　六波天主帝君普施法润天尊，
　　九天可韩司丈人朱陵度命天尊，
　　九天采访使应元保运妙化天尊，
　　东方九炁天中青灵始老洞空天尊，
　　南方三炁天中丹灵真老洞清天尊，
　　西方七炁天中皓灵皇老洞虚天尊，
　　北方五炁天中五灵玄老洞微天尊，
　　中央一炁天中玄灵元老洞真天尊。
　　志心朝礼，北方玄上玉宸天尊。
　　志心朝礼，玄明真仙天尊。
　　志心朝礼，玄会慈恩天尊。
　　志心朝礼，朱光妙果天尊。
　　志心朝礼，妙果四极天尊。
　　志心朝礼，无碍十华天尊。
　　志心朝礼，运明静行天尊。
　　志心朝礼，运明真文天尊。
　　志心朝礼，妙果正因天尊。
　　志心朝礼，黄道运明天尊。
　　志心朝礼，法海宝福天尊。
　　志心朝礼，运明太虚天尊。
　　志心朝礼，万行静定天尊。
　　志心朝礼，金相凝神天尊。
　　志心朝礼，灵融应体天尊。
　　志心朝礼，上运智道天尊。
　　志心朝礼，灵真丹天天尊。
　　志心朝礼，运明妙空天尊。
　　志心朝礼，元一天皇天尊。
　　志心朝礼，无等开元天尊。
　　志心朝礼，至道智明天尊。
　　志心朝礼，齐物高胜天尊。
　　志心朝礼，清响无等天尊。
　　志心朝礼，灵颜妙光天尊。
　　志心朝礼，上灵光照天尊。
　　志心朝礼，明广慧道天尊。
　　志心朝礼，拔苦慈解天尊。
　　志心朝礼，四宫真境天尊。
　　志心朝礼，大洞体玄天尊。
　　志心朝礼，洞玄开度天尊。
　　志心朝礼，金光妙湛天尊。
　　志心朝礼，结成骞林天尊。
　　志心朝礼，云宫法灯天尊。
　　志心朝礼，至玄运道天尊。
　　志心朝礼，慧光三天天尊。
　　志心朝礼，自然流铃天尊。
　　志心朝礼，静明玉帝天尊。
　　志心朝礼，普朗业行天尊。
　　志心朝礼，丹霍法成天尊。
　　志心朝礼，宝林一乘天尊。
　　志心朝礼，应会开阐天尊。
　　志心朝礼，随方传法天尊。
　　志心朝礼，中千常一天尊。
　　志心朝礼，道运真空天尊。
　　志心朝礼，上天妙严天尊。
　　志心朝礼，长乐丹元天尊。
　　志心朝礼，救生万化天尊。
　　志心朝礼，文真广运天尊。
　　志心朝礼，地皇神尊天尊。
　　志心朝礼，皓素无等天尊。
　　志心朝礼，华景一乘天尊。
　　志心朝礼，正一三天天尊。
　　志心朝礼，玉宫云营天尊。
　　志心朝礼，延寿慧真天尊。
　　志心朝礼，重玄德真天尊。
　　志心朝礼，流慈自然天尊。
　　志心朝礼，七映妙光天尊。
　　志心朝礼，太洞七元天尊。
　　志心朝礼，上洞朱极天尊。
　　志心朝礼，云宫平等天尊。
　　志心朝礼，道运光空天尊。
　　志心朝礼，妙宝金缘天尊。
　　志心朝礼，妙善真济天尊。
　　志心朝礼，丹紫无为天尊。
　　志心朝礼，大运化道天尊。
　　志心朝礼，紫极中华天尊。
　　志心朝礼，延寿仙灵天尊。
　　志心朝礼，法海琼音天尊。
　　志心朝礼，妙玄北真天尊。
　　志心朝礼，真观神真天尊。
　　志心朝礼，妙玄道运天尊。
　　志心朝礼，西明感化天尊。
　　志心朝礼，期度仙道天尊。
　　志心朝礼，广明大道天尊。
　　志心朝礼，开度解脱天尊。
　　志心朝礼，仙灵普朗天尊。
　　志心朝礼，朱宫妙乐天尊。
　　志心朝礼，救生空观天尊。
　　志心朝礼，明智玄道天尊。
　　志心朝礼，果成仙道天尊。
　　志心朝礼，徧道上运天尊。
　　志心朝礼，方便冥感天尊。
　　志心朝礼，仙真南极天尊。
　　志心朝礼，玄通长乐天尊。
　　志心朝礼，正真法成天尊。
　　志心朝礼，一切常度天尊。
　　志心朝礼，无为丹元天尊。
　　志心朝礼，宝明大度天尊。
　　志心朝礼，朱因高尊天尊。
　　志心朝礼，无等清响天尊。
　　志心朝礼，化成仙道天尊。
　　志心朝礼，运明妙照天尊。
　　志心朝礼，戒生明行天尊。
　　志心朝礼，上道运明天尊。
　　志心朝礼，妙果朱素天尊。
　　志心朝礼，寂然紫度天尊。
　　志心朝礼，金刚妙彩天尊。
　　志心朝礼，拔苦慈恩天尊。
　　志心朝礼，真空二炁天尊。
　　志心朝礼，度厄应变天尊。
　　志心朝礼，九幽拔罪天尊。
　　志心朝礼，随愿往生天尊。
　　志心朝礼，慈悲救苦真人。
　　志心朝礼，慈悲救度真人。
　　志心朝礼，慈悲大惠真人。
　　志心朝礼，明皇真人。
　　志心朝礼，照理真人。
　　志心朝礼，普度真人。
　　志心朝礼，至极真人。
　　志心朝礼，普救真人。
　　志心朝礼，慈觉真人。
　　志心朝礼，玉台真人。
　　志心朝礼，金玄真人。
　　志心朝礼，妙玄真人。
　　志心朝礼，自在真人。
　　志心朝礼，变化天师。
　　志心朝礼，神妙天师。
　　志心朝礼，皇上天师。
　　志心朝礼，万福天师。
　　志心朝礼，太极天师。
　　志心朝礼，玉晨天师。
　　元始上帝告诸神仙曰：吾今降此天尊真人天师位号，遣太清真人，赍往下方，散布万国九州一切人天转诵。若有善信男女、臻道之人，每遇八节三元、生辰本命，转礼经忏、醮谢天地，为三军万姓、一切含生，烧香朝谢，使门户昌隆，世世荣盛，子孙聪慧，寿禄延永，功德巍巍，永消世厄。
　　志心朝礼，
　　东海广德之神龙宫官属，
　　南海洪圣广利之神龙宫官属，
　　西海广润之神龙宫官属，
　　北海广泽之神龙宫官属，
　　江渍广源之神龙宫官属，
　　河渍灵源之神龙宫官属，
　　淮读长源之神龙宫官属，
　　济读清源之神龙宫官属，
　　淛江水府之神龙宫官属，
　　吴江水府之神龙宫官属，
　　楚江水府之神龙宫官属，
　　荆江水府之神龙宫官属，
　　扬子江水府之神龙宫官属，
　　湘江水府之神龙宫官属，
　　松江水府之神龙宫官属，
　　南江水府之神龙宫官属，
　　汉江水府之神龙宫官属，
　　元始上帝再告左右侍真曰：吾今降下此经，散布十方世界，徧使人天礼念，获生生福，灭世世罪，所求皆遂，所愿皆成，世间若有奉道之民、善信之家，每遇本命生日，八节三元，烧香礼诵，大建斋醮，讽咏三清宝号、真人名位，上愿三公辅弼，将相寀寮，拜表上章，迎祥集福，永臻富贵，长保遐龄。
　　冲妙先生烧香朝谢金阙上帝而献颂曰：
　　天生明哲，来赞昌期。冰棱玉峭，凤质鸾姿。燮调元化，力赞雍熙。农歌绿野，兵戢四夷。长臻五福，永集天祺。
　　太上灵宝朝天谢罪大忏卷之四竟
　　太上灵宝朝天谢罪大忏卷之五
　　尔时，金阙大圣元始上帝在九清妙境五云天宫御宝云玉座，大会群仙，敷演真一妙法，广度群生，咸使超悟。是时，太上道君、太上老君与诸天大圣、妙行真人、九天上真、四司五帝一切神仙，皆驾五色璚轮、八景翠舆、飞云宝盖、十绝灵旛、龙旗凤葆，烧香散花，游空步虚，吟咏洞章，旋绕劫仞宝台，朝赞齐唱元始上帝，咸皆欣庆。是时，至尊以大威德，放七宝神光，照曜太空，下及无极世界、九幽长夜地狱，善恶报应，一一皆见。于时，东方九炁天君侍真灵官上朝金阙；于时，南方三炁天君侍真灵官上朝金阙；于时，西方七炁天君侍真灵官上朝金阙；于时，北方五炁天君侍真灵官上朝金阙；于时，中央一炁天君侍真灵官上朝金阙。列班焚香，进呈天下兆庶生死罪福之籍。须臾，万变宫殿台榭皆悉，水精、琉璃、珊瑚、琥珀雕琢庄严，麒麟、狮子备卫左右，各赴宝座，讲说酆都地狱生死之箓。忽闻地狱死魂，受对考罚，痛声号绝。又见死魂无托，冥暗之中，鬼官不录。是时五帝上问：此辈罪人，是何业报，受拷痛切难任。伏愿天慈，特垂救度。
