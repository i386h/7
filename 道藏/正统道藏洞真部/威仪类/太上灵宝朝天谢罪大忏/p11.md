<!-- { "loadSidebar": true } -->
　　志心朝礼，凝威金藏天尊。
　　志心朝礼，九玄运明天尊。
　　志心朝礼，真品太空天尊。
　　志心朝礼，玉华八素天尊。
　　志心朝礼，丹紫有观天尊。
　　志心朝礼，保命开慧天尊。
　　志心朝礼，拔苦真阶天尊。
　　志心朝礼，妙果珠晃天尊。
　　志心朝礼，金城妙尊天尊。
　　志心朝礼，运慧真道天尊。
　　志心朝礼，浮云圣王天尊。
　　志心朝礼，开慈元慧天尊。
　　志心朝礼，七真上宰天尊。
　　志心朝礼，庆流因果天尊。
　　志心朝礼，法宝真成天尊。
　　志心朝礼，普明黄庭天尊。
　　志心朝礼，玄虚解脱天尊。
　　志心朝礼，洞元高行天尊。
　　志心朝礼，妙观真虚天尊。
　　志心朝礼，变化玄通天尊。
　　志心朝礼，扬光度仙天尊。
　　志心朝礼，仙公道化天尊。
　　志心朝礼，应度圣王天尊。
　　志心朝礼，映光元童天尊。
　　志心朝礼，普大慈光天尊。
　　志心朝礼，慈荫苦海天尊。
　　志心朝礼，法海宝思天尊。
　　志心朝礼，金苑妙林天尊。
　　志心朝礼，一乘法桥天尊。
　　志心朝礼，妙乐法王天尊。
　　志心朝礼，散晖广明天尊。
　　志心朝礼，月慧明光天尊。
　　志心朝礼，普度戒生天尊。
　　志心朝礼，万变金宫天尊。
　　志心朝礼，智道高步天尊。
　　志心朝礼，高运化灵天尊。
　　志心朝礼，灵真度魂天尊。
　　志心朝礼，玉精真慧天尊。
　　志心朝礼，宝禁万灵天尊。
　　志心朝礼，至真东极天尊。
　　志心朝礼，丹紫大帝天尊。
　　志心朝礼，化度仙灵天尊。
　　志心朝礼，常增十善天尊。
　　志心朝礼，净朗真定天尊。
　　志心朝礼，妙虚莲开天尊。
　　志心朝礼，大慈梵元天尊。
　　志心朝礼，威真丹梵天尊。
　　志心朝礼，明曜妙运天尊。
　　志心朝礼，五老梵皇天尊。
　　志心朝礼，徧明上胜天尊。
　　志心朝礼，冥寂自然天尊。
　　志心朝礼，最胜悲愍天尊。
　　志心朝礼，仙灵玄极天尊。
　　志心朝礼，圣真元老天尊。
　　志心朝礼，因增上缘天尊。
　　志心朝礼，仙道无央天尊。
　　志心朝礼，净开普慈天尊。
　　志心朝礼，灵真慈救天尊。
　　志心朝礼，洞源仙府天尊。
　　志心朝礼，神照道林天尊。
　　志心朝礼，东华琼和天尊。
　　志心朝礼，丹明妙贞天尊。
　　志心朝礼，天慧仁慈天尊。
　　志心朝礼，玄明神净天尊。
　　志心朝礼，云霞妙光天尊。
　　志心朝礼，广明仙庭天尊。
　　志心朝礼，安漠玄光天尊。
　　志心朝礼，净空普朗天尊。
　　志心朝礼，一切感度天尊。
　　志心朝礼，妙乐玉慈天尊。
　　志心朝礼，崟岑琼简天尊。
　　志心朝礼，真言十华天尊。
　　志心朝礼，解脱至训天尊。
　　志心朝礼，因缘高仙天尊。
　　志心朝礼，妙行逍遥天尊。
　　志心朝礼，真光梵果天尊。
　　志心朝礼，真品空浮天尊。
　　志心朝礼，高空本运天尊。
　　志心朝礼，善开慧藏天尊。
　　志心朝礼，神通文明天尊。
　　志心朝礼，度天人中天尊。
　　志心朝礼，宝晖法境天尊。
　　志心朝礼，法解紫威天尊。
　　志心朝礼，仙道咸度天尊。
　　志心朝礼，九幽拔罪天尊。
　　志心朝礼，随愿往生天尊。
　　志心朝礼，慈悲救苦真人。
　　志心朝礼，慈悲救度真人。
　　志心朝礼，慈悲大惠真人。
　　志心朝礼，灵宝真人。
　　志心朝礼，度命真人。
　　志心朝礼，等净真人。
　　志心朝礼，无垢真人。
　　志心朝礼，玄明真人。
　　志心朝礼，等成真人。
　　志心朝礼，等爱真人。
　　志心朝礼，等玄真人。
　　志心朝礼，无等真人。
　　元始上帝告十方飞天神王、左右神仙曰：吾今出诸天尊宝号，遣救苦真人，赍往下方，遍使万国九州、一切人民，转礼供养。上消天灾，下禳凶祸。若有清真之士、奉道女男，或遇本命生辰、三元五腊，烧香讽咏，醮谢诸天，生死开泰，福庆丰隆，五苦解脱，九幽放魂，神仙救拔，上升天宫，天人伏听，谛授诀言。
　　志心朝礼，
　　洞灵源福地仙宫圣众，
　　三皇井福地仙官圣众，
　　烂柯山福地仙官圣众，
　　芹溪福地仙官圣众，
　　龙虎山福地仙官圣众，
　　灵山福地仙官圣众，
　　泉源福地仙官圣众，
　　逍遥山福地仙官圣众，
　　合皂山福地仙官圣众，
　　始丰山福地仙官圣众，
　　金精山福地仙官圣众，
　　白源山福地仙官圣众，
　　钵池山福地仙官圣众，
　　论山福地仙官圣众，
　　毛公坛福地仙官圣众，
　　鸡笼山福地仙官圣众，
　　桐□山福地仙官圣众，
　　平都山福地仙官圣众，
　　绿罗山福地仙官圣众，
　　彰观山福地仙官圣众，
　　抱福山福地仙官圣众，
　　太面山福地仙官圣众，
　　虎溪福地仙官圣众，
　　元辰山福地仙官圣众，
　　马迹山福地仙官圣众。
　　元始上帝再告左右侍真曰：吾今遣救苦真人持此经，下降人间，散布一切，兆民供养。若有奉道之人，遇三元八节、本命生辰，或为自身，修奉转念，使魂神澄正，万炁长存，不经苦恼，身有光明，讽咏洞章，虔心胆礼三清宝号、十大真人，或追荐先亡祖考、一切罪魂，永度三徒，仙化成人，超凌三界，上升朱宫。
　　冲妙先生烧香朝拜金阙上帝而献颂曰：
　　金阙大圣主，天地万灵师。慈悲洒甘露，洗涤诸尘迷。广演空洞章，徧使悟希夷。救拔八难苦，抛离五浊泥。超度六毒海，永谢贪瞋痴。神仙同接引，逍遥上太微。
　　太上灵宝朝天谢罪大忏卷之九竟
　　太上灵宝朝天谢罪大忏卷之十
　　尔时，元始上帝在大罗天上金阙之内宝台之中，大集群仙，广演妙法，救度人伦。时有天仙、地仙、水仙三府灵官，五岳四渎，地府百司，各整威仪，理剑整佩，参驾云龙，上朝天阙，列班烧香，立侍琼轩，各进呈四方分野、兆民生死罪福之籍。
　　是时，元始上帝示大威神，远布祥光，照耀万国山河大地，细微罪业，无不尽见。是时金华真人、玉清真人、妙行真人、救苦真人，烧香朝拜至尊，上奏言曰：今睹下土众生，多不信奉，恣纵身心，长行苦毒，杀害众生，三毒口业，罪殃深重，为十直之神司命司录写其罪犯，上奏天府，历劫缠结，无由解脱，祸福赏罚，毫分不差。见诸众生，在世积善、长行阴骘者，天气盖之，地气载之，星辰照之，鬼神敬之，五福随之，千灾离之。或见在世积诸罪业、行诸苦毒者，天不盖之，地不载之，星辰不照之，鬼神害之，五福远之，千灾随之。臣等观见甚可哀伤，伏愿上帝天慈，大开方便，普为救度，咸使了悟至道，出离垢浊。是时，至尊告诸大真人曰：吾悯下方世界，一切群生，犹如赤子，皆令得道。只为众生罪殃深厚，长居不净，恣纵情欲，多有秽污，在世生身，长行淫欲。或在宫殿星辰灵观，行诸淫欲。或在神庙社坛，行诸淫欲。或捉人残害，离人子母，夺人男女，别人恩爱，隔人怜念。或六亲通同。或骨肉会合。或诱人奴婢、不择妍丑。或不择贤愚。或疆抑男女。或分割夫妻。或染污出家。或裸露天地，侵陵四辈，行多淫欲，意相恶梦，交接无所不至，放纵六情，无量无边，结在身心，昏迷六识，精气衰竭，罪犯深重。今日忏涤，咸乞消灭。
　　元始上帝再告左右侍真曰：吾见下方男女，舍身生身动意，常行偷盗。或偷盗天尊圣像、经法财物。或偷盗出家法师财物。或偷盗灵观星坛财物。或偷盗修造尊像财物。或偷盗庄田常住财物。或偷盗斋醮供养财物。或偷盗庙祀鬼神财物。或偷盗父母男女财物。或迫胁势力财物。或行官事诳呼财物。或非义强抑财物。或下脱矫妄财物。或贪爱借贷财物。或借贷抵拒，不偿财物。或欺负黯黮，陵忽非义财物。凡起一念，偷盗不论多少，无量无边罪业，隐藏在身，未曾发露。首谢，今日烧香，礼忏悔过，一切罪咎，咸乞荡除。
　　元始上帝再告左右侍真曰：吾观下界众生，积财如山，心常不足，贪爱无厌，役心运智，劳苦四大，略无惠心，立身在世，贪心刻削。或见天尊星辰，生悭贪心。或见灵观经法，生悭贪心。或见道士法师，生悭贪心。或见父母、男女，生悭贪心。或见贫穷孤老，生悭贪心。或见死亡残疾，生悭贪心。或见牢狱枷锁，生悭贪心。或见荒年饥饿，生悭贪心。或见行旅囚徒，生悭贪心。或见水火急难，生悭贪心。或见奴婢役夫，生悭贪心。或见天仙星宿，不肯布施。或见天尊灵坛，不肯布施。或见经箓斋醮，不肯布施。或见写经造像，不肯布施。或见大德法师，不肯布施。或见贫穷孤老，不肯布施。或见囚徒枷锁，不肯布施。或见疾病困苦，不肯布施。或见水火急难，不肯布施。或见行旅急切，不肯布施。或见荒年饥饿，不肯布施。夫人生一日之活百年生计。生既不将一钱来，死亦不将一钱去。一朝身殁，万事皆空，几许愚痴，悭贪吝惜，略无慈心，气绝死亡，七宝珍玩、屋宅库藏、庄田地土、尽属他人。妻子悲啼，骨肉分散，有何所益。生存积业，一一受报，不忍听闻。吾又见下界众生，终日积罪业，贪毒萦心，刻削孤贫，略无恤念。或於天尊圣像前，生诸瞋怒心。或於宫观经法前，生诸瞋怒心。或见道士出家，生诸瞋怒心。或见写经造像，生诸瞋怒。或见斋醮道场，生诸瞋怒。或见庙庭鬼神，生诸瞋怒。或见老病孤贫，生诸瞋怒。或见牢狱囚徒，生诸瞋怒。或见生死急难，生诸瞋怒。或见水火凶灾，生诸瞋怒。或见荒年饥饿，生诸瞋怒。或见奴婢役夫，生诸瞋怒。或见孤贫求乞，生诸瞋怒。或见牛马六畜，生诸瞋怒。如是等心业，无量无边，立身处世，举心措意，略无慈忍。今日归命忏谢，咸乞灭除。
