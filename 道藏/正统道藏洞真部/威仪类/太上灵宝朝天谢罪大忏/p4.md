<!-- { "loadSidebar": true } -->
　　志心朝礼，玄应洞听天尊。
　　志心朝礼，普慈光映天尊。
　　志心朝礼，天仙无碍天尊。
　　志心朝礼，真觉仙灵天尊。
　　志心朝礼，徧悟玄会天尊。
　　志心朝礼，善果随受天尊。
　　志心朝礼，妙胜重玄天尊。
　　志心朝礼，妙道明光天尊。
　　志心朝礼，凝寂金宝天尊。
　　志心朝礼，因缘无隐天尊。
　　志心朝礼，光明高运天尊。
　　志心朝礼，大乘五为天尊。
　　志心朝礼，青华主算天尊。
　　志心朝礼，运明慧通天尊。
　　志心朝礼，万仙救生天尊。
　　志心朝礼，金景妙寂天尊。
　　志心朝礼，行成仙道天尊。
　　志心朝礼，徧周六道天尊。
　　志心朝礼，明化神运天尊。
　　志心朝礼，上景真空天尊。
　　志心朝礼，妙彩朱威天尊。
　　志心朝礼，运道丹天天尊。
　　志心朝礼，洞元仙严天尊。
　　志心朝礼，洞元万功天尊。
　　志心朝礼，丹质妙光天尊。
　　志心朝礼，朱湛妙果天尊。
　　志心朝礼，法海广华天尊。
　　志心朝礼，方期洞元天尊。
　　志心朝礼，无等应感天尊。
　　志心朝礼，运明仙庆天尊。
　　志心朝礼，妙寂金镜天尊。
　　志心朝礼，三天照明天尊。
　　志心朝礼，洞灵朱明天尊。
　　志心朝礼，慧功普朗天尊。
　　志心朝礼，洞灵果明天尊。
　　志心朝礼，普度丹景天尊。
　　志心朝礼，慧炬上灵天尊。
　　志心朝礼，拔苦慈慧天尊。
　　志心朝礼，妙湛金彩天尊。
　　志心朝礼，仙道广度天尊。
　　志心朝礼，道运高应天尊。
　　志心朝礼，道运真行天尊。
　　志心朝礼，丹元无碍天尊。
　　志心朝礼，度人北元天尊。
　　志心朝礼，无边徧被天尊。
　　志心朝礼，开化王宫天尊。
　　志心朝礼，妙道应明天尊。
　　志心朝礼，至照道运天尊。
　　志心朝礼，大梵中仙天尊。
　　志心朝礼，神通照道天尊。
　　志心朝礼，救生上化天尊。
　　志心朝礼，诸天玉真天尊。
　　志心朝礼，金山疑然天尊。
　　志心朝礼，道运万空天尊。
　　志心朝礼，玉华妙乐天尊。
　　志心朝礼，增益善智天尊。
　　志心朝礼，真相静明天尊。
　　志心朝礼，云宫重玄天尊。
　　志心朝礼，开朗神解天尊。
　　志心朝礼，天皇真君天尊。
　　志心朝礼，救生中元天尊。
　　志心朝礼，普朗真人天尊。
　　志心朝礼，虚无性常天尊。
　　志心朝礼，玄纪戒生天尊。
　　志心朝礼，随方自然天尊。
　　志心朝礼，最胜方便天尊。
　　志心朝礼，渐妙玄会天尊。
　　志心朝礼，德解洞玄天尊。
　　志心朝礼，洞元仙宝天尊。
　　志心朝礼，慧炬太真天尊。
　　志心朝礼，神至响明天尊。
　　志心朝礼，遍空飞驾天尊。
　　志心朝礼，太玄宝丹天尊。
　　志心朝礼，一切增益天尊。
　　志心朝礼，行明高运天尊。
　　志心朝礼，随愿往生天尊。
　　志心朝礼，慈悲救苦真人。
　　志心朝礼，慈悲救度真人。
　　志心朝礼，慈悲大慧真人。
　　志心朝礼，景虚真人。
　　志心朝礼，平等真人。
　　志心朝礼，大慈真人。
　　志心朝礼，好生真人。
　　志心朝礼，景上真人。
　　志心朝礼，等曜真人。
　　志心朝礼，靖慧真人。
　　志心朝礼，智明真人。
　　志心朝礼，妙慧真人。
　　志心朝礼，明虚真人。
　　志心朝礼，部录天师。
　　志心朝礼，上奏天师。
　　志心朝礼，除死天师。
　　志心朝礼，定生天师。
　　志心朝礼，保护天师。
　　志心朝礼，普济天师。
　　元始天尊再告左右侍真曰：吾今出此天尊真人、天师名号，遣金华真人赍往下方，散布万国九州，使一切人民，忏悔朝谢。或有清信贤者，每遇本命生日，烧香讽诵，醮谢天地，洞府神仙即有记名，神王落死，神王上生，神王录其功德，奏上诸天。金帛丰足，永保安宁。或为储君太子、公主天亲，迎祥集庆，大醮星辰，获福无量。
　　志心朝礼，
　　麻姑山丹霞洞天仙官，
　　仙都山玄都祈仙洞天官，
　　青田山青田大鹤洞天仙官，
　　锺山朱湖太生洞天仙官，
　　良常山良常方会洞天仙官，
　　紫盖山紫玄洞照洞天仙官，
　　天目山太极玄盖洞天仙官，
　　桃源山白马玄光洞天仙官，
　　金华山金华洞元洞天仙官，
　　海上东岳广桑山青帝洞仙官，
　　海上南岳长离山赤帝洞仙官，
　　海上西岳丽农山白帝洞仙官，
　　海上北岳广野山黑帝洞仙官，
　　海上中岳昆仑山黄帝洞仙官。
　　元始上帝再告左右侍真曰：吾今遣太一真人赍此经，散布万国九州，徧使人天礼念，延生保命，集福消灾。若有奉道之民，遇三元八节、本命生辰，转礼三清宝号、十方真人名位者，身坚体固，永保长生，获福无量。
　　冲妙先生烧香朝谢金阙上帝而献颂曰：
　　挺秀雍熙运，日奉至尊前。身居龙凤阙，名籍继诸仙。烧香谢天荫，长诵希夷篇。千生臻百福，列位清微天。永处逍遥境，长享福自然。
　　太上灵宝朝天谢罪大忏卷之三竟
　　太上灵宝朝天谢罪大忏卷之四
　　尔时，元始上帝在大罗天上玉京金阙紫微天台，大会群仙，敷演妙法，救度天人，咸使悟道，不历诸苦，施大威德，放大光明，普照万国，一切罪福，俱在目前，甚深微妙，方便开度，一切地狱穷魂，苦毒无量，痛楚难言。并蒙恩救拔，不溺沉沦，咸得超度。
　　是时，元始上帝慈悲广洽，更开要道，使过去未来俱沾利益，再告左右侍真曰：人之禀生，同资一气；及乎诞育，命系三元。寿夭吉凶，富贵贫贱，因缘罪福，善恶生死，各逐宿命根源，悉有报应，随其业力，永不差移，如影随形，似声应响。上元正月十五日，天曹天官主录，百司上诣天阙，进呈世人罪福之籍。七月十五日中元，地官主录，百司上诣天阙，进呈世人罪福之籍。十月十五日下元水官水府，百司上诣天阙，进呈世人罪福之籍。三元之日，与三界十方、四司五帝、善恶童子、一切灵官上朝金阙元始座前，考校男女生死之籍，罪福因缘及九幽地狱、水府穷魂，姓名黑簿。此时若有善信男女，能发自然道意，建造紫微宝台，玉京宝山，楼阁台榭，百宝庄严，香花供养，烧香行道，吟咏洞章，然灯放生，步虚法事，布施发愿，谢过上章，大建斋醮，虔告天地，昼夜不怠者，吾当遣十天真人、诸天神仙、三界四司、救苦灵童下降人间，齐到道场，为其灭罪，保佑生人。使国土安宁，男女欢泰，众善齐降，诸恶不生。地狱苦魂，一时解脱。克生天上快乐，无为率土太平。功德巍巍，获福无量。
　　元始上帝再告左右侍真曰：吾见十方无极世界，十方天王造三十二层天台宝盘。悉以紫金、珠玉、锦谷，紫网宝盖，紫节旌幢，百花饮食，器物百珍，仙乐摇曳，徧满虚空，来诣道场罗列供养。尔时天尊以神通威力，变此会中国土，悉是琉璃，洞彻内外，皆同一色远近，平等不殊，三界十方，同沾福庆，喜乐难言。九幽罢对，五苦停酸，国土安宁，人民长寿。
　　元始上帝再告左右侍真曰：下界若有善信男女，请道士法师，常於三元节日，宣说经戒，罪福因缘，忏悔自己，受身不净，臭秽四大，浮脆假合，念念无常，三业六根，构造诸恶，渐染成愆，轮回生死，堕落三涂，九幽地狱，受诸苦恼，吞火食炭，镬汤煎煮，足履刀山，手攀剑树，硙磨碓捣，锯解锥劖，铁鸟啄睛，铁犁耕舌，牛头乱拷，铁杖负身，脓血流离，身体烂坏，沉沦黑暗，流转泥犁，负石填河，昼夜拷掠。一入酆都地狱，万劫难原，皆是众生业力自受。若有善信男女能发善心，为七世祖祢及见存己身、父母骨肉，五苦三涂、穷魂饿鬼、畜生囚徒、老病众生，造玉京高座、紫微天台，挂旛献花，百珍供养，醮谢星宿，拜表上章，礼忏烧香，灭诸罪源，咸皆超度。
　　元始天尊告左右侍真曰：若有善信男女於三元节日，为一切人天建造斋醮，转经礼忏，供养天尊神仙、列曜星宿、地府百司，为祖考父母，发片善心，精诚不退，过去未来、三世父母，获福无量，灭诸罪犯。
　　元始上帝告左右侍真曰：吾见下土兆民，多有凶祸，邪鬼所害。可为先亡祖考、父母尊亲，五腊之日是天地开赦，宜建斋行道，礼忏上章，救拔先祖，咸得超度，获福无量。正月一日，天腊之日，五帝神仙集於青天安宝华林青灵阙中，校定世人罪福之籍；五月五日，地腊之日，五帝神仙集於丹天梵宝昌阳丹灵朱阙，校定世人罪福之籍；七月七日，道德腊之日，五帝神仙集於金门素灵阙中，校定世人罪福之籍；十月一日，民岁腊之日，五帝神仙集於玄天洞阴黑灵阙中，校定世人罪福之籍；十二月遇腊日，是王侯腊之日，此日五方五帝集於玄都玉京元灵戊己金阙元始上帝八景殿中，校定世人罪福之籍。此五腊日皆是天地合攒之日，定吉凶死生簿籍。若有男女为过去先祖父母，礼忏上表谢罪，灭除黑簿罪升度七祖父母，入名上清，皆得超度。夫五腊日者，皆生人九祖、父母，幽岳鬼魂。此日为酆都北阴大帝引出责问，久处阴司，年代积罪，结衅端由及子孙姓名、坟墓所在。如积劫未有追赎，因此日延累生人引问得子孙亲姻、九族姓名为生人罪状，积衅幽司，九族延灭。此日可为先祖亡过父母，上表忏谢宿愆，追拔幽涂，皆亡人一一得之。常日祭祀，不可得违，为酆都幽深，难为通彻，沐赖真猷，皆得宿愆，解释幽司，不欲久滞。死魂久滞，则天曹责及幽司官吏，亦责及生人。转福为祸，灾难自此而生。若有至孝男女此日修奉斋醮，即黑簿除名，获福无量，皆得超度。
