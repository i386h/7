<!-- { "loadSidebar": true } -->
　　元始上帝谓帝君曰：下元生人，死魂受考。为前生，不忠不孝，君臣不义，父子不慈，不敬三光，不信罪福，欺师谤道，反逆宗亲，广杀物命，纵恣贪淫，司命夺算，寿无定年，死魂报对，劫尽无解。此人为前生耽酒嗜肉，杀戮无度，不造善功，专行不道，年算未尽，被六天洞宫鬼神，乘人罪衅，放其毒疫，夭伤人命，水火、盗贼、疫疠、刀兵危难，困苦官私，口舌枷锁，迍骞令人，所为不遂，年月岁久，遭遇不少。又见风雷之狱，常有黑风震雷，霹雳飞戈，冲突罪人，分散肢体，穿穴五脏，万劫受苦，昼夜不息。又见火翳之狱，有诸罪人，吞火食炭，为火所烧，头面焦燎，头戴火山，皮肤骨肉，节节生火，万劫受苦，昼夜不息。又见金刚之狱，有诸罪人，金锤铁杖，乱拷无数，肢体烂坏，筋骨零落，铁叉穿腹，金锤塞心，万劫受苦，昼夜不息。又见溟泠之狱，有诸罪人，沉没寒冰，剑戟霜刃，冲断筋骨，百毒之汁，以灌其上，五体零落，心腹破坏，万劫受苦，昼夜不息。又见铜柱地狱，有诸罪人，身上铜柱，大火猛焰，令诸罪人，手抱足登，表裹焦烂，腹背脓溃，万劫受苦，昼夜不息。又见屠割地狱，有诸罪人，身被倒悬，刀剑割体，四肢筋脉，皮肤五藏，皆有刀刃割切，其中罪人，血流满地，非可堪忍，万劫受苦，昼夜不息。又见火车地狱，有诸罪人，五车裂体，四肢分散，或身处火车，东西南北，一一车轮，皆有兵刃，随轮运转，割切罪人，加诸猛火，烧炙焦烂，万劫受苦，昼夜不息。又见镬汤地狱，有诸罪人，身被铁叉，叉入镬汤，五体煮渍，四肢烂溃，脓血臭秽，不可堪忍，万劫受苦，昼夜不息。
　　是时，元始上帝、十方救苦天尊、救度真人，施大威光，假六通慧，力令诸罪魂，闭目静思，自识宿命生存之日，造诸恶业。或手弒君父不孝二亲，或诽谤真仙，或残伤兄弟，或谋反师尊，或淫犯骨肉，或劫贼杀害，或屠割孤贫、以强陵弱。以贵虐残，或秽慢灵文，或阴贼嫉妬，或恶口两舌，或斗乱善人，积劫以来，所犯诸罪，一时顿忆。各各明了，倍增悲恼，愿求解脱，咸乞救度。
　　元始上帝再告侍真曰：吾见诸罪人，旷劫以来，不信经忏，唯罪是修，遂使名书恶簿，身没九幽，魂滞三涂，无由解脱。若有清信男女，发心为上世亡魂、父母眷属，建斋行道，拜表上章，济接孤贫，放生续命者，吾遣太乙救苦天尊於紫微上宫开三天奥藏、七部琼篇、蕊简琅函，出天尊懿号，下降人间，赞叹讽诵，吟咏洞章，消灭罪犯，削落九幽长夜。玉匮之函，遍使一切罪魂，离苦解脱，随愿往生，逍遥无为，咸获超度。是故烧香，归身归命，五体投地。
　　志心朝礼，
　　玉清圣境虚无自然元始天尊，
　　上清真境太上道君灵宝天尊，
　　太清仙境太上老君道德天尊，
　　太上昊天至尊金阙玉皇上帝，
　　南极星主紫微上宫天皇大帝，
　　中天星主紫微中宫北极大帝，
　　承天效法厚德光大后土皇地祇，
　　南极长生大帝统天元圣天尊，
　　东极青华大帝太乙救苦天尊，
　　贞明大圣九天应元雷声普化天尊，
　　九天雷祖大帝除灾济物天尊，
　　紫微碧玉宫太一大天帝保制劫运天尊，
　　六天洞渊大帝伏魔上上太一天尊，
　　六波天主帝君溥施法润天尊，
　　九天可韩司丈人朱陵度命天尊，
　　九天采访使应元保运妙化天尊，
　　东方九炁天中青灵始老洞空天尊，
　　南方三炁天中丹灵真老洞清天尊，
　　西方七炁天中皓灵皇老洞虚天尊，
　　北方五炁天中五灵玄老洞微天尊，
　　中央一炁天中玄灵元老洞真天尊。
　　志心朝礼，东北方度仙上圣天尊。
　　志心朝礼，慈映度苦天尊。
　　志心朝礼，高胜天师天尊。
　　志心朝礼，金静玉宝天尊。
　　志心朝礼，照度仙道天尊。
　　志心朝礼，上元四明天尊。
　　志心朝礼，妙尊金真天尊。
　　志心朝礼，洞玄内秘天尊。
　　志心朝礼，光相宝开天尊。
　　志心朝礼，万元洞明天尊。
　　志心朝礼，无等宝照天尊。
　　志心朝礼，神通真观天尊。
　　志心朝礼，太虚一乘天尊。
　　志心朝礼，湛然丹林天尊。
　　志心朝礼，应真法寂天尊。
　　志心朝礼，中玄道运天尊。
　　志心朝礼，解脱思议天尊。
　　志心朝礼，慧元三天天尊。
　　志心朝礼，神智道运天尊。
　　志心朝礼，权实洞玄天尊。
　　志心朝礼，上洞飞经天尊。
　　志心朝礼，上帝地皇天尊。
　　志心朝礼，入妙寂然天尊。
　　志心朝礼，无量妙行天尊。
　　志心朝礼，上洞三天天尊。
　　志心朝礼，金光常湛天尊。
　　志心朝礼，太玄明解天尊。
　　志心朝礼，洞真玉虚天尊。
　　志心朝礼，圣真小有天尊。
　　志心朝礼，丹紫缘感天尊。
　　志心朝礼，上宫平等天尊。
　　志心朝礼，玄纪七圣天尊。
　　志心朝礼，上元上品天尊。
　　志心朝礼，宝藏法海天尊。
　　志心朝礼，宝台法海天尊。
　　志心朝礼，随声救苦天尊。
　　志心朝礼，万灵宝真天尊。
　　志心朝礼，朱镜妙尊天尊。
　　志心朝礼，西灵宝真天尊。
　　志心朝礼，运晨明道天尊。
　　志心朝礼，真运遍明天尊。
　　志心朝礼，金圣凝湛天尊。
　　志心朝礼，轮东华法天尊。
　　志心朝礼，思真延寿天尊。
　　志心朝礼，金灵妙寂天尊。
　　志心朝礼，万运明广天尊。
　　志心朝礼，明玄神运天尊。
　　志心朝礼，真空道训天尊。
　　志心朝礼，道应慧朗天尊。
　　志心朝礼，自然神宝天尊。
　　志心朝礼，妙宝玄元天尊。
　　志心朝礼，化明至道天尊。
　　志心朝礼，明朗上运天尊。
　　志心朝礼，慧明高运天尊。
　　志心朝礼，最胜光相天尊。
　　志心朝礼，常导三有天尊。
　　志心朝礼，黄老地皇天尊。
　　志心朝礼，道运玄会天尊。
　　志心朝礼，太元一相天尊。
　　志心朝礼，真道广成天尊。
　　志心朝礼，神慧道运天尊。
　　志心朝礼，真法成天天尊。
　　志心朝礼，上灵琼华天尊。
　　志心朝礼，高运明行天尊。
　　志心朝礼，虚玄光明天尊。
　　志心朝礼，七映北真天尊。
　　志心朝礼，开明一切天尊。
　　志心朝礼，本际上灵天尊。
　　志心朝礼，道德真空天尊。
　　志心朝礼，秘藏善开天尊。
　　志心朝礼，救苦东华天尊。
　　志心朝礼，清灵玉光天尊。
　　志心朝礼，决定太清天尊。
　　志心朝礼，虚道慧运天尊。
　　志心朝礼，救生正真天尊。
　　志心朝礼，高胜度命天尊。
　　志心朝礼，八明北真天尊。
　　志心朝礼，广敷真戒天尊。
　　志心朝礼，广明真道天尊。
　　志心朝礼，行明大运天尊。
　　志心朝礼，戒生化成天尊。
　　志心朝礼，丹紫空道天尊。
　　志心朝礼，妙尊金华天尊。
　　志心朝礼，无量北真天尊。
　　志心朝礼，明化高道天尊。
　　志心朝礼，真渊无滞天尊。
　　志心朝礼，上元化度天尊。
　　志心朝礼，受持玄会天尊。
　　志心朝礼，仙灵普慈天尊。
　　志心朝礼，五老梵行天尊。
　　志心朝礼，威光金绚天尊。
　　志心朝礼，护魂无滞天尊。
　　志心朝礼，无碍自然天尊。
　　志心朝礼，上品福庆天尊。
　　志心朝礼，宝映仙飞天尊。
　　志心朝礼，妙元朱光天尊。
　　志心朝礼，大圣长乐天尊。
　　志心朝礼，九幽拔罪天尊。
　　志心朝礼，随愿往生天尊。
　　志心朝礼，慈悲救苦真人。
　　志心朝礼，慈悲救度真人。
　　志心朝礼，慈悲大惠真人。
　　志心朝礼，解脱真人。
　　志心朝礼，洞玄真人。
　　志心朝礼，救苦真人。
　　志心朝礼，洞神真人。
　　志心朝礼，济苦真人。
　　志心朝礼，降魔真人。
　　志心朝礼，等照真人。
　　志心朝礼，金景真人。
　　志心朝礼，玉光真人。
　　志心朝礼，光明真人。
　　志心朝礼，救死天师。
　　志心朝礼，护生天师。
　　志心朝礼，度命天师。
　　志心朝礼，度人天师。，
　　志心朝礼，好生天师。
　　志心朝礼，好善天师。
　　元始上帝告左右侍真曰：吾今遣太华真人，以此天尊、真人、天师位号，赍往下界，散布万国九州，一切人天，转礼诵念，上消天灾，下禳毒害。若有修真之士、重道之民，本命生辰，为三公辅弼、将相寀僚、大醮星辰，转礼经忏，永臻五福，常保三元。品秩穹崇，寿龄延永，获福无量。
　　志心朝礼，
　　地肺山福地仙官圣众，
　　盖竹山福地仙官圣众，
　　清远山福地仙官圣众，
　　安山福地仙官圣众，
　　石磕山福地仙官圣众，
　　东仙源福地仙官圣众，
　　青屿山福地仙官圣众，
　　郁木洞福地仙官圣众，
　　赤水山福地仙官圣众，
　　丹霞洞福地仙官圣众，
　　君山福地仙官圣众，
　　焦源福地仙官圣众，
　　灵墟山福地仙官圣众，
　　沃洲福地仙官圣众，
　　天姥岑福地仙官圣众，
　　若耶溪福地仙官圣众，
　　金庭山福地仙官圣众，
　　马岭山福地仙官圣众，
　　鹅羊山福地仙官圣众，
　　洞真墟福地仙官圣众，
　　光天坛福地仙官圣众，
　　洞宫福地仙官圣众，
　　清玉坛福地仙官圣众，
　　陶公山福地仙官圣众。
　　元始天尊告左右侍真曰：吾今遣太华真人赍此经，散布万国九州，徧使人天礼诵，延生集福，保命消灾。若有奉道之民，遇三元八节、本命生辰，修斋礼拜，念诵三清宝号、天尊名位，愿三军万姓、普天兆庶、一切含生，烧香修奉者，众圣护门，永臻寿禄，增无量福，消无量罪。
　　冲妙先生朝谢金阙上帝而献颂曰：
　　焕赫空洞章，灵音震九天。至真开宝蕴，传受希夷篇。宝偈今仍遇，灵文拔祖先。救度长夜魂，上登朱陵天。虔心尊所奉，朝谢虚皇前。
　　太上灵宝朝天谢罪大忏卷之五竟
　　太上灵宝朝天谢罪大忏卷之六
　　尔时，元始上帝在大罗天宫黄金殿内七宝帏中，大显威神，祥光辉烁，照曜天地。真仙侍卫、无鞅数众，建节捧香，罗列左右，步虚旋绕，赞叹至尊。时见天仙、地仙、水仙各整威仪，上朝金阙，进呈万国九州兆民生死罪福之目，姓名功过，毫分不失。
