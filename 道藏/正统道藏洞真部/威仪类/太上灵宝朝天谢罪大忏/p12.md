<!-- { "loadSidebar": true } -->
　　元始上帝曰：吾观下界众生，处世立身，六识暗昧，略无片善。或於天尊圣像前，行诸愚痴。或於星辰大道前，行诸愚痴。或於宫观玄坛前，行诸愚痴。或於经箓道场，行诸愚痴。或见道士出家，行诸愚痴。或见虚空贤圣，行诸愚痴。或见父母妻儿，行诸愚痴。或见天地日月星辰，行诸愚痴。或骂詈天地，咒诅鬼神。或逆叛君父，不孝宗亲。或返凶作祸，立法乱常，内淫骨肉，外杀他人，不信罪福因缘、宿命报对，谓自己长存，不生不灭，不分善恶，不识贤愚。如此愚痴，不忍观见。诸大真人，烧香朝谢金阙上帝，自今日已后，普愿下界，一切众生，身心口意三业，并皆释放。常得六根清净，永无争竞，常行柔软心、调和心、慈爱心，不放逸心，不傲慢心，无贪吝心，长行欢喜心，常生不杀救护心，常行孝义忠信心，常行济贫拔难心，常生利物饶润心。若人行如是心，即有十天善神卫护，永消世厄，散灭罪殃，永无忧怖，神仙接引，皆得超度。
　　元始上帝再告左右侍真曰：自今已后，下界群生，若有善信奉道之人，为一切愚痴、罪障恶业及飞走群毛、鸟兽六畜等，建立灵坛，诵经礼忏，然灯烧香，拜表上章，醮谢天地、日月、星辰、五岳、四渎、酆都冥官精心不退者，吾遣太乙救苦天尊，开北灵紫馆琅玕藏中，出碧简金文、天尊懿号，称赞叹，吟咏洞章，思真念道，乞削落九幽长夜灵官之府玉匮之函，使五苦并原三涂解释，脱落群毛，永离罪业，尽得超度，返身人道，不滞苦难，长处逍遥，所愿遂心。是故烧香，归身归命，五体投地。
　　志心朝礼，
　　玉清圣境虚无自然元始天尊，
　　上清真境太上道君灵宝天尊，
　　太清仙境太上老君道德天尊，
　　太上昊天至尊金阙玉皇上帝，
　　南极星主紫微上宫天皇大帝，
　　中天星主紫微中宫北极大帝，
　　承天效法厚德光大后土皇地祇，
　　南极长生大帝统天元圣天尊，
　　东极青华大帝太乙救苦天尊，
　　贞明大圣九天应元雷声普化天尊，
　　九天雷祖大帝除灾济物天尊，
　　紫微碧玉宫太一大天帝保制劫运天尊，
　　六天洞渊大帝伏魔上上太一天尊，
　　六波天主帝君普施法润天尊，
　　九天可韩司丈人朱陵度命天尊，
　　九天采访使应元保运妙化天尊，
　　东方九炁天中青灵始老洞空天尊，
　　南方三炁天中丹灵真老洞清天尊，
　　西方七炁天中皓灵皇老洞虚天尊，
　　北方五炁天中五灵玄老洞微天尊，
　　中央一炁天中玄灵元老洞真天尊。
　　志心朝礼，下方真皇洞神天尊。
　　志心朝礼，积功成圣天尊。
　　志心朝礼，凝神照境天尊。
　　志心朝礼，和神利物天尊。
　　志心朝礼，总领众灵天尊。
　　志心朝礼，幽照无极天尊。
　　志心朝礼，善断迷惑天尊。
　　志心朝礼．好解罗网天尊。
　　志心朝礼，琼瑶宝盖天尊。
　　志心朝礼，朱景洞照天尊。
　　志心朝礼，体悟万行天尊。
　　志心朝礼，洞渊微妙天尊。
　　志心朝礼，万行圆满天尊。
　　志心朝礼，无量玉皇天尊。
　　志心朝礼，大乘空惠天尊。
　　志心朝礼，还功报德天尊。
　　志心朝礼，隐迹全道天尊。
　　志心朝礼，高皇洞晨天尊。
　　志心朝礼，紫霞浮盖天尊。
　　志心朝礼，法云流润天尊。
　　志心朝礼，阐扬妙法天尊。
　　志心朝礼，尊妙无双天尊。
　　志心朝礼，玄智远照天尊。
　　志心朝礼，变见法界天尊。
　　志心朝礼，威降慈缘天尊。
　　志心朝礼，湛寂体玄天尊。
　　志心朝礼，玉京垂惠天尊。
　　志心朝礼，保度应运天尊。
　　志心朝礼，太微光范天尊。
　　志心朝礼，真相具足天尊。
　　志心朝礼，导世无遗天尊。
　　志心朝礼，法缘常济天尊。
　　志心朝礼，劝发无碍天尊。
　　志心朝礼，大光常照天尊。
　　志心朝礼，道炁含育天尊。
　　志心朝礼，降伏强梁天尊。
　　志心朝礼，延光布像天尊。
　　志心朝礼，永证道源天尊。
　　志心朝礼，妙福无边天尊。
　　志心朝礼，志节微妙天尊。
　　志心朝礼，常传真戒天尊。
　　志心朝礼，道惠圆满天尊。
　　志心朝礼，光德具足天尊。
　　志心朝礼，无量增益天尊。
　　志心朝礼，华盖浮云天尊。
　　志心朝礼，冲和净乐天尊。
　　志心朝礼，玄隐无为天尊。
　　志心朝礼，幽源不测天尊。
　　志心朝礼，永住无相天尊。
　　志心朝礼，陶化四生天尊。
　　志心朝礼，太虚常寂天尊。
　　志心朝礼，紫虚观微天尊。
　　志心朝礼，证真静意天尊。
　　志心朝礼，紫府凝神天尊。
　　志心朝礼，恒游寂处天尊。
　　志心朝礼，信乐正法天尊。
　　志心朝礼，胜业潜耀天尊。
　　志心朝礼，默念无为天尊。
　　志心朝礼，高真定智天尊。
　　志心朝礼，玄台勤德天尊。
　　志心朝礼，群灵普卫天尊。
　　志心朝礼，挥灵妙用天尊。
　　志心朝礼，凝神生惠天尊。
　　志心朝礼，乘景浮生天尊。
　　志心朝礼，救度八难天尊。
　　志心朝礼，延寿无尽天尊。
　　志心朝礼，寂住玄都天尊。
　　志心朝礼，和光隐妙天尊。
　　志心朝礼，窈冥神化天尊。
　　志心朝礼，清净真意天尊。
　　志心朝礼，慧业广德天尊。
　　志心朝礼，至极安乐天尊。
　　志心朝礼，端静凝和天尊。
　　志心朝礼，最胜妙果天尊。
　　志心朝礼，善救世界天尊。
　　志心朝礼，湛相淳和天尊。
　　志心朝礼，百宝胜严天尊。
　　志心朝礼，广布神化天尊。
　　志心朝礼，高虚最妙天尊。
　　志心朝礼，开化玄宗天尊。
　　志心朝礼，南丹晖惠天尊。
　　志心朝礼，朱灵宝德天尊。
　　志心朝礼，妙力宝王天尊。
　　志心朝礼，虚极垂感天尊。
　　志心朝礼，慈和忍爱天尊。
　　志心朝礼，尊贵无边天尊。
　　志心朝礼，宁抚万神天尊。
　　志心朝礼，宴豫景像天尊。
　　志心朝礼，总朝上帝天尊。
　　志心朝礼，玄理垂文天尊。
　　志心朝礼，西那灵应天尊。
　　志心朝礼，善导洪源天尊。
　　志心朝礼，云华见相天尊。
　　志心朝礼，凝寂金阙天尊。
　　志心朝礼，善消魔试天尊。
　　志心朝礼，元皇真一天尊。
　　志心朝礼，灵应无极天尊。
　　志心朝礼，无滞无着天尊。
　　志心朝礼，玉清金相天尊。
　　志心朝礼，北真炼妙天尊。
　　志心朝礼，无碍慈惠天尊。
　　志心朝礼，九幽拔罪天尊。
　　志心朝礼，随愿往生天尊。
　　志心朝礼，慈悲救苦真人。
　　志心朝礼，慈悲救度真人。
　　志心朝礼，慈悲大惠真人。
　　志心朝礼，慈悲转轮真人。
　　志心朝礼，玄通真人。
　　志心朝礼，太妙真人。
　　志心朝礼，九光真人。
　　志心朝礼，普慈真人。
　　志心朝礼，拔难真人。
　　志心朝礼，护命真人。
　　志心朝礼，救死真人。
　　志心朝礼，广惠真人。
　　志心朝礼，度命真人。
　　元始上帝告五帝神仙、三界众圣曰：吾今演说天尊宝号、真人名位，遣救苦真人赍此真经，降下人间，散布十方，使一切天人解悟，皆得神仙。若有奉道之人、修真男女，每遇三元五腊、本命生辰，为上世亡魂、六亲父母，追荐幽魂，忏谢夙生罪犯。或陷身在六畜群毛、水族蛟蜃、湿居鳞甲、一切蠢动之中，乞出离苦恼，返生人道，神仙接引，魂度南宫，夙劫重殃，成皆释放，获福无量。
　　志心朝礼，
　　德山福地仙官圣众，
　　蓝水福地仙官圣众，
　　玉峰福地仙官圣众，
　　天目山福地仙官圣众，
　　商山福地仙官圣众，
　　张公洞福地仙官圣众，
　　鱼湖洞福地仙官圣众，
　　中条山福地仙官圣众，
　　司马悔山福地仙官圣众，
　　绵竹山福地仙官圣众，
　　甘山福地仙官圣众，
　　瑰山福地仙官圣众，
　　金城山福地仙官圣众，
　　云山福地仙官圣众， 
　　北邙山福地仙官圣众，
　　武当山福地仙官圣众，
　　女几山福地仙官圣众，
　　少室山福地仙官圣众，
　　庐山福地仙官圣众，
　　西山源福地仙官圣众，
　　南田山福地仙官圣众，
　　玉蟠山福地仙官圣众别本作玉瑠，
　　抱犊山福地仙官圣众。
　　元始上帝再告左右真人曰：吾今遣救苦真人宝此宝经，散布下方，使一切人天转礼，为上世亡魂、六亲眷属，追荐忏悔，幽魂受度，仙化成人，超凌三界，逍遥上清。若有男女世人，三元八节，拜表上章，虔谢天地，修奉清斋，诵咏三清宝号，诸天真人为地狱幽魂、群毛六畜、水族湿居、一切蠢动，忏除罪犯。乞洗涤夙殃者，普使拔出地户，永离鬼官，转化成人，普得超度。
　　冲妙先生烧香朝谢金阙上帝而献颂曰：
　　玉帝垂灵贶，天宣告万灵。救拔九幽苦，广演三洞经。名奏南丹府，魂超北寒庭。永离炎镬狱，径出冰池城。神仙同救度，逍遥上太清。
　　太上灵宝期天谢罪大忏卷之十竟
　　
