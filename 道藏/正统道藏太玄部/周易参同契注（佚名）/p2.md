<!-- { "loadSidebar": true } -->
　　斗者，言炉上着秤衡，如象天北斗。斗柄逐月建而转，一日亦柄指，一时一月亦然。假如上月末问开，即斗柄指子，后月指丑，起次顺之。其取时须定漏刻。又鼎运火亦然。言鼎象北斗而能运化。
　　包囊#17万物，为道纲纪#18。
　　包，言金花等能包於汞，如子遇母，龙虎相吞，故称为道。又用土、金花等为泥，包囊金汞内於鼎中。囊者，盛万物也。言其丹成后，号日紫金砂大还神丹，点化万物，枯骨重荣，土石为宝，人服成真，故为道之纲纪也。
　　以元制有，气用#19者空。
　　夫阳者是元，阴者是有。有是坎金，元是离汞。此乃坎离水火之位也。空，道也。道者，是空、虚、元之称．也，化而生万物。元者，谓阳形，人元见之，是为冲和气。有者，是阴凝滞不通，名日冲和二气相感，风雨乃成。故汞是阳而反归金。金者，正阳丹也。又其汞金是阴，以阳得阴，是名以元制有。气者火，亦属阳，其金汞得火而制伏，火即空，元药而成有，故日气用者空。
　　故推消息，
　　消息者，论阴阳升降。消时喊炭，息时加炭。升时器向上，降时器向下。
　　坎离没亡。
　　坎为金，离为汞。汞得金华相配，故没亡也。
　　言不苟造，论不虚生。
　　言留法传文，不苟谬而言，皆据阴阳爻象。金汞相亲，同类而生，故不立虚论，真说也。
　　引验见幼，授度#20神明。
　　言据爻象运火，每月验者皆有变，有通於神明，乃相教示。度者，法也。取其法则，而成大还丹。
　　推类结字，原理为证#21。
　　言大还丹，皆推阴阳以取坎离之象，结为易字而取同类者，金类汞以为一一三丹，非类元证验。
　　坎戊月精，离己日光，日月为易。
　　言铅精象月，为坎，属戊；汞光象日，为离，属己，故引日月之精光，配而为易字。且阴阳二宝者，至九月、十月、十一月是坎戊之位，阴之极也。阴之精上升为月，属金，为水，故经中言金是九炼铅精金花也，非是用真金精也。经云：乍用道中宝，不用世中金。大丹若有金银杂，即不可服饵。但汞一味向成金丹，即是神药。虽云用九转银精，铅乃成灰矣。借银之气以阴助阳也。阳至三月、四月、五月是离己之位，阳之成也。阳之精上升为日，属汞，为火，故日月为易。丹若得金汞合之，自然精光变化。
　　刚柔相合#22。
　　坎阳汞为刚，离阴铅为柔，故阴阳相合而成大丹。
　　土王四季，
　　土者，华也，亦是鼎也。又日四黄属土，而王四季，此非黄土为鼎。若是用金铁鼎，即用黄土涂鼎内。生金，乃用也。亦金华，黄牙乃称土也。
　　罗络始终。
　　始是月朔，终是月晦，罗络是器也。又用黄土涂鼎内，上又涂金花、黄牙等，用黄土镇之。
　　青赤白黑，各居一方。
　　青是束方木，青龙，汞也。赤是南方火，朱砂也。白是西方白虎，金精也。黑是北方水，铅也。所以金汞各配居四方，又属戊己而居中官。
　　并由中宫所禀#23戊己之功。
　　言金汞二名而属四方，并属中官戊己，属土之所成。若正阳及独化之药，不要雄曾，唯任汞金相配，日久火养自化成丹。事须涂黄土，及镇土涂药，金花、黄牙可厚半寸。金花者，是真铅，铅入汞所成。黄牙者，是烧黄丹所作成。为坎铅属戊，离汞属己，正称戊己，故禀戊己，属土之功，化汞为丹也。或人云丹硫黄化汞为朱，号硫黄为上，应非。
　　《易》者，象也。悬象着明，莫大乎日月。
　　故日为朱汞，月属铅银。七十二石之中，莫过於铅汞，故得称日月之号，所以日月为易字，托於《周易》也。故夫子日：悬象着明，莫大乎日月也。悬象着明，至妙莫大乎《易》，故以《易》象於金汞。
　　穷神以知化，阳往则阴来。
　　穷神，火也。火化万物。阳往，是坤十一月一阳爻生，终坤至乾，乾则往。阴来，是五月一阴爻生也。故阳往则乾消，阴来则坤息。来者伸，往者屈。皆是加喊变卦运火也。
　　辐辏而轮转，
　　言运火转器，如车轮转也。辐者，谓三十辐共一毂。三十者，一月也。毂，器也。所以一月轮转鼎器也。
　　出入更卷舒。
　　阳出阴入，言出震成乾，入巽成坤。消即为巷，息即为舒。运火用丹成卦也。又法专法，每月开鼎，倍添生汞，令汞拨入鼎，计从一两起至一周年，若九转添拨法。后一年一火红赤色，至伏火，即镕成挺黑色，打碎重研入鼎。又火一月，至紫色即休。又有正阳法，以几铅汞等分，从冬至起，首夏至加火渐武，至来年冬至停，每一月一开看，知存亡。至一周，其汞独出铅上紫色，名日阳元正阳之丹。取此正阳，又重入净金花器。又经一月，紫色即了。又法一月一闲，出虎入龙，增龙喊虎法。龙是汞，虎是铅。花更着雄黄而重入鼎为丹。是三法，此《契》论正阳之法。
　　卦#24有三百八十四爻，爻据谪符#25符谓六十四卦也#26。
　　其六十四卦，有三百八十四爻象。一斤药，有三百八十四铢。计一日行一周天，小火气足。又计一周年，其药受大火气足，药已成也。象自然还丹，受太阳之气生焉。符者，言每日及月，皆用二卦。一卦直事，一卦直符。又符者，五符、金花等也。正云天地之符，金汞是也。谪者，度也。是《易》之为丹，用一周年成也。体运火，取周天度数，数足而为丹，其丹有二义。此《参同》说者，是半斤汞，半斤花，合为丹，用一周年成。若白雪，九转三年成专阳丹，上可百斤，下可一斤、二斤，十五月成也。
　　晦至朔旦，震来受符。
　　言月晦终坤，月朔变坤。一爻为震，震为直符，复为直事，当此一日十二辰转也。从子至巳，阳道已终，阴道已起，壬午发火也。又一卦当直终亥，每朔旦初一日即震动，如符如印，所使叉定也。
　　当斯之际#27，
　　接也。孔子日：天地洽合。是用火之鼎，密固其际。
　　天地媾其精#28，日月相撢持。
　　天地者，鼎也。精者，药之#29精华也。日月，金汞也。撢，探也。扶，持也。言二宝在器，当天地鼎器之间，运太阳之火而化，使日月之二药交媾精气，相探扶持成丹。如天气下降，地气上腾，日月相交，阴阳媾会，即有祥变而应丹道象。此谓震来受符、应命之时，刚柔交媾，金汞俱吐精华，系日月，天地媾精，万物化生。丹道亦然，皆禀阴阳而生。雄阳播玄施，雄阳是汞，玄是铅。铅精谓九铅之精，得火即成水。而入其汞，铅精即施而受其汞，汞得铅而布散入於铅中，待玲凝梼碎入於鼎中后，运火成大还丹。
　　雌阴化黄包#30。
　　雌阴，金公也。其金公得汞，猛火食顷而吐金华，号日玄黄之花。将此花烊包汞，入鼎得火之后，说说作声，重杳状似鱼鳞金花。而相拒声若定，汞即伏火，紫色即丹成，未紫更重烧，故下文云：说说如婴兄慕母，漏刻未过半，鱼鳞狎猎起是也。又《金碧中篇》云：此议者雄阳，即是雄黄。玄是汞，雌是雌黄。言将雄曾捣为泥上合盖，雌黄和烧誉石末为下合盖，皆和左味为泥，包裹乾汞砂如球子形，纳於金鼎中。不者一二四土器中周一年之火成，名日紫金还丹。然点化五金，服之长生。如论此《契》中不用雌雄，用铅精为根，养汞一味而成正阳，真一神丹也。神仙羽化。中篇云：将欲制之，黄牙为根。牙者，铅精也。下篇又云：挺除武都。是据此一句，不合用雄雌，只用铅汞二宝，故西国贵黄丹，中国贵朱汞为铅丹。中国所出，故号中丹。
　　混沌#31既#32交接，权舆树根基。
　　树者，汞也。根基者，黄牙也。权舆，始也。坤，鼎也。言汞得华、黄牙，混沌交接入於鼎中而自成丹，故万物皆因元始。元始是天地之气，乾坤所育，故乾坤为器，生长成丹。又云：坤是雌黄。混杂金为丹，故云根基也。
　　经营养鄞鄂，
　　言金汞得火一年、经状如严霜，亦似鱼鳞起。
　　凝神以成躯。
　　躯，体也。凝，言金汞得火，先液后凝，合为一体，而为神丹，故十一月一阳爻生。《易》日：初六，履霜，坚·冰，阴始凝也。故合丹起取十一月上元日子时一阳爻生。发火制於汞阴，被阳伏阴，故凝一体。
　　众夫路以出，蠕动莫不由。
　　言十一月一阳爻生，坤一爻化，为震，阳气动。震为雷，为春，垫虫皆动，莫不由阴阳之气也。喻汞为蠕，得太阳之火气。又一阳爻生之发火，汞又是拥阴阳感应，所以震动欲飞。众夫者，是众共造丹之首，所以其汞欲飞，被人众等将火所制。欲·飞欲伏，所以蠕出震，众动而不自由。喻於万物蠕蠢，皆由道之所生，所以仙人得丹，所化变为金骨玉体，莫不由丹之所化也。
　　於是，仲尼赞洪蒙#33，乾坤得#34洞虚。
　　乾、坤者，釜也。洞，炉也。虚宿火，言金汞得火，在器中通畅也。
　　稽古当#35元皇，《关虽》建始初。
