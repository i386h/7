<!-- { "loadSidebar": true } -->
　　水是水银，亦十五两象一月之数。《草堂》云：水为木字。云：用曾青十五两为五分，则三两为一分。云：金花三分用九两，曾青二分用六两，其汞即用一斤。若论丹法甚真，唯曾青有疑。。诀皆云不用石药，当审用曾青通否。计曾青明目来神，是金之精，入亦何妨p若云水为木字，呼曾青，恐有非。又云金是汞，义亦通。云木是曾青，用十五两，更详准。如草堂真人，岂是几夫？注应不谬。若将水银为木，呼号青龙，既有金数，水银之数何在？如有金汞数，爻即合相汞对，铃非曾．青，水银真也。古人特行唯用曾青一味制汞成丹，今此《契》唯论金汞二物，应元曾青。
　　临炉定铢两，五分水有余。
　　五分者，即三两为一分，五分者即是用十五两。余者，加一两为一斤。有三百八十四稣象其《易》，所以合用一斤。前云用十五两，虽象半月，未应《易》之道也。临着余加一两，成十六两，为一斤定也。又释余者为一斤，汞重如金，金二寸可有十分。五分是汞，余五分是金，如前十一四六五两，故同前十五两。乾体就后，十五两坤乙成。三十日为一月，故金汞各十五两者也。二者以为真，唯金、汞二物为真。据此可言将为木，号为曾青。假如用曾青，未合言数者也。
　　金重如本初。
　　言金汞之体常如初重，故令时时上秤。秤莫令失，失即火急，急即微退火。
　　其三#83遂不入，水二#84与之俱。三物相含受，变化状若神。
　　一金、二汞，水是三，非三味也。云：其三不入，二者为真。何得三物？唯金、汞二真得火，十月脱胎后，六十日变化为正阳神丹者也。
　　下有太阳气。
　　气，火也。言鼎下有火。夫合炼成败在火，火急有失，在亦枯然，宽．又不休，状如驱鸡，准如汞，甚难得成火。前云四时火者，令人细心。但火从文入武即得也。
　　伏蒸#85须臾问，先液而后凝，号日黄舆#86焉。
　　为未消花为液，别暖汞投中。一云：入曾青末去火，令玲捣碎入鼎，下火渐渐如蒸物状，年月满为丹，黄金紫色，故号黄舆。亦云：黄舆如车舆，服药升人，故号黄舆。又初伏汞，须臾之间从液后凝，色微带青黄，亦云黄舆。此一注至前以金为堤防，具论药味斤两、合治入鼎．已讫，如若不悟，不可求道矣。
　　岁月将欲讫，毁性伤寿年。
　　言年月满为汞性伤毁，而自然伏火。
　　形体为灰土，状似#87明窗尘。
　　言经十月脱出胎，其汞独出铅上，红赤若阴阳二无，从冬至起首，至夏至文火，至冬至武火，后开其汞亦出铅上，名日正阳丹。状如尘灰，收取其药，更入鼎。夫汞火气未足，皆黑如死炭灰。人至此皆心退，休罢不知从此。但与火其药色，即归就紫。如烧小还丹，令伏火亦至黑灰，从此变褐，后为红紫之色，故后人见黑便休。夫汞成粉皆轻如尘，失其汞体莫疑，但任以年、日、月长久火养之，色变自成丹也。但研之，即知重。但以此一年火即成尘。更入赤门，又经一年，即成大丹。
　　梼治并合之，驰入赤色门。
　　门者，是赤土鼎，以金花涂鼎之令赤，是故收其前尘药脚铸治入鼎。《二元》云：炼丹即收下脚铅砂。又如黄土捣为泥涂鼎；然正阳之药，经武火六十日，其丹紫色，未紫更烧，故紫赤为上上，青黑为下下。若二元丹元覆藉，若九转丹每转用玄白、金花四两覆藉，若紫游丹用赤盐覆藉，呼为赤门。
　　固塞其际会，务令完致坚#88。
　　言固际须令牢密。
　　炎火张於下，
　　言下火常炎炎，不得火猛。《别记》出，先小武火七十日者也。
　　昼夜声正慧#89。
　　言汞得火作声，状似婴兄啼。啼声若息，其汞即是伏火，故其火昼夜更不得停。始文使可修，始，初也。初，文火也。《别记》云：三百六十日文火。谓中问文，又前云炎炎．’今何须文？其汞伏火，故令小武火也。
　　终竟武乃陈。
　　月末年终，事须武火，后须大武火，鼎须与火同色。又专阳丹，须经大武火方伏火，后须化成挺，捣为末，开头烧经一伏时，此应须三年火。一年火亦得服，未有变化三年，丹为上。《别记》云：若三十日武火，即成一年火也。
　　候视加谨慎，审察调寒温。周旋十二节，节尽更亲观。
　　每一月一开看，洗重入鼎。节是一月，故经十二节也。
　　气索命将绝，休死亡魄魂。
　　气，火也。索，尽也。言经十二月火毕，汞死伏火。魂日是汞也，魄月是铅也，故一年魂魄散化为大丹也。
　　色转更为紫，赫然成还丹。
　　还丹紫色，一名紫金砂；二名紫粉；三名河车；四名巨胜。巨胜者，日名也。其汞象日巨胜；五名十胜丹；六名大流灵砂，谓老君度关津往流沙西国，故留此法授与尹喜，名日流灵砂。色若不紫赤，不名为大药，未赤紫更烧。若色如黄丹赤土，未名为丹，只是小伏火汞药也。
　　阴阳相饮食。
　　阳汞，阴金。谓金得汞自相饮食，伏制成丹也。
　　交感道自然#90。
　　谓金汞相交感，故丹道自然成，亦长生能除万病。若伏火乾汞，只堪为膏、为粉，服亦长年，亦非大丹。大丹者为汞，本是金孙朱砂之子。今令归本复如金体，赤紫如丹，故日还丹。丹者，赤色之名。还者，返归之义。故日还丹。若不者，何以为还丹？
　　粉提#91以一丸，刀圭最为神。
　　去毒了，以枣肉丸。、不者黄龙膏为丸。丸如梧桐子大。一丸是一刀圭。圭是金之一小两，一刀圭通二十四气，丹成取一刀圭鼓成金，若不化五金，不可辄服。其丹生有毒，未有灵化，更依前烧之成金。有灵化深紫色，始号为大还丹。服此一丸，即通神也。又将一刀圭化五金，及一斤生汞，立成黄金。若至此，即四两为一剂。若且住人问，即服半剂。若欲冲天，即服尽一剂。
　　推演诠五行#92，较约而不烦#93。举水以激火，掩然#94灭光荣#95。
　　官大丹推诠不出五行也。汞属水，朱砂属火，铅银属金，曾青属木，雄黄属土，只如大丹唯用二宝金、汞是也。其金、汞自有五行之名。朱砂属火，水银属木，铅黑属水，银白属金，又号戊、己以当属土，故日五行。激者，灌也。水阴火阳，以水灌火，阴入灭阳，故日灭光荣也。水是金花，火是真汞，以金得汞，是水灌火中，故不烦。非上有水，下有火也。
　　日月相激薄#96，常存#97晦朔问。
　　日汞月金，常存一月之问，侯火存亡，朔月初，晦月尽也。一阴一阳之问，常自激薄也。
　　水盛坎侵阳，火衰离昼昏。
　　坎为水为月，离为火为日。阳，乾旦也昼。阴，坤昏以着也。言阳时水王，至六日后坤，故侵阳即火衰。
　　名者以定情、字者缘性言。
　　言汞一是太阳生，金含朱赤色，故日名丹。湿如水，白如银，故号水银。白赤之情，似银之性，故号水银是也。
　　金来归性初，乃得称还丹。
　　言水银．本是金性。丹者，赤色之名。还者，返归之义。伏汞为朱，变朱为丹，故日还丹。此为正阳，名外还丹。为人素禀，冲和元气，虚元自然，而生本从空来。今服丹后，令归虚元，升天而去，故日还丹。丹丘，仙官地名。虽服外还丹，亦服内还丹，内是还精补脑，故二还同服，乃得长生也。
　　吾不敢虚托#98，仿效圣人文。
　　徐真人云：吾录此《龙虎上经》大还·之法，不敢妄托。仿效圣人文，则《易》之文也。
　　先圣#99
　　一本云古记。
　　提#100龙虎。
　　虎是金花，龙是金汞，所以上古先圣．号日《龙虎上经》。又一义直云：水银、朱砂有龙A虎之号，故朱砂日赤龙，汞为白虎。亦汞有二名。汞为木精，号日青龙。而白似银，号为白虎。所以金花亦有龙、虎之名。为铅若不投汞，铃元金花五色，亦元花出。假令玲后色青黑，亦名龙虎。所以作丹以花为虎，以汞为龙，将龙取龙，以虎为虎，非此二宝不能伏也。假用雄曾入亦元妨，久为灰亦元制伏之理，只是用为傍助染色取气也。《草＇堂注》云：虎是誉石，号为白虎，称曾青为青龙。既云曾青、誉石为真将，金、汞何号？应不然也。直言龙虎者，金花、水银亦不用金银诸石也。
　　黄帝美金花#101。
　　若非金花为虎，黄帝岂应美之为水银？奸滑性燥难伏，为金花，铅入汞所成，故是同类又有金性。故能吸汞勾制，相留变化为丹。又金花有数法，若得错铅白腻饶州者，但猛火炒三转可用，不者但炼了未杯熟铅入仰月炉，下火令急，略除赢皮，黑末令尽，即投汞。·但猛下火，食顷之问，金花咄出。又将此花烊成汁，更投汞，其花五色，名日天地之符，亦名流珠，花化汞为丹是也。若一转花用，即须郁郁者，是专阳丹法。一两花勾一两汞，研如粉入鼎，鼎内用黄牙，不去未郁花，但一物即得为泥涂鼎内，入汞可一月养之。又二两添二两生汞，月月以一倚添，得此汞色如土青黑，添金得一百日后用九转铅砂育之，令伏火，色黄微赤。更月一日一度蘸水，若土鼎不须蘸熟铁．’须蘸生铁，柔令为熟铁，若柔入土坑没头。大火通赤一日一夜，即熟若土鼎，即用甘土及黄土浆，并寿州破瓷末等分，为之量大小厚，作乾后用铅砂研泥、蘸揩之，火渐珑之，令赤熟后内涂花牙，用将前未伏药。九月毕不要多，亦得。但三五月问者，量多少旦伏亦得伏，即将添了药重入鼎一百五十日，渐从文火入武，临未着大武火，可一日二日。又更将此药烊成汁为挺，梼碎又更入鼎一月日，不烊亦得服也。前添汞火须养火，不得猛火。若阴元正阳之法，即将再转花。不者一转花，不者九转铅烊成汁，计一斤铅入一斤汞，从今年冬至至来年冬至毕，毕日猛火一周，其汞吐出铅上，收取其药。又入鼎中武火六十日，名正阳丹。丹毕，若阳元法，用朱砂以黄丹覆藉；亦如阴元法，若流珠九转法，但责汞令乾治碎入鼎，以金花、玄白覆藉，每月一开，每日用四两炭，若良雪神水法，火不录。若此经，唯烊花入汞，如二元法，唯用朱曾雄稍异，即不着亦得。是故黄帝唯重此金花也。
　　淮南炼秋石，
　　秋石是将前金花入铅砂一百日，都名秋石。又为金花属西方，西方为秋，故号秋石。刘演云：《草堂》云誉石，应非也。誉至毒，如何堪入药？唯四神八石丹用及乾汞家用，此应不用，故秋石可量。淮南王立号，岂应誉石？淮南王重之，亦如玄白出於铅中，号为石胆。时人云用蒲州者，岂非谬乎？淮南王是汉刘安厉王之子，封於淮南，因号谁南王。王性好道，感八公授道，王弃位随八公往寿州，飞炼丹成而去，今八公山见在。
　　王阳加#102黄牙。
