<!-- { "loadSidebar": true } -->
　　黄帝曰：余闻九针九篇，余亲授其调#5颇得其意。夫九针者，始於一而终於九，然未得其要道也。夫九针者，小之则无内，大之则无外，深不可为下，高不可为盖，恍惚无穷，流溢无极，余知其合於天道人事四时之变也，然余愿杂之毫毛，浑束为一，可乎？
　　岐伯曰：明乎哉问也！非独针道焉，夫治国亦然。黄帝曰：余愿闻针道，非国事也。岐伯曰：夫治国者，夫惟道焉，非道何可小大探浅杂合为一乎？
　　黄帝曰：愿卒闻之。岐伯曰：日与月焉，水与镜焉，鼓与响焉。夫日月之明，不失其影，水镜之察，不失其形，鼓响之应，不后其声，动摇则应和，尽得其情。
　　黄帝曰：窘乎哉！昭昭之明不可蔽。其不可蔽，不失阴阳也。合而察之，切而验之，见而得之，若清水明镜之不失其形也。五音不彰，五色不明，五藏波荡，若是则外内相袭，若鼓之应柠，响之应声，影之似形。故远者司外揣内，近者司内揣外，是谓阴阳之极，天地之盖，请藏之灵兰之室，弗敢使泄也。
　　黄帝内经灵枢集注卷之十三竟
　　#1主：《太素》卷五《阴阳合》作『生於』二字，与上『月生於水』文例一律。
　　#2阳：原作『阴』，据《太素》卷五《阴阳合》改。
　　#3早：《甲乙经》卷二第一作『晏』。
　　#4有数：赵府居敬堂本作『十五』。
　　#5亲授其调：《太素》卷十九《知要道》『授』作『受』。按此句疑当作『亲受其词』。
　　黄帝内经灵枢集注卷之十四
　　五变第四十六
　　黄帝问於少俞曰：余闻百疾之始期也，必生於风雨寒暑，循毫毛而入剩理，或复还，或留止，或为风肿汗出，或为消瘴，或为寒热，或为留痹，或为积聚。奇邪淫溢，不可胜数，愿闻其故。夫同时得病，或病此，或病彼，意者天之为人生风乎，何其异也？少俞曰：夫天之生风者，非以私百姓也，其行公平正直，犯者得之，避者得无殆，非求人而人自犯之。
　　黄帝曰：一时遇风，同时得病，其病各异，愿闻其故。少俞曰：善乎哉问！．请论以比匠人。匠人磨斧斤，砺刀削，斫材木，木之阴阳，尚有坚脆，坚者不入，脆者皮弛，至其交节，而缺斤斧焉。夫一木之中，坚脆不同，坚者则刚，脆者易伤，瓦其材木之不同，皮之厚薄，汁之多少，而各异耶。夫木之蚤花先生叶者，遇春霜烈风，则花落而叶萎；久曝大旱，则脆木薄皮者，枝条汁少而叶萎；久阴淫雨，则薄皮多汁者，皮溃而洒；卒风暴起，则刚脆之木，枝折桃伤；秋霜疾风，则刚脆之木，根摇而叶落。凡此五者，各有所伤，尸於人乎！
　　黄帝曰：以人应木，奈何？少俞答曰：木之所伤也，皆伤其枝，枝之刚脆而坚，未成伤也。人之有常病也，亦因其骨节皮肤胜理之不坚固者，邪之所舍也，故常为病也。
　　黄帝曰：人之善病风厥洒汗者，何以候之？少俞答曰：肉不坚，胜理疏，则善病风。黄帝曰：何以候肉之不坚也？少俞答曰：胭肉不坚，而无分理，理者粗理，粗理而皮不致者，胜理疏，此言其浑然者。
　　黄帝曰：人之善病消瘴者，何以候之？少俞答曰：五藏皆柔弱者，善病消瘴。黄帝曰：何以知五藏之柔弱也？少俞答曰：夫柔弱者，必有刚强，刚强多怒，柔者易伤也。黄帝曰：何以候柔弱之与刚强？少俞答曰：此人薄皮肤，而目坚固以深者，长冲直扬，其心刚，刚则多怒，怒则气上逆，胸中畜积，血气逆留，臆皮充肌，血脉不行，转而为热，热则消肌肤，故为消库。此言其人暴刚而肌肉弱者也。
　　黄帝曰：人之善病寒热者，何以候之？少俞答曰：小骨弱肉者，善病寒热。黄帝曰：何以候骨之小大，肉之坚脆，色之不一也？少俞答曰：颜骨者，骨之本也。颜大则骨大，颜小则骨小。皮肤薄而其肉无胭，其臂懦懦然，其地色殆然，不与其天伺色，污然独异，此其候也。然后臂薄者，其髓不满，故善病寒热也。
　　黄帝曰：何以候人之善病痹者？少俞答曰：粗理而肉不坚者，善病痹。黄帝曰：痹之高下有处乎？少俞答曰：欲知其高下者，各视其部。黄帝曰：人之善病肠中积聚者，何以候之？少俞答曰：皮肤薄而不泽，肉不坚而悼泽。如此，则肠胃恶，恶则邪气留止，积聚乃伤，脾胃之问，寒温不次，邪气稍至，穑积留止，大聚乃起。
　　黄帝曰：余闻病形，已知之矣！愿闻其时。少俞答曰：先立其年，以知其时。时高则起，时下则殆，虽不陷下，当年有冲通，其病必起，是谓因形而生病，五变之纪也。
　　【音释】
　　臆音宽。桃音兀。懦音儒。洒音鹿。
　　本藏第四十七
　　黄帝问於岐伯曰：人之血气精神者，所以奉生而周於性命者也。经脉者，所以行血气而营阴阳，濡筋骨，利关节者也。卫气者，所以温分肉，充皮肤，肥胜理，司关阖者也。志意者，所以御精神，收魂魄，适寒温，和喜怒者也。是故血和则经脉流行，营覆阴阳，筋骨劲强，关节清利矣。卫气和则分肉解利，皮肤调柔，胜理致密矣。志意和则精神专直，魂魄不散，悔怒不起，五藏不受邪矣。寒温和则六府化谷，风痹不作，经脉通利，支节得安矣。此人之常平也。五藏者，所以藏精神血气魂魄者也。六府者，所以化水谷而行津液者也。此人之所以具受於天也，无愚智贤不肖，无以相倚也。然有其独尽天寿。，而无邪僻之病，百年不衰，虽犯风雨，卒寒大暑，犹有弗能害也。有其不离屏蔽室内，无休惕之恐，然犹不免於病，何也？愿闻其故。
　　岐伯对曰：窘乎哉问也。五藏者，所以参天地，副阴阳，而连四时，化五节者也。五藏者，固有小大、高下、坚脆、端正、偏倾者；六府亦有小大、长短、厚薄、结直、缓急。凡此二十五者，各不同，或善或恶，或吉或凶，请言其方。
　　心小则安，邪弗能伤，易伤以忧；心大财忧不能伤，易伤於邪。心高则满於肺中，悦而善忘，难开以言；心下则藏外，易伤於寒，易恐以言。心坚则藏安守固；心脆则善病消瘴热中。心端正则和利难伤；心偏倾则操持不一，无守司也。
　　肺小则少饮，不病喘喝；肺大则多饮，善病胸痹、喉痹、逆气。肺高则上气，肩息咳；肺下则居贲迫肺，善胁下痛。肺坚则不病咳上气；肺脆则苦病消瘴易伤。肺端正则和利难伤；肺偏倾则胸偏痛也。
　　肝小则藏安，无胁下之病；肝大则逼胃迫咽，迫咽则苦膈中，且胁下痛。肝高则上支贲，切胁悦勺为息贲；肝下则逼胃，胁下空，胁下空则易受邪。肝坚则藏安难伤；肝脆则善病消瘴易伤。肝端正则和利难伤；肝偏倾则胁下痛也。
　　脾小则藏安，难伤於邪也；脾大则苦赓纱而痛，不能疾行。脾高则纱引季胁而痛；脾下则下加於大肠，下加於大肠则藏苦受邪。脾坚则藏安难伤；脾脆则善病消瘴易伤。脾端正则和利难伤；脾偏倾则善满善胀也。
　　肾小则藏安难伤；肾大则善病腰痛，不可以俯仰，易伤以邪。肾高则苦背膂痛，不可以俯仰；肾下则腰尸痛，不可以俯仰，为狐疝。肾坚则不病腰背痛；肾脆则苦病消瘴易伤。肾端正则和利难伤；肾偏倾则苦腰尸痛也。凡此二十五变者，人之所苦常病。
　　黄帝曰：何以知其然也？岐伯曰：赤色小理者，心小；粗理者，心大。无髑骸者，心高；髑骸小、短、举者，心下。髑骰长者，心#1坚，髑骰弱小以薄者，心脆。髑骸直下不举者，心端正；髑髁倚一方者，心偏倾也。
　　白色小理者，肺小；粗理者，肺大。巨肩反膺陷喉者，肺高；合腋张胁者，肺下。好肩背厚者，肺坚；肩背薄者，肺脆。背膺厚者，肺端正；胁偏疏者肺偏倾也。
　　青色小理者，肝小；粗理者，肝大。广胸反骰者，肝高；合胁兔骰者，肝下。胸胁好者，肝坚；胁骨弱者，肝脆。膺腹好相得者，肝端正；胁骨偏举者，肝偏倾也。
　　黄色小理者，脾小；粗理者，脾大。揭唇者，脾高；唇下纵者，脾下。唇坚者，脾坚；唇大而不坚者，脾脆。唇上下好者，脾端正；唇偏举者，脾偏倾也。
　　黑色小理者，肾小；粗理者，肾大。高耳者，肾高；耳后陷者，肾下。耳坚者，肾坚；耳薄不坚者，肾脆。耳好前居牙车者，肾端正；耳偏高者，肾偏倾也。凡此诸变者，持则安，减则病也。
　　帝曰：善。然非余之所问也。愿闻人之有不可病者，至尽天寿忧，虽有深忧大恐，怵惕之志，犹不能臧也，甚寒大热，不能伤也；其有不离屏蔽室内，又无休惕之恐，然不免於病者，何也？愿闻其故。岐伯曰：五藏六府，邪之舍也，请言其故。五藏皆小者，少病，苦憔心，大愁忧；五藏皆大者，缓於事，难使以忧。五藏皆高者，好高举措；五藏皆下者，好出人下。五藏皆坚者，无病；五藏皆脆者，不离於病。五藏皆端正者，和利得人心；五藏皆偏倾者，邪心而善盗，不可以为人平，反覆言语也。
　　黄帝曰：愿闻六府之应。岐伯答曰：肺合大肠，大肠者，皮其应；心合小肠，小肠者，脉其应；肝合胆，胆者，筋其应；脾合胃，胃者，肉其应；肾合三焦膀胱，三焦膀胱者，胜理毫毛其应。
　　黄帝曰：应之奈何？岐伯曰：肺应皮，皮厚者，大肠厚；皮薄者，大肠薄；皮缓，腹里#2大者，大肠大#3而长；皮急者，大肠急而短；皮滑者，大肠直；皮肉不相离者，大肠结。
　　心应脉，皮厚者，脉厚，脉厚者，小肠厚；皮薄者，脉薄，脉薄者，小肠薄；皮缓者，脉缓，脉缓者，小肠大而长；皮薄而脉冲小者，小肠小而短；诸阳经脉皆多纡屈者，小肠结。
　　脾应肉，肉胭坚大者，胃厚；肉胭么者，胃薄；肉胭小而么者，胃不坚；肉胭不称身者，胃下，胃下者，下管约不利；肉胭不坚者，胃缓；肉胭无小里累者，胃急；肉胭多少里累者，胃结，胃结者，上管约不利也。
　　肝应爪，爪厚色黄者，胆厚；爪薄色红者，胆薄；爪坚色青者，胆急；爪濡色赤者，胆缓；爪直色白无约者，胆直；爪恶色黑多纹者，胆结也。
　　肾应骨，密理厚皮者，三焦、膀胱厚；粗理薄皮者，三焦、膀胱薄；疏胜理者，三焦、膀胱缓；皮急而无毫毛者，三焦、膀胱急；毫毛美而粗者，三焦、膀胱直；稀毫毛者，三焦、膀胱结也。
　　黄帝曰：厚薄美恶皆有形，愿闻其所病。岐伯答曰：视其外应，以知其内藏，则知所病矣。
　　【音释】
　　尻枯高切。骹敲。□结。□於。
　　黄帝内经灵枢集注卷十四竟
　　#1心：『心』下原衍『下』字，据《甲乙经》卷《甲乙经》卷一第五作一第五删。
　　#2里：『里』。《甲乙经》卷一第五作『里』。
　　#3大：『里』。《甲乙经》卷一第五作『缓』。
　　黄帝内经灵枢集注卷之十五
