<!-- { "loadSidebar": true } -->
　　木形之人，比於上角，似於苍帝。其为人苍色，小头，长面，大肩背，直身，小手足，好有才，劳心，少力，多忧劳於事。能春夏不能秋冬，感而病生，足厥阴佗佗然。大角之人，比於左足少阳，少阳之上遗遗然。左角之人，比於右足少阳，少阳之下随随然。一曰少角钦角之人，比於右足少阳，少阳之上推推然一日右角。判角之人，比於左足少阳，少阳之下括枯然。火形之人，比於上征，似於赤帝。
　　其为人赤色，广蚓，脱#1面小头，好肩背髅腹，小手足，行安地，疾心，行摇，肩背肉满，有气轻财，少信，多虑，见事明，好颜，急心，不寿暴死。能春夏不能秋冬，秋冬感而病生，手少阴核核然。质征之人，比於左手太阳，太阳之上肌肌然一曰质之人，一日大征。少征之人，比於右手太阳，太阳之下恼恰然。右征之人，比於右手太阳，太阳之上鲛鲛然一日熊熊然。质判之人，比於左手太阳，太阳之下支支颐颐然一日质征。
　　土形之人，比於上宫，似於上古黄帝。其为人黄色，圆面，大头，美肩背，大腹，美股经，小手足，多肉，上下相称，行安地，举足浮，安心，好利人，不喜权势，善附人也。能秋冬不能春夏，春夏感而病生，足太阴敦敦然。大宫之人，比於左足阳明，阳明之上婉婉然。加宫之人，比於左足阳明，阳明之下坎坎然一曰众之人。少宫之人，比於右足阳明，阳明之上枢枢然。左宫之人，比於右足阳明，阳明之下兀兀然一日众之人，一日阳明之上。
　　金形之人，比於上商，似於白帝。其为人方面，白色，小头，小肩背，小腹，小手足，如骨发踵外，骨轻，身清廉，急心，静悍，善为吏。能秋冬不能春夏，春夏感而病生，手太阴敦敦然。钦商之人，比於左手阳明，阳明之上廉廉然。右商之人，比於左手阳明，阳明之下脱脱然。大#2商之人，比於右手阳明，阳明之上监监然。小#3商之人，比於右手阳明，阳明之下严严然。
　　水形之人，比於上羽，似於黑帝。其於人黑色，面不平，大头，廉#4颐，小肩，大腹，动手足，发行摇身，下尸长，背延延然，不敬畏，善欺给人，戮死。能秋冬不能春夏，春夏感而病生，足少阴汗汗然。大羽之人，比於右足太阳，太阳之上颊颊然。小#5羽之人，比於左足太阳，太阳之下纡纡然。众之为人，比於右足太阳，太阳之下洁洁然一日加之人。极之为人，比於左足太阳，太阳之上安安然。是故五形之人二十五变者，众之所以相欺者是也。
　　黄帝曰：得其形，不得其色，何如？岐伯曰：形胜色，色胜形者，至其胜时年加，感则病行，失则忧矣。形色相得者，富贵大乐。黄帝曰：其形色相胜之时，年加可知乎？岐伯曰：凡年忌下上之人大忌，常加七岁，十六岁，二十五岁，三十四岁，四十三岁，五十二岁，六十一岁，皆人之大忌，不可不自安也，感则病行，失则忧矣。当此之时，无为奸事，是谓年忌。
　　黄帝曰：夫子之言，脉之上下，血气之候，以知形气奈何？岐伯曰：足阳明之上，血气盛则髯美长；血少气多则髯短；故气少血多则髯少；血气皆少则无髯，两吻多画。足阳明之下，血气盛则下毛美长至胸；血多气少则下毛美短至脐，行则善高举足，足指少肉，足善寒；血少气多则肉而善瘫；血气皆少则无毛，有则稀枯悴，善痿厥足痹。
　　足少阳之上，气血盛则通髯美长；血多气少则通髯美短；血少气多则少髯；血气皆少则无须，感於寒湿则善痹，骨痛爪枯也。足少阳之下，血气盛则腔毛美长，外踝肥；血多气少则经毛美短，外踝皮坚而厚；血少气多则□毛少，外踝皮薄而歃；血气皆少则无毛，外踝瘦无肉。
　　足太阳之上，血气盛则美眉，眉有毫毛；血多气少则恶眉，面多少理；血少气多则面多肉；血气和则美色。足太阴#6之下，血气盛则跟肉满，踵坚；气少血多则瘦，跟空；血气皆少则喜转筋，踵下痛。
　　手阳明之上。血气盛则髭美；血少气多则髭恶；血气皆少则无髭。手阳明之下，血气盛则腋下毛美，手鱼肉以温；气血皆少则手瘦以寒。
　　手少阳之上，血气盛则眉美以长，耳色美；血气皆少则耳焦恶色。手少阳之下，血气盛则手卷多肉以温；血气皆少则寒以瘦；气少血多则瘦以多脉。手太阳之上，血气盛则有多须，面多肉以平；血气皆少则面瘦恶色。手太阳之下，血气盛则掌肉充满；血气皆少则掌瘦以寒。
　　黄帝曰：二十五人者，刺之有约乎？岐伯曰：美眉者，足太阳之脉气血多；恶眉者，血气少；其肥而泽者，血气有余；肥而不泽者，气有余，血不足；瘦而无泽者，气血俱不足。审察其形气有余不足而调之，可以知逆顺矣。
　　黄帝曰：刺其诸阴阳奈何？岐伯曰：按其寸口人迎，以调阴阳，切循其经络之凝涩，结而不通者，此於身皆为痛痹，甚则不行，故凝涩。凝涩者，致气以温之，血和乃止。其结络者，脉结血不和，庾之乃行。故曰：气有余於上者，导而下之；气不足於上者，推而休之；其稽留不至者，因而迎之，必明於经隧，乃能持之。寒与热争者，导而行之；其宛陈血不结者，则而予之。
　　必先明知二十五人，则血气之所在，左右上下，刺约毕也。
　　【音释】釱音第。慆他刀切。鲛音交。腑音杭。□只玉切。
　　黄帝内经灵枢集注卷之十八竟
　　#1脱：《甲乙经》卷一第十六作『兑』。
　　#2大：原作『右』，据赵府居敬堂本改。
　　#3小：赵府居敬堂本作『少』。
　　#4廉：《甲乙经》卷一第十六作『广』。
　　#5小：赵府居敬堂本作『少』。
　　#6阴：疑当作『阳』。
　　黄帝内经灵枢集注卷之十九
　　五音五味第六十五
　　右征与少征，调右手太阳上。左商与左征，调左手阳明上。少征与大 宫，调左手阳明上。右角与大角，调右足少阳下。大征与少征，调左手太阳上。众羽与少羽，调右足太阳下。少商与右商，调右手太阳下。栓羽与众羽，调右足太阳下。少宫与大宫，调右足阳明下。判角与少角，调右足少阳下。鈇商与上商，调右足阳明下。鈇商与上角，调左足太阳下。
　　上征与右征同，谷麦，畜羊，果杏，手少阳；藏心，色赤，味苦，时夏#1上羽与大羽同，谷大豆，畜截，果栗，足少阴，藏肾，色黑，味咸，时冬。上宫与大宫同，谷稷，畜牛，果枣，足太阴，藏脾，色黄，味甘，时季夏。上商与右商同，谷黍，畜鹦，果桃，手太阴，藏肺，色白，味辛，时秋。上角与大角同，谷麻，畜犬，果李，足厥阴，藏肝，色青，味酸，时春。
　　大宫与上角同，右足阳明上。左角与大角同，左足阳明上。少羽与大羽同，右足太阳下。左商与右商同，左手阳明上。加宫与大官同，左足少阳上。质判与大宫同，左手太阳下。判角与大角同，左足少阳下。大羽与大角同，右足太阳上。大角与大宫同，右足少阳上。
　　右征、少征、质征、上征、判征。右角、鈇角、上角、大角、判角。右商、少商、鈇商、上商、左商。少宫、上宫、大宫、加宫、左角．宫。众羽、栓羽、上羽、大羽、少羽。
　　黄帝曰：妇人无须者，无血气乎？岐伯曰：冲脉、任脉皆起於胞中，上循背#3 里、为经络之海。其浮而外者，循腹右#4上行，会於咽喉，别而络唇口。血气盛则充肤热肉，血独盛则澹渗皮肤，生毫毛。今妇人之生，有余於气，不足於血，以其数脱血也，冲任之脉，不荣口唇，故须不生焉。黄帝曰：士人有伤於阴，阴气绝而不起，阴不用，然其须不去，其故何也？宦者独去何也？愿闻其故。岐伯曰：宦者去其宗筋，伤其冲脉，血写不复，皮肤内结，唇口不荣，故须不生。黄帝曰：其有天宦者，未尝被伤，不脱於血，然其须不生，其故何也？岐伯曰：此天之所不足也，其任冲不盛，宗筋不成，有气无血，唇口不荣，故须不生。
　　黄帝曰：善乎哉！圣人之通万物也，若日月之光影，音声鼓响，闻其声而知其形，其非夫子，孰能明万物之精。是故圣人视其颜色，黄赤者多热气，青白者少热气，黑色者多血少气。美眉者太阳多血，通髯极须者少阳多血，美须者阳明多血，此其时然也。夫人之常数，太阳常多血少气，少阳常多气少血，阳明常多血多气，厥阴常多气少血，少阴常多血少气，太阴常多血少气，此天之常数也。
　　百病始生第六十六
　　黄帝问於岐伯曰：夫百病之始生也，皆生於风雨寒暑，清湿喜怒。喜恕不节则伤藏，风雨则伤上，清湿则伤下。三部之气，所伤异类，愿闻其会。岐伯曰：三部之气各不同，或起於阴，或起於阳，请言其方。喜怒不节，则伤藏，藏伤则病起於阴也；清湿袭虚，则病起於下；风雨袭虚，则病起於上，是谓三部。至於其淫泱，不可胜数。
　　黄帝曰；余固不能数，故问先师，愿卒闻其道。岐伯曰：风雨寒热，不得虚，邪不能独伤人。卒然逢疾风暴雨而不病者，盖无虚，故邪不能独伤人。此必因虚邪之风，与其身形，两虚相得，乃客其形，两实相逢，众人肉坚。其中於虚邪也，因於天时，与其身形，参以虚实，大病乃成，气有定舍，因处为名，上下中外，分为三员。是故虚邪之中人也，始於皮肤，皮肤缓则胜理开，开则邪从毛发入，入则抵探，深则毛发立，毛发立则淅然，故皮肤痛。留而不去，则传舍於络豚，在络之时，痛於肌肉，其痛之时息#5，大经乃代。留而不去，传舍於经，在．经之时，洒淅喜惊。留而不去、传舍於惊，在J 输之时，六经不通，四支财支节哺，胶脊乃强。留而不去，传会於伏冲之脉，在伏冲之时，体重身痛。留而不去，传舍於肠胃，在肠胃之时，贲向腹胀，多寒则肠呜飧泄，食不化，多热则搪出麋。留而不去，传舍於肠胃之外、募原之问，留着於脉，稽留而不去，息而成积。或着孙脉，或着络脉，或着经脉，或着输脉，或着於伏冲之脉，或着於膂筋，或着於肠胃之募原，上连於缓筋，邪气淫泱，不可胜论。
