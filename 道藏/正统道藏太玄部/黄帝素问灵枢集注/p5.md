<!-- { "loadSidebar": true } -->
　　肝藏血，血舍魂，肝气虚则恐，实则怒。脾藏营，营舍意，脾气虚则四支不用，五藏不安，实则腹胀，经搜不利。心藏脉，脉舍神，心气虚则悲，实则笑不休。肺藏气，气舍魄，肺气虚则鼻塞不利少气，实则喘喝胸盈仰息。肾藏精，精舍志，肾气虚则厥，实则胀，五藏不安。必审五藏之病形，以知其气之虚实，谨而调之也。
　　【音释】　悦乱上音闷。休惕上耻律切，下他的切，悚惧也。
　　终始第九法野
　　凡刺之道，毕於终始，明知终始，五藏为纪，阴阳定矣。阴者主藏，阳者主府，阳受气於四末，阴受气於五藏。故写者迎之，补者随之，知迎知随，气可令和。和气之方，必通阴阳，五藏为阴，六府为阳。传之后世，以血为盟，敬之者昌，慢之者亡，无道行私，必得夭殃。
　　谨奉天道，请言终始。终始者，经脉为纪。持其脉口、人迎，以知阴阳有余不足，平与不平，天道毕矣。所谓平人者不病，不病者，脉口人迎应四时也，上下相应而俱往来也，六经之脉不结动也，本末之寒温之相守司也，形肉血气必相称也，是谓平人。
　　少气者，脉口、人迎俱少，而不称尺寸也。如是者，则阴阳俱不足，补阳则阴竭，写阴则阳脱。如是者，可将以甘药，不可饮以至剂。如此者弗灸，不已者，因而写之则五藏气坏矣。
　　人迎一盛，病在足少阳，一盛而躁，病在手少阳。人迎二盛，病在足太阳，二盛而躁，病在手太阳。人迎三盛，病在足阳明，三盛而躁，病在手阳明。人迎四盛，且大且数，名曰溢阳，溢阳为外格。
　　脉口一盛，病在足厥阴，厥阴一盛而躁，在手心主。脉口二盛，病在足少阴，二盛而躁，在手少阴。脉口三盛，三盛而躁，在手太阴。脉且大且数者，名曰溢阴，溢阴内关不通死不治。人迎与太阴脉口俱盛四倍以上，命日关格，关格者与之短期。
　　人迎一盛，写足少阳而补足厥阴，二写一补，日一取之，必切而验之，疏#1取之上，气和乃止。人迎二盛，写足太阳，补足少阴，二写一补，二日一取之，必切而验之，疏取之上，气和乃止。人迎三盛，写足阳明而补足太阴，二写一补，日二取之，必切而验之，疏取之上，气和乃止。
　　脉口一盛，写足厥阴而补足少阳，二补一写，日一取之，必切而验之，疏而取上#2气和乃止。脉口二盛，写足少阴而补足太阳，二补一写，二日一取之，必切而验之，疏取之上，气和乃止。脉口三盛，写足太阴而补足阳明，二补一写，日二取之，必切而验之，疏而取之上，气和乃止，所以日二取之者，太阳#3主胃，大富於谷气，故可日二取之也。人迎与脉口俱盛三倍以上，命日阴阳俱溢，如是者不开，则血脉闭塞，气无所行，流淫於中，五藏内伤。如此者，因而灸之，则变易而为他病矣。
　　凡刺之道，气调而止，补阴写阳，音气益彰，耳目聪明，反此者血气不行。所谓气至而有效者，写则益虚，虚者脉大如其故而不坚也，坚如其故者，适虽言故，病未去也。补则益实，实者脉大如其故而益坚也，夫如其故而不坚者，适虽言快，病未去也。故补则实，写则虚，痛虽不随针臧#4，病必衰去。必先通十二经脉之所生病，而后可得传於终始矣。故阴阳不相移，虚实不相倾，取之其经。
　　凡刺之属，三刺至谷气，邪僻妄合，阴阳易居，逆顺相反，沉浮异处，四时不得，稽留淫泱，须针而去，故一刺则阳邪出，再刺则阴邪出，三刺则谷气至，谷气至而止。所谓谷气至者，已补而实，已写而虚，故以知谷气至也。邪气独去者，阴与阳未能调，而病知愈也。故日补则实，写则虚，痛虽不随针臧#5病必衰去矣。
　　阴盛而阳虚，先补其阳，后写其阴而和之。阴虚而阳盛，先补其阴，后写其阳而和之。
　　三脉动於足大指之问，必审其实虚，虚而写之，是谓重虚，重虚病益甚。凡刺此者，以指按之，脉动而实且疾者疾写之，虚而徐者则补之，反此者病益甚。其动也，阳明在上，厥阴在中，少阴在下。
　　膺脸中膺，背脸中背，肩膊虚者，取之上。重舌，刺舌柱以铍针也。手屈而不伸者，其病在筋。伸而不屈者，其病在骨。在骨守骨，在筋守筋。
　　补须一方实，深取之，稀按其疮，以极出其邪气。一方虚，浅刺之，以养其脉，疾按其瘠，无使邪气得入。邪气来也紧而疾，谷气来也徐而和。脉实者，深刺之。以泄其气；脉虚者，浅刺之，使精气无得出，以养其脉，独出其邪气。刺诸痛者，其脉皆实。
　　故日：从腰以上者，手太阴阳明皆主之；从腰以下者，足太阴阳明皆主之。病在上者下取之，病在下者高取之，病在头者取之足，病在腰者取之胭。病生於头者头重，生於手者臂重，生於足者足重。治病者，先刺其病所从生者也。
　　春气在毛，夏气在皮肤，秋气在分肉，冬气在筋骨，刺此病者各以其时为齐。故刺肥人者，以．秋冬之齐；刺瘦人者，以春夏之齐。病痛者阴也，痛而以手按之不得者阴也，深刺之。病在上者阳也，病在下者阴也。痒者阳也，浅刺之。
　　病先起阴者，先治其阴而后治其阳；病先起阳者，先治其阳而后治其阴。刺热厥者，留针反为寒；刺寒厥者，留针反为热。刺热厥者，二阴一阳；刺寒厥者，二阳一阴。所谓二阴者，二刺阴也；一阳者，一刺阳也。久病者，邪气入深。刺此病者，深内而久留之，问日而复刺之，必先调其左右，去其血脉，刺道毕矣。
　　凡刺之法，必察其形气。形肉未脱，少气而脉又躁，躁厥者，必为缪刺之，散气可收，聚气可布。深居静处，占神往来，闭户塞牖，魂魄不散，专意一神，精气之#7分，毋闻人声，以收其精，必一其神，令志在针，浅而留之，微而浮之，以移其神，气至乃休。男内女外，坚拒勿出，谨守勿内，是谓得气。
　　凡刺之禁，新内勿刺，新刺勿内；已醉勿刺，已刺勿醉；新怒勿刺，已刺勿怒；新劳勿刺，已刺勿劳；已饱勿刺，已刺勿饱；已饥勿刺，已刺勿饥；已渴勿刺，已刺勿渴；大惊大恐，必定其气，乃刺之。乘车来者，外而休之，如食顷乃刺之。出行来者，坐而休之，如行十里顷乃刺之。凡此十二禁者，其脉乱气散，逆其营卫，经气不次，因而刺之，则阳病入於阴，阴病出为阳，则邪气复生，粗工勿察，是谓伐身，形体淫滦，乃消脑髓，津液不化，脱其五味，是谓失气也。
　　太阳之脉，其终也，戴眼，反折，痣症，其色白，绝皮乃绝汗，绝汗则终矣。少阳终者，耳聋，百节尽纵，目系绝，目系绝一日半则死矣，其死也，色青白乃死。阳明终者，口目动作，喜惊，妄言，色黄，其上下之经盛而不行，则终矣。少阴终者，面黑齿长而垢，腹胀闭塞，上下不通而终矣。厥阴终者，中热嗑乾，喜溺，心烦，甚则舌卷卵上缩而终矣。太阴终者，腹胀闭，不得息，气噫善呕，呕则逆，逆则面赤，不逆则上下不通，上下不通则面黑皮毛焦而终矣。
　　【音释】缪刺上眉救切。男内女外《难经》作『男外女内』。淫滦下述各切。齿长平声。
　　黄帝内经灵枢集注卷之四竟
　　#1疏：《太素》卷十四《人迎脉口诊》作『躁』。下同。
　　#2疏而取上：律以上下文例，似当作『疏取之上』。
　　#3太阳：《太素》卷十四《人迎脉口诊》作『太阴』。
　　#4喊：原脱，据《甲乙经》卷五第五补。
　　#5臧：原脱，据《甲乙经》卷五第五补。
　　#6以：原脱，据《太素》卷二十二《三刺》补。
　　#7之：《太素》卷二十二《三刺》作『不』。
　　黄帝内经灵枢集注卷之五
　　经脉第十
　　雷公问於黄帝曰：禁脉#1之言，凡刺之理，经脉为始，营其所行，制其度量，内次五藏，外别六府，愿尽闻其道。黄帝曰：人始生，先成精，精成而脑髓生，骨为干，脉为营，筋为刚，肉为墙#2皮肤坚而毛发长，谷入於胃，脉道以通，血气乃行。雷公曰：愿卒闻经脉之始生。黄帝曰：经脉者，所以能庾死生，处百病，调虚实，不可不通。
　　肺手太阴之脉，起於中焦，下络大肠，还循胃口，上膈属肺，从肺系横出腋下，下循燸内，行少阴心主之前，下肘中，循臂内上骨下廉，入寸口，上鱼，循鱼际，出大指之端；其支者，从腕后直出次指内廉，出其端。是动则病肺胀满，膨膨而喘咳，缺盆中痛，甚则交两手而瞥，此为臂厥。是主肺所生病者，咳，上气喘渴，烦心胸满，燸臂内前廉痛厥，掌中热。气盛有余，则肩背痛风寒，汗出中风，小便数而欠。气虚则肩背痛寒，少气不足以息，溺色变。为此诸病，盛则写之，虚则补之，热则疾之，寒则留之，陷下则灸之，不盛不虚，以经取之。盛者寸口大三倍於人迎，虚者则寸口反小於人迎也。
　　大肠手阳明之脉，起於大指次指之端，循指上廉，出合谷两骨之问，上入两筋之中，循臂上廉，入肘外廉，上孺外前廉，上肩，出髑骨之前廉，上出於柱骨之会上，下入缺盆络肺，下膈属大肠；其支者，从缺盆上颈贯颊，入下齿中，还出挟口，交人中，左之右，右之左，上挟鼻孔。是动则病齿痛颈肿。是主津液所生病者，目黄口乾，凯钮，喉痹，肩前孺痛，大指次指痛不用。气有余则当脉所过者热肿，虚则寒栗不复。为此诸病，盛则写之，虚则补之，热则疾之，寒则留之，陷下则灸之，不盛不虚，以经取之。盛者人迎大三倍於寸口，虚者人迎反小於寸口也。
　　胃足阳明之脉，起於鼻之交颇中，旁纳一本作约字太阳之脉，下循鼻外，入上齿中，还出挟口环唇，下交承浆，却循颐后下廉，出大迎，循颊车，上耳前，过客主人，循发际，至额颅；其支者，从大迎前下人迎，循喉咙，入缺盆，下膈属胃络脾；其直者，从缺盆下乳内廉，下挟脐，入气街中；其支者，起於胃口，下循腹里，下至气街中而合，以下髁关，抵伏兔，下膝膑中，下循经外廉，下足驸，入中指内问；其支者，下膝#3三寸而别，下入中指外问；其支者，别驸上，入大指问，出其端。是动则病洒洒振寒，善呻数欠颜黑，病至则恶人与火，闻木声则惕然而惊，心欲动，独闭户塞牖而处，甚则欲上高而歌，弃衣而走，贲响腹胀，是为哥厥。是主血所生病者，狂疟温淫汗出，轨钮，口蜗唇胎，颈肿喉痹，大腹水肿，膝膑肿痛，循膺、乳、气街、股、伏兔、哥外廉、足驸上皆痛，中指不用。气盛则身以前皆热，其有余於胃，则消谷善饥，溺色黄。气不足则身以前皆寒栗，胃中寒则胀满。为此诸病，盛则写之，虚则补之，热则疾之，寒则留之，陷下则灸之，不盛不虚，以经取之。盛者人迎大三倍於寸口，虚者人迎反小於寸口也。
