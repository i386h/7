<!-- { "loadSidebar": true } -->
　　足厥阴之别，名曰蠡沟，去内踝五寸，别走少阳；其别者，径经#13上睪，结於茎。其病气逆则睪肿卒疝，实则挺长，虚则暴痒，取之所别也。
　　任脉之别，名曰尾翳，下鸠尾，散於腹。实则腹皮痛，虚则痒搔，取之所别也。
　　督脉之别，名曰长强，挟膂上项，散头上，下当肩胛左右，别走太阳，入贯膂。实则脊强，虚则头重，高摇之，挟脊之有过者，取之所别也。脾之大络，名曰大包，出渊腋下三寸，布胸胁。实则身尽痛，虚则百节尽皆纵，此脉若罗络之血者，皆取之脾之大络脉也。
　　凡此十五络者，实则必见，虚则必下，视之不见，求之上下，人经不同，络脉异所别也。
　　【音释】
　　瞥音务。顺之劣切。髁音单。哥音早。檐檐音淡。邪与斜同。惇惇土浑切。胱音由。
　　黄帝内经灵枢集注卷之五竟
　　#1脉：疑当作『服』。
　　#2培：原作『淌』，据赵府居敬堂本改。
　　#3膝：原作『廉』，据《甲乙经》卷二第一改。
　　#4端：原作『踹』，据《素问厥论》王注改。
　　#5院：原作『腕』，据赵府居敬堂本改。
　　#6筋：《甲乙经》卷二第一作『骨』。
　　#7入小指次指之问：《素问厥论》王注作『出小指次指之端』。
　　#8主：原脱，据《太素》卷八补。
　　#9则脉不通：《脉经》卷三第二『通』下有『少阴者心脉也，心者脉之合也』十二字。
　　#10筋绝：《难经二十四难》作『筋缩引卵与舌』。
　　#11气：《甲乙经》卷二第一作『器』。
　　#12外：《太素》卷九《经络别异》作『内』。
　　#13径经：《甲乙经》卷二第一作『循经』。
　　黄帝内经灵枢集注卷之六
　　经别第十一
　　黄帝问於岐伯曰：余闻人之合於天道也，内有五藏，以应五音、五色、五时、五味、五位也；外有六府，以应六律，六律建阴阳诸经而合之十二月、十二辰、十二节、十二经水、十二时，十二经脉者，此五藏六府之所以应天道。夫十二经脉者，人之所以生，病之所以成，人之所以治，病之所以起，学之所始，工之所止也，粗之所易，上之所难也。请问其离合出入奈何？岐伯稽首再拜日：明乎哉问也！此粗之所过，上之所息也，请卒言之。
　　足太阳之正，别入於腘中，其一道下尸五寸，别入於肛，属於膀胱，散之肾，循膂当心入散；直者，从膂上出於项，复属於太阳，此为一经也。足少阴之正，至腘中，别走太阳而合，上至肾，当十四倾，出属带脉；直者，系舌本，复出於项，合於太阳，此为一合。成以诸阴之别，皆为正也。
　　足少阳之正#1，绕□入毛际，合於厥阴；别者，入季胁之间，循胸里，属胆，散之上肝贯心，以上挟咽，出颐颔中，散於面，系目系，合少阳於外毗也。足厥阴之正，别驸上，上至毛际，合於少阳，与别俱行，此为二合也。
　　足阳明之正，上至□，入於腹里，属胃，散之脾，上通於心，上循咽出於口，上类顺，还系目系，合於阳明也。足太阴之正，上至□，合於阳明，与别俱行，上结於咽，贯舌中，此为三合也。手太阳之正，指地，别於肩解，入腋走心，击小肠也。手少阴之正，别入於渊腋两筋之问，属於心，上走喉咙，出於面，合目内毗，此为四合也。
　　手少阳之正，指天，别於巅，入缺盆，下走三焦，散於胸中也。手心主之正，别下渊腋三寸，入胸中，别属三焦，出循喉咙，出耳后，合少阳完骨之下，此为五合也。
　　手阳明之正，从手循膺乳，别於肩髑，入柱骨下，走大肠，属於肺，上循喉咙，出缺盆，合於阳明也。手太阴之正，别入渊腋少阴之前，入走肺，散之太阳#2上出缺盆，循喉咙，复合阳明，此#3六合也。
　　【音释】
　　尸枯毛切。肛胡公切。颐颔上以之切，下户上切。
　　经水第十二
　　黄帝问於岐伯日：经脉十二者，外合於十二经水，而内属於五藏六府。夫十二经水者，其有大小、深浅、广狭、远近各不同，五藏六府之高下、小大，受谷之多少亦不等，相应奈何？夫经水者，受水而行之；五藏者，合神气魂魄而藏之；六府者，受谷而行之，受气而扬之；经脉者，受血而荣之。合而以治奈何？刺之深浅，灸之壮数，可得闻乎？岐伯答日：善哉问也！天至高，不可度，地至广，不可量，此之谓也，且夫人生於天地之间，六合之内，此天之高，地之广也，非人力之所能度量而至也。若夫八尺之士，皮肉在此，外可度量切循而得之，其死可解剖而视之，其藏之坚脆，府之大小，谷之多少，脉之长短，血之清浊，气之多少，十二经之多血少气，与其少血多气，与其皆多血气，与其皆少血气，皆有大数。其治以针艾，各调其经气，固其常有合乎？
　　黄帝日：余闻之，快於耳，不解於心，愿卒闻之。岐伯答曰：此人之所以参天地而应阴阳也，不可不察。足太阳外合於清水，内属於膀胱，而通水道焉。足少阳外合於渭水，内属於胆。足阳明外合於海水，内属於胃。足太阴外合於湖水，内属於脾。足少阴外合於汝水，内属於肾。足厥阴外合於渑水，内属於肝。手太阳外合於淮水，内属於小肠，而水道出焉。手少阳外合於漯水，内属於三焦。手阳明外合於江水，内属於大肠。手太阴外合於河水，内属於肺。手少阴外合於济水，内属於心。手心主外合於漳水，内属於心包。凡此五藏六府十二经水者，外有源泉而内有所禀，此皆内外相贯，如环无端，人经亦然。故天为阳，地为阴，腰以上为天，腰以下为地。故海以北者为阴，湖以北者为阴中之阴，漳以南者为阳，河以北至漳者为阳中之阴，漯以南至江者为阳中之太阳，此一隅之阴阳也，所以人与天地相参也。
　　黄帝曰：夫经水之应经脉也，其远近浅深，水血之多少各不同，合而以刺之奈何？岐伯答曰：足阳明，五藏六府之海也，其脉大血多，气盛热壮，刺此者不深弗散，不留不写也。足阳明刺深六分，留十呼。足太阳深五分，留七呼。足少阳深四分，留五呼。足太阴深三分，留四呼。足少阴深二分，留三呼。足厥阴深一分，留二呼。手之阴阳，其受气之道近，其气之来疾，其刺深者皆无过二分，其留皆无过一呼。其少长大小肥瘦，以心撩之，命曰法天之常，灸之亦然。灸而过此者得恶火，则骨枯脉涩；刺而过此者，则脱气。
　　黄帝曰：夫经脉之小大，血之多少，肤之厚薄，肉之坚脆，及胭．之大小，可为量度乎？岐伯答日：其可为度量者，取其中度也，不甚脱肉而血气不衰也。若夫度之人，痛瘦而形肉脱者，恶可以度量刺乎。审切循扪按，视其寒温盛衰而调之，是为因适而为之真也。
　　【音释】
　　渑弥善切。漯通合切。以心撩之一本作以意料之。
　　黄帝内经灵枢集注卷之六竟
　　#1正：原作『证』，据赵府居敬堂本改。
　　#2太阳：《太素》卷九《经脉正别》作『大肠』。
　　#3此：《太素》卷九《经脉正别》『此』下有『为』字。
　　#4腘：《太素》卷五《十二水》作『□』。
　　黄帝内经灵枢集注卷之七
　　经筋第十三
　　足太阳之筋，起於足小指上，结於踝，邪上结於膝，其下循足外侧#1给於踵，上循跟，结於腘；其别者，结於踹#2外，上腘中内廉与腘中并上结於臀，上挟脊上项；其支者，别入结於舌本；其直者，结於枕骨，上头下颜，结於鼻；其支者，为目上网，下结於顺；其支者，从腋后外廉，结於肩髑；其支者，入腋下，上出缺盆，上结於完骨；其支者，出缺盆，邪上出於顺。其病小指支，跟肿痛，腘孪，脊反折，项筋急，肩不举，腋支，缺盆中纽痛，不可左右摇。治在燔针劫刺，以知为数，以痛为输，名曰仲春痹#3。
　　足少阳之筋，起於小指次指，上结外踝，上循经外廉，结於膝外廉；其支者，别起外辅骨，上走□，前者结於伏兔之上，后者结於尻；其直者，上乘□季胁，上走腋前廉，系於膺乳，结於缺盆；直者，上出腋，贯缺盆，出太阳之前，循耳后，上额角，交巅上，下走颔，上结於顺；支者，结於目为外维。其病小指次指支转筋，引膝外转筋，膝不可屈伸，胭筋急，前引髁，后引尸，即上乘纱季胁痛，上引缺盆膺乳颈，维筋急，从左之右，右目不开，上过右角，并娇脉而行，左络於右，故伤左角，右足不用，命日维筋相交。治在燔针劫刺，以知为数，以痛为输，名曰孟春痹也。
　　足阳明之筋，起於中三指，结於驸上，邪外上加於辅骨，上结於膝外廉，直上结於髁枢，上循胁，属脊；其直者，上循哥，结於膝#4；其支者，结於外辅骨，合少阳；其直者，上循伏兔，上结於骸，聚於阴器，上腹而布，至缺盆而结，上颈，上挟口，合於顺，下结於鼻，上合於太阳，太阳为目上网，阳明为目下网；其支者，从颊结於耳前。其病足中指支胫转筋，脚跳坚，伏兔转筋，□前肿，疮疝，腹筋急，引缺盆及颊，卒口僻，急者目不合，热则筋纵，目不开。颊筋有寒，则急引颊移口；有热则筋弛纵缓，不腠收，故僻。治之以马膏，膏其急者，以白酒和桂，以涂其缓者，以桑钩钩之，即以生桑灰置之坎中，高下以坐等，以膏熨急颊，且饮美酒，啖美炙肉，不饮酒者，自强也，为之三批而已。治在燔针劫刺，以知为数，以痛为输，名曰季春痹也。
　　足太阴之筋，起於大指之端内侧，上结於内踝；其直者，络於膝内辅骨，上循阴股，结於□，聚於阴器，上腹，结於脐，循腹里，结於肋，散於胸中；其内者，着於脊。其病足大指支，内踝痛，转筋痛，膝内辅骨痛，阴股引□而痛，阴器纽痛，下#5引脐两胁痛，引膺中脊内痛。治在燔针劫刺，以知为数，以痛为输，命曰孟#6秋痹也。
　　足少阴之筋，起於小指之下，并足太阴之筋，邪走内踝之下，结於踵，与太阳之筋合而上结於内辅之下，并太阴之筋而上循阴股，结於阴器，循脊内挟膂，上至项，结於枕骨，与足太阳之筋合。其病足下转筋，及所过而结者皆痛及转筋。病在此者主瘠愈及痉，在外者不能俯，在内者不能仰。故阳病者腰反折不能俯，阴病者不能仰。治在燔针劫刺，以知为数，以痛为输，在内者熨引饮药。此筋折纽，纽发数甚者，死不治，名日仲#7秋痹也。
　　足厥阴之筋，起於大指之上，上结於内踝之前，上循胫。上结内辅之下，上循阴股，结於阴器，络诸筋。其病足大指支，内踝之前痛，内辅痛，阴股痛转筋，阴器不用，伤於内则不起，伤於寒则阴缩入，伤於热则纵挺不收。治在行水清阴气。其病转筋者，治在燔针劫刺，以知为数，以痛为输，命日季秋痹也。
