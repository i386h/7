<!-- { "loadSidebar": true } -->
　　禁服第四十八
　　雷公问於黄帝曰：细子得受业，通於九针六十篇，日一暮勤服之，近者编绝，久者简垢，然尚讽诵弗置，未尽解於意矣。《 外揣》 言浑束为一，未知所谓也。夫大则无外，小则无内，大小无极，高下无度，束之奈何？士之才力，或有厚薄，智虑褊浅，不能博大深奥，自强於学若细子，细子恐其散於后世，绝於子孙，敢问约之奈何？黄帝曰：善乎哉问也！．此先师之所禁，坐私传之也，割臂欢血之盟也，子若欲得之，何不斋乎！雷公再拜而起曰：请闻命於是也。乃斋宿三日而请曰：敢问今日正阳，细子愿以受盟。黄帝乃与俱入斋室，割臂敌血。黄帝亲祝曰：今日正阳，敌血传方，有敢背此言者，反#1受其殃。雷公再拜曰：细子受之。黄帝乃左握其手，右授之书，曰：慎之慎之，吾为子言之。凡刺之理，经脉为始，营其所行，知其度量，内刺五藏，外刺六府，审察卫气，为百病母，调其虚实，虚实乃止，写其血络，血尽不殆矣。雷公曰：此皆细子之所以通，未知其所约也。黄帝曰：夫约方者，犹约囊也，囊满而弗约，则输泄，方成弗约，则神与弗俱。雷公曰：愿为下材者，勿满而约之。黄帝曰：未满而知约之，以为工，不可以为天下师。
　　雷公曰：愿闻为工。黄帝曰：寸口主中，人迎主外，两者相应，俱往俱来，若引绳大小齐等，春夏人迎微大，秋冬寸口微大，如是者名日平人。人迎大一倍於寸口，病在足少阳，一倍而躁，在手少阳。人迎二倍，病在足太阳，二倍而躁，病在手太阳。人迎三倍，病在足阳明，三倍而躁，病在手阳明。盛则为热，虚则为寒，紧则为痛痹，代则乍甚乍问。盛则写之，虚则补之，紧痛则取之分肉，代则取血络且饮药，陷下则灸之，不盛不虚，以经取之，名日经刺。人迎四倍者，且大且数，名日溢阳，溢阳为外格，死不治。必审按其本末，察其寒热，以验其藏府之病。
　　寸口大於人迎一倍，病在足厥阴，一倍而躁，在手心主。寸口二倍，病在足少阴，二倍而躁，在手少阴。寸口三倍，病在足太阴，三倍而躁，在手太阴。盛则胀满，寒中，食不化；虚则热中，出糜#2少气，溺色变；紧则痛痹；代则乍痛乍止。盛则写之，虚则补之，紧则先刺而后灸之，代则取血络而后调之，陷下则徒灸之。陷下者，脉血结於中，中有着血，血寒，故宜灸之。不盛不虚，以经取之。寸口四倍者，名曰内关，内关者，且大且数，死不治。必审察其本末之寒温，以验其藏府之病。
　　通其营输，乃可传於大数。大数曰：盛则徒写之，虚则徒补之，紧则灸刺且饮药，陷下则徒灸之，不盛不虚，以经取之。所谓经治者，饮药，亦日灸刺。脉急则引，脉大以弱，则欲安静，用力无劳也。
　　【音释】
　　敌楚洽切。
　　五色第四十九
　　雷公问於黄帝曰：五色独央於明堂乎？小子未知其所谓也。黄帝曰：明堂者鼻也，阙者眉问也，庭者颜也，蕃者颊侧也，蔽者耳门也，其间欲方大，去之十步，皆见於外，如是者，寿必中百岁。
　　雷公曰：五官之辩奈何？黄帝曰：明堂骨高以起，平以直，五藏次於中央，六府挟其两侧，首面上於阙庭，王宫在於下极，五藏安於胸中，真色以致，病色不见，明堂润泽以清，五官恶得无辩乎。雷公曰：其不辩者，可得闻乎？黄帝曰：五色之见也，各出其色部。部骨陷者，必不免於病矣。其色部乘袭者，虽病甚，不死矣。雷公曰：官五色奈何？黄帝曰：青黑为痛，黄赤为热，白为寒，是谓五官。
　　雷公曰：病之益甚，与其方衰如何？黄帝曰：外内皆在焉。切其脉口，滑小紧以沉者，病益甚，在中；人迎气大紧以浮者，其病益甚，在外。其脉口浮滑者，病日进；人迎沉而滑者，病日损。其脉口滑以沉者，病日进，在内；其人迎脉滑盛以浮者，其病日进，在外。脉之浮沉及人迎与寸口气小大等者，病难已。病之在藏，沉而大者，易已，小为逆；病在府，浮而大者，其病易已。人迎盛坚者，伤於寒；气口盛坚者，伤於食。
　　雷公曰：以色言病之问甚奈何？黄帝曰：其色粗以明，沉夭者为甚，其色上行者，病益甚，其色下行如云彻散者，病方已。五色各有藏部，有外部，有内部也。色从外部走内部者，其病从外走内；其色从内走外者，其病从内走外。病生於内者，先治其阴，后治其阳，反者益甚；其病生於阳者，先治其外，后治其内，反者益甚。其脉滑大以代而长者，病从外来，目有所见，志有所恶，此阳气之并也，可变而已。雷公曰：小子闻风者，百病之始也，厥逆者，寒湿之起也，别之奈何？黄帝曰：常候阙中，薄泽为风，冲浊为痹，在地为厥，此其常也，各以其色言其病。
　　雷公曰：人不病卒死，何以知之？黄帝曰：大气入於藏府者不病而卒死矣。雷公曰：病小愈而卒死者，何以知之？黄帝曰：赤色出两颜，大如母指者，病虽小愈，必卒死。黑色出於庭，大如母指，必不病而卒死。雷公再拜曰：善哉！其死有期乎？黄帝曰：察色以言其时。
　　雷公曰：善乎！愿卒闻之。黄帝曰：庭者，首面也；阙上者，咽喉也；阙中者，肺也；下极者，心也；直下者，肝也；肝左者，胆也；下者，脾也；方上者，胃也；中央者，大肠也；挟大肠者，肾也；当肾者，脐也；面王以上者，小肠也；面王以下者，膀胱子处也；颇者，肩也；颇后者，臂也；臂下者，手也；目内毗上者，膺乳也；挟绳而上者，背也；循牙车以下者，股也；中央者，膝也；膝以下者，经也；当经以下者，足也；巨分者，股里也；巨屈者，膝膑也。此五藏六府支节之部也，各有部分。有部分，用阴和阳，用阳和阴，当明部分，万举万当，能别左右，是谓大道，男女异位，故曰阴阳，审察泽夭，谓之良工。
　　沉浊为内，浮泽为外，黄赤为风，青黑为痛，白为寒，黄而膏润为脓，赤甚者为血，痛甚为挛，寒甚为皮不仁。五色各见其部，察其浮沉，以知浅深，察其泽夭，以观成败，察其散搏，以知远近，视色上下，以知病处，积神於心，以知往今。故相气不微，不知是非，属意勿去，乃知新故。色明不粗？沉夭为甚；不明不泽，其病不甚。其色散，驹驹然未有聚，其病散而气痛，聚未成也。
　　肾乘心，心先病，肾为应，色皆如是。男子色在於面王，为小腹痛，下为卵痛，其圆直为茎痛，高为本，下为首，狐疝疮阴之属也，女子在於面必王，为膀胱、子处之病，散为痛，搏为聚，方圆左右，各如其色形。其随而下至胝为淫，有润如膏状，为暴食不洁。左为左，右为右，其色有邪，聚散而不端，面色所指者也。色者，青黑赤白黄，皆端满有别乡。别乡赤者，其色亦大如褕荚，在面王为不日。其色上锐，首空上向，下锐下向，在左右如法。以五色命藏，青为肝，赤为心，白为肺，黄为脾，黑为肾。肝合筋，心合脉，肺合皮#3，脾合肉，肾合骨也。
　　论勇第五十
　　黄帝问於少俞曰：有人於此，并行并立，其年之长少等也，衣之厚薄均也，卒然遇烈风暴雨，或病或不病，或皆病，或皆不病，其故何也？少俞曰：帝问何急？黄帝曰：愿尽闻之。少俞曰：春青风，夏阳风，秋凉风，冬寒风。凡此四时之风者，其所病各不同形。黄帝曰：四时之风，病人如何？少俞曰：黄色薄皮弱肉者，不胜春之虚风；白色薄皮弱肉者，不胜夏之虚风；青色薄皮弱肉，不胜秋之虚风；赤色薄皮弱肉，不胜冬之虚风也。黄帝曰：黑色不病乎？少俞曰：黑色而皮厚肉坚，固不伤於四时之风。其皮薄而肉不坚、色不一者，长夏至而有虚风者，病矣。其皮厚而肌肉坚者，长夏至而有虚风，不病矣。其皮厚而肌肉坚者，必重感於寒，外内皆然，乃病。黄帝曰：善。
　　黄帝曰：夫人之忍痛与不忍痛者，非勇怯之分也。夫勇士之不忍痛者，见难则前，见痛则止；夫怯士之忍痛者，闻难则恐，遇痛不动。夫勇士之忍痛者，见难不恐，遇痛不动。夫怯士之不忍痛者，见难与痛，目转面盼，恐不能言，失气惊，颜色变化，乍死乍生。余见其然也，不知其何由，愿闻其故。少俞曰：夫忍痛与不忍痛者，皮肤之薄厚，肌肉之坚脆缓急之分也，非勇怯之谓也。
　　黄帝曰：愿闻勇怯之所由然。少俞曰：勇士者，目深以固，长衡直扬，三焦理横，其心端直，其肝大以坚，其胆满以傍，怒则气盛而胸张，肝举而胆横，毗裂而目扬，毛起而面苍，此勇士之由然者也。黄帝曰：愿闻怯士之所由然。少俞曰：怯士者，目大而不臧，阴阳相失，其焦理纵，髑骰短而小，肝系缓，其胆不满而纵，肠胃挺，胁下空，虽方大怒，气不能满其胸，肝肺虽举，气衰复下，故不能久怒，此怯士之所由然者也。
　　黄帝曰：怯士之得酒，怒不避勇士者，何藏使然？少俞曰：酒者，水谷之精，熟谷之液也，其气栗悍，其入於胃中，则胃胀，气上逆，满於胸中，肝浮胆横。当是之时，固比於勇士，气衰则悔。与勇士同类，不知避之，名日酒悖也。
　　【音释】　　胃挺下古梗切。
　　背脸第五十一
　　黄帝问於岐伯曰：愿闻五藏之脸，出於背者。岐伯曰：胸中大脸在杼骨之端，肺脸在三焦#4之闲，心脸在五焦之问，膈脸在七焦之问#5肝脸在九焦之问，脾脸在十一焦之问，肾脸在十四焦之间，皆挟脊相去三寸所，则欲得而验之，按其处，应在中而痛解，乃其脸也。灸之则可，刺之则不可。气盛则写之，虚则补之。以火补者，毋吹其火，须自灭也。以火写者，疾吹其火，传其艾，须其火灭也。
　　卫气第五十二
　　黄帝曰：五藏者，所以藏精神魂魄者也；六府者，所以受水谷而行化物者也。其气内干五藏，而外络支节。其浮气之不循经者，为卫气；其精气之行於经者，为营气。阴阳相随，外内相贯，如环之无端，一争亭淳淳乎，孰能穷之。然其分别阴阳，皆有标本虚实所离之处。能别阴阳十二经者，知病之所生。候虚实之所在者，能得病之高下。知六府之气街者，能知解结契绍於门户。能知虚石#6之坚软者，知补写之所在。能知六经标本者，可以无惑於天下。
