<!-- { "loadSidebar": true } -->
　　黄帝问於伯高曰：人之肥瘦大小寒温，有老壮少小，别之奈何？伯高对曰：人年五十已上为老，二#4十已上为壮，十八已上为少，六岁已上为小。黄帝曰：何以度之#5其肥瘦？伯高曰：人有肥#6、有膏、有肉。黄帝曰：别此奈何？伯高曰：胭肉坚一本1 万胭肉，皮满者，肥。胭肉不坚，皮缓者，膏。皮肉不相离者，肉。黄帝曰：身之寒温何如？伯高曰：膏者其肉潭，而粗理者身寒，细理者身热。脂者其肉坚，细理者热，粗理者寒。
　　黄帝曰：其肥瘦大小奈何？伯高曰：膏者，多气而皮纵缓，故能纵腹垂腴。肉者，身体容大。脂者，其身收小。黄帝曰：三者之气血多少何如？伯高曰：膏者多气，多气者热，热者耐寒。肉者多血则充形，充形则平。脂者，其血清，气滑少，故不能大。此别於众人者也。黄帝曰：众人奈何？伯高曰：众人皮肉脂膏不能相加也，血与气不能相多，故其形不小不大，各自称其身，命日众人。黄帝曰：善。治之奈何？伯高曰：必先别其三形，血之多少，气之清浊，而后调之，治无失常经。是故膏人，纵腹垂腴；肉人者，上下容大；脂人者，虽脂不能大者。
　　玉版第六十
　　黄帝曰：余以小针为细物也，夫子乃言上合之於天，下合之於地，中合之於人，余以为过针之意矣，愿闻其故。岐伯曰：何物大於天乎？夫大於针者，惟五兵者焉。五兵者，死之备也，非生之具。且夫人者，天地之镇也，其不可不参乎？夫治民者，亦唯针焉。夫针之与五兵，其孰小乎？
　　黄帝曰：病之生时，有喜怒不测，饮食不节，阴气不足，阳气有余，营气不行，乃发为瘫疽。阴阳不通，两热相搏，乃化为脓，小针能取之乎？岐伯曰：圣人不能使化者。为之邪不可留也。故两军相当，旗帜相望，白刃陈於中野者，此非日之谋也，能使其民，令行禁止，士卒无白刃之难者，非一日之教也，须臾之得也。夫至使身被瘫疽之病，脓血之聚者，不亦离道远乎。夫瘫疽之生，脓血之成也，不从天下，不从地出，积微之所生也。故圣人自治於未有形也，愚者遭其已成也。黄帝曰：其已形，不予遭，脓已成，不予见，为之奈何？岐伯曰：脓已成，十死一生，故圣人弗使已成，而明为良方，着之竹帛，使能者踵而传之后世，无有终时者，为其不予遭也。黄帝曰：其已有脓血而后遭乎，不导之以小针治乎？岐伯曰：以小治小者其功小，以大治大者多害，故其已成脓血者，其唯砭石铍锋之所取也。黄帝曰：多害者其不可全乎？岐伯曰：其在逆顺焉。黄帝曰：愿闻逆顺。岐伯曰：以为伤者，其白眼青黑，眼小，是一逆也；内药而呕者，是二逆也；腹痛，渴甚，是三逆也；肩项中不便，是四逆也；音嘶色脱，是五逆也。除此五者为顺矣。
　　黄帝曰：诸病皆有逆顺，可得闻乎？岐伯曰：腹胀，身热，脉大，是一逆也；腹呜而满，四支清，泄，其脉大，是二逆也；蛆而不止，脉大，是三逆也；咳且没血脱形，其脉小劲，是四逆也；咳，脱形身热，脉小以疾，是谓五逆也，如是者，不过十五日而死矣。其腹大胀，四末清，脱形，泄甚，是一逆也；腹胀便血，其脉大，时绝，是二逆也；咳，没血，形肉脱，脉搏，是三逆也；呕血，胸满引背，脉小而疾，是四逆也；咳呕腹胀，且飧泄，其脉绝，是五逆也。如是者，不及一时而死矣。工不察此者而刺之，是谓逆治。
　　黄帝曰：夫子之言针甚骏，以配天地，上数天文，下度地纪，内别五藏，外次六府，经脉二十八会，尽有周纪，能杀生人，不能起死者，子能反之乎？岐伯曰：能杀生人，不能起死者也。黄帝曰：余闻之则为不仁，然愿闻其道，弗行於人。岐伯曰：是明道也，其必然也，其如刀剑之可以杀人，如饮酒使人醉也，虽勿诊，犹可知矣。黄帝曰：愿卒闻之。岐伯曰：人之所受气者，谷也。谷之所注者，胃也。胃者，水谷气血之海也。海之所行云气者，天下也。胃之所出气血者，经隧也。经隧者，五藏六府之大络也，迎而夺之而已矣。黄帝曰：上下有数乎？岐伯曰：迎之五里，中道而止，五至而已，五往而藏之气尽矣，故五五二十五而竭其输矣，此所谓夺其天气者也，非能绝其命而倾其寿者也。黄帝曰：愿卒闻之。岐伯曰：阀门而刺之者，死於家中，入门而刺之者，死於堂上。黄帝曰：善乎方，明哉道，请着之玉版，以为重宝，传之后世，以为刺禁，令民勿敢犯也。
　　五禁第六十一
　　黄帝问於岐伯曰：余闻刺有五禁，何谓五禁？岐伯曰：禁其不可刺也。黄帝曰：余闻刺有五夺。岐伯曰：无写其不可夺者也。黄帝曰：余闻刺有五过。岐伯曰：补写无过其度。黄帝曰：余闻刺有五逆。岐伯曰：病与脉相逆，命日五逆。黄帝曰：余闻刺有九宜。岐伯曰：明知九针之论，是谓九宜。
　　黄帝曰：何谓五禁？愿闻其不可刺之时。岐伯曰：甲乙日自乘，无刺头，无发蒙於耳内。丙丁日自乘，无振埃於肩喉廉泉。戊己日自乘四季，无刺腹去爪写水。庚辛日自乘，无刺关节於股膝。壬癸日自乘，无刺足腔。是谓五禁。黄帝曰：何谓五夺？岐伯曰：形肉已夺，是一夺也；大夺血之后，是二夺也；大汗出之后，是三夺也；大泄之后，是四夺也；新产及大血之后，是五夺也。此皆不可写。黄帝曰：何谓五逆？岐伯曰：热病脉静，汗已出，脉盛躁，是一逆也；病泄，脉洪大，是二逆也；着痹不移，胭肉破，身热，脉偏绝，是三逆也；淫而夺形身热，色夭然白，及后下血恤，血恤笃重，是谓#7四逆也；寒热夺形，脉坚搏，是五逆也。
　　动输第六十二
　　黄帝曰：经脉十二，而手太阴，足少阴、阳明独动不休，何也？岐伯曰：是#8明胃脉也。胃为五藏六府之海，其清气上注於肺，肺气从太阴而行之，其行也，以息往来，故人一呼脉再动，一吸脉亦再动，呼吸不已，故动而不止。黄帝曰：气之过於寸口也，上十焉息？下八焉伏#9？何道从还？不知其极。岐伯曰：气之离藏也，卒然如弓弩之发，如水之下岸，上於鱼以反衰，其余气衰散以逆上，故其行微。
　　黄帝曰：足之阳明何因而动？岐伯曰：胃气上注於肺，其悍气上冲头者，循咽，上走空窍、循眼系，入络脑、出颜，下客主人，循牙车，合阳明，并下人迎，此胃气别走於阳明者也。故阴阳上下，其动也若一。故阳病而阳脉小者为逆，阴病而阴脉大者为逆。故阴阳俱静俱动若引绳，相倾者病。
　　黄帝曰：足少阴何因而动？岐伯曰：冲脉者，十二经之海也，与少阴之大络，起於肾下，出於气街，循阴股内廉，邪入胭中，循经骨内廉，并少阴之经，下入内踝之后，入足下，其别#10者，邪入踝，出属驸上，入大指之问，注诸络，以温足腔，此脉之常动者也。黄帝曰：营卫之行也，上下相贯，如环之无端，今有其卒然遇邪气，及逢大寒，手足懈惰，其脉阴阳之道，相输之会，行相失也，气何由还？岐伯曰：夫四末阴阳之会者，此气之大络也，四街者，气之径路也。故络绝则径通，四末解则气从合，相输如环。黄帝曰：善。此所谓如环无端，莫知其纪，终而复始，此之谓也。
　　黄帝内经灵枢集注卷之十七竟
　　#1描：疑为『穑』之形误，『穑』同『蓄』。
　　#2支：原作『肢』，据赵府居敬堂本改。
　　#3益：《甲乙经》卷六第六作作『液』。
　　#4二：《甲乙经》卷六第六作『三』。
　　#5之：赵府居敬堂本作『知』。
　　#6肥：《甲乙经》卷六第六作『脂』。
　　#7谓：《甲乙经》卷四第二无『谓』字。
　　#8是：《甲乙经》卷二第一、《太素》卷九《脉行同异》并作『足阳』二字。
　　#9上十焉息？下八焉伏：此二句各本文字互有出入，《甲乙经》作『上出焉息，下出焉伏』。《太素》作『上焉息，下焉伏』。日刻本眉批．.－十，寸之误；八，尺之误』。其义应为－上寸焉息，下尺焉伏一。统观各本文字及经文义理，此二句是指寸口脉搏动的上下出入界限，日刻本眉批似是。
　　#10别：原作『利』，据赵府居敬堂本改。
　　黄帝内经灵枢集注卷之十八
　　五味论第六十三
　　黄帝问於少俞曰：五味入於口也，各有所走，各有所病。酸走筋，多食之，令人瘾；咸走血，多食之，令人渴；辛走气，多食之，令人洞心；苦走骨，多食之，令人变呕；甘走肉，多食之，令人悦心。余知其然也，不知其何由，愿闻其故。
　　少俞答曰： 酸入於胃，其气涩以收，上之两焦，弗能出入也，不出即留於胃中，胃中和温，则下注膀胱，膀胱之胞薄以懦，得酸则缩蜷，约而不通，水道不行，故症。阴者，积筋之所终也，故酸入而走筋矣。
　　黄帝曰：咸走血，多食之，令人渴，何也？少俞曰：咸入於胃，其气上走中焦，注於脉，则血气走之，血与咸相得则凝，凝则胃中汁注之，注之则胃中竭，竭则咽路焦，故舌本乾而善渴。
　　血脉者，中焦之道也，故咸入而走血矣。黄帝曰：辛走气，多食之，令人洞心，何也？少俞曰：辛入於胃，其气走於上焦，上焦者，受气而营诸阳者也，姜韭之气熏之，营卫之气不时受之，久留心下，故洞心。辛与气俱行，故辛入而与汗俱出。
　　黄帝曰：苦走骨，多食之，令人变呕，何也？少俞曰：苦入於冑，五谷之气，皆不能胜苦，苦入下院，三焦之道皆闭而不通，故变呕。齿者，胃之所终也，故苦入而走骨，故入而复出，知其走骨也。
　　黄帝曰：甘走肉，多食之，令人悦心，何也？少俞曰：甘入於胃，其气弱小，不能上至於上焦，而与谷留於胃中者，令人柔润者也，胃柔则缓，缓则虫动，虫动则令人悦心。其气外通於肉，故甘走肉。
　　阴阳二十五人第六十四
　　黄帝曰：余闻阴阳之人何如？、伯高曰：天地之问，六合之内，不离於五，人亦应之。故五五二十五人之政，而阴阳之人不与焉。其态又不合於众者五，余已知之矣。愿闻二十五人之形，血气之所生，别而以候，从外知内何如？一岐伯曰：悉乎哉问也，此先师之秘也，虽伯高犹不能明之也。黄帝避席遵循而却曰：余闻之，得其人弗教，是谓重失，得而泄之，天将厌之。余愿得而明之，金柜藏之，不敢扬之。岐伯曰：先立五形金木水火土，别其五色，异其五形之人，而二十五人具矣。黄帝曰：愿卒闻之。岐伯曰：慎之慎之，臣请言之。
