<!-- { "loadSidebar": true } -->
　　手太阳之筋，起於小指之上，结於腕，上循臂内廉，结於肘内锐骨之后，弹之应小指之上，入结於腋下；其支者，后走腋后廉，上绕肩胛，循颈出走#8太阳之前，结於耳后完骨；其支者，入耳中；直者，出耳上，下结於颔，上属目外。其病小指支，肘内锐骨后廉痛，循臂阴入腋下，腋下痛，腋后廉痛绕肩胛引颈而痛，应耳中呜痛，引颔目瞑，良久乃得视，颈筋急则为筋痪颈肿。寒热在颈者，治在燔针劫刺之，以知为数，以痛为输，其为肿者，复而锐之，本支者，上曲牙，循耳前，属目外，上颔，结於角。其痛当所过者支转筋。治在燔针劫刺，以知为数，以痛为输，名日仲夏痹也。
　　手少阳之筋，起於小指次指之端，结於腕，上循臂，结於肘，上绕燸外廉，上肩走颈，合手太阳；其支者，当曲颊入系舌本；其支者，上曲牙，循耳前，属目外，上乘颔，结於角。其病当所过者即支转筋，舌卷。治在燔针劫刺，以知为数，以痛为输，名日季夏痹也。
　　手阳明之筋，起於大指次指之端，结於腕，上循臂，上结於肘外，上孺，结於髑；其支者，绕肩胛，挟脊；直者，从肩髑上颈；其支者，上颊，结於顺；直者，上出手太阳之前，上左角，络头，下右颔。其病当所过者支痛及转筋，肩不举，颈不可左右视。治在燔针劫刺，以知为数，以痛为输，名日孟夏痹也。
　　手太阴之筋，起於大指之上，循指上行，结於鱼后，行寸口外侧，上循臂，结肘中，上孺内廉，入腋不，出缺盆，结肩前髑上结缺盆，下结胸裹，散贯贲，合贲下，抵季胁。其病当所过者支转中筋痛，甚成息贲，胁急吐血。治在燔针劫刺，以知为数，以痛为输，名曰仲冬痹也。
　　手心主之筋，起於中指，与太阴之筋并行，结於肘内廉，上臂阴，结腋下，下散前后挟胁；其支者，入腋散胸中，结於臂。其病当所过者支转筋，前及胸痛息贲。治在燔针劫刺，以知为数，平以痛为输，名曰孟冬痹也。
　　手少阴之筋，起於小指之内侧，结於锐骨，上结肘内廉，上入腋，交太阴，挟乳裹，结於胸中，循臂，下击於脐其病内急，心承伏梁，下为肘网。其病当所过者支转筋，筋痛。治在翻针劫刺，以知为数，以痛为输。其成伏梁唾血脓者，死不治。经筋之病，寒则反折筋急，＇热则筋弛纵不收，阴痿不用。阳急则反折，阴急则俯不伸。悴刺者，刺寒急也，热则筋纵不收，无用燔针，名曰季冬痹也。
　　足之阳明，手之太阳，筋急则口目为僻，急不能卒视，治皆如右方也。
　　【音释】
　　頄音求
　　黄帝内经灵枢集注卷之七竟
　　#1侧：赵府居敬堂本作『踝』。
　　#2踹：《甲乙经》卷二第六作『踹』。
　　#3痹：赵府居敬堂本『痹』下有『也』字。
　　#4膝；原脱，据《太素》卷十三《经筋》补。
　　#5下：《太素》卷十三《经筋》作『上』。
　　#6孟：《太素》卷十三《经筋》作『仲』。
　　#7仲：《太素》卷十三《经筋》作『孟』。
　　#8走：《太素》卷十三《经筋》作『足』。
　　黄帝内经灵枢集注卷之八
　　骨度第十四
　　黄帝问於伯高曰：脉度言经脉之长短，何以立之？伯高曰：先度其骨节之大小广狭长短，而脉度定矣。黄帝曰：愿闻众人之度，人长七尺五寸者，其骨节之大小长短各几何？伯高曰：头之大骨围二尺六寸，胸围四尺五寸，腰围四尺二寸。发所复者，颅至项尺二寸，发以下至颐长一尺，君子终#1折。结喉以下至缺盆中长四寸，缺盆以下至□□长九寸，过则肺大，不满则肺小。□□以下至天枢长八寸，过则胃大，不及则胃小。天枢以下至横骨长六寸半，过则回肠广长，不满则狭短。横骨长六寸半，横骨上廉以下至内辅之上廉长一尺八寸，内辅之上廉以下至下廉长三寸半，内辅下廉下至内踝长一尺三寸，内踝以下至地长三寸，膝腘以下至驸属长一尺六寸，驸属以下至地长三寸，故骨围大则太过，小则不及。角以下至柱骨长一尺，行腋中不见者长四寸，腋以下至季胁长一尺二寸，季胁以下至□枢长六寸，□枢以下至膝中长一尺九寸，膝以下至外踝长一尺六寸，外踝以下至京骨长三寸，京骨以下至地长一寸。耳后当完骨者广九寸，耳前当耳门者广一尺三寸，两颜之问相去七寸，两乳之问广九寸半，两□之问广六寸半。足长一尺二寸，广四寸半。肩至肘长一尺七寸，肘至腕长一尺二寸半，腕至中指本节长四寸，本节至其末长四寸半。项发以下至背骨长二寸半，膂骨以下至尾骰二十一节长三尺，上节长一寸四分分之一，奇分在下，故上七节至於膂骨九寸八分分之七，此众人骨之度也，所以立经脉之长短也。是故视其经脉之在於身也，其见浮而坚，其见明而大者，多血；细而沉者，多气也。
　　【音释】髑舫上许喝切，又许伐切；下云万居切骨牌步米切，股也。
　　五十营第十五
　　黄帝曰：余愿闻五十营奈何？岐伯答曰：天周二十八宿，宿三十六分，人气行一周，千八分。日行二十八宿，人经脉上下、左右、前后二十八脉，周身十六丈二尺，以应二十八宿，漏水下百刻，以分昼夜。故人一呼，脉再动，气行三寸，一吸，脉亦再动，气行三寸，呼吸定息，气行六寸。十息，气行六尺，日行二分。二百七十息，气行十六丈二尺，气行交通於中，一周於身，下水二刻，日行二十五．分。五百四十息，气行再周於身，下水四刻，日行四十分。二千七百息，气行十周於身，下水二十刻，日行五宿二十分。一万三千五百息，气行五十营於身，水下百刻，日行二十八宿，漏水皆尽，脉终矣。所谓交通者，并行一数也，故五十营得尽天地之寿矣，凡行八百一十丈也。
　　营气第十六
　　黄帝曰：营气之道，内谷为宝。谷入於胃，乃传之肺，流溢於中，布散於外，精专者行於经隧，常营无已，终而复始，是谓天地之纪。故气从太阴出，注手阳明，上行#3，注足阳明，下行至驸上，注大指问，与太阴合，上行抵□。从脾注心中，循手少阴出腋下臂，注小指，合手太阳，上行乘腋出顺内，注目内，上巅下项，合足太阳，循脊下尻，下行注小指之端，循足心注足少阴，上行注肾。从肾注心，外散於胸中，循心主脉出腋下臂，出两筋之问，入掌中，出中指之端，还注小指次指之端，合手少阳，上行注膻中，散於三焦，从三焦注胆，出胁，注足少阳，下行至驸上，复从跗注大指问，合足厥阴，上行至肝，从肝上注肺，上循喉咙，入顽颗之窍，究於畜门。其支别者，上额循巅下项中，循脊入□，是督脉也。络阴器，上过毛中，入脐中，上循腹里，入缺盆，下注肺中，复出太阴。此营气之所行也，逆顺之常也。
　　【音释】 浊者一本作掉滑利也。入鳜音氏。
　　脉度第十七
　　黄帝曰：愿闻脉度。岐伯答曰：手之六阳，从手至头，长五尺，五六三丈。手之六阴，从手至胸中，三尺五寸，三六一丈八尺，五六三尺，合二丈一尺。足之六阳，从足上至头，八尺，六八四丈八尺。足之六阴，从足至胸中，六尺五寸，六六三丈六尺，五六三尺，合三丈九尺。蹻脉从足至目，七尺五寸，1 一七一丈四尺，二五一尺，合一丈五尺。督脉、任脉各四尺五寸，二四八尺，二五一尺，合九尺。凡都合一十六丈二尺，此气之大经隧也。经脉为里，支而横者为络，络之别者为孙，盛而血者疾诛之，盛者写之，虚者饮药以补之。
　　五藏常内阅於上七窍也，故肺气通於鼻，肺和则鼻能知臭香矣；心气通於舌，心和则舌能知五味矣；肝气通於目，肝和则目能辨五色矣；脾气通於口，脾和则口能知五谷矣；肾气通於耳，肾和则耳能闻五音矣。五藏不和则七窍不通，六府不和则留为瘫。故邪在府则阳脉不和，阳脉不和#4则气留之，气留之则阳气盛矣。阳气太盛则阴不利，阴脉不利则血留之，血留之则阴气盛矣。阴气太盛，则阳气不能荣也，故曰关。阳气太盛，则阴气弗能荣也，故曰格。阴阳俱盛，不得相荣，故曰关格。关格者，不得尽期而死也。
　　黄帝曰：蹻脉安起安止，何气荣水？岐伯答曰：蹻脉者，少阴之别，起於然骨之后，上内踝之上，直上循阴股入阴，上循胸里入缺盆，上出人迎之前，入顺属目内，合於太阳、阳迹而上行，气并相还则为濡目，气不荣则目不合。黄帝曰：气独行五藏，不荣六府，何也？岐伯答曰：气之不得无行也，如水之流，如日月之行不休，故阴脉荣其藏，阳脉荣其府，如环之无端，莫知其纪，终而复始。其流溢之气，内溉藏府，外濡腠理。黄帝曰：蹻脉有阴阳，何脉当其数？岐伯答曰：男子数其阳，女子数其阴，当数者为经，其不当数者为络也。
　　【音释】
　　蹻脉渠略切，又音乔。经隧音遂。
　　营卫生会第十八
　　黄帝问於岐伯曰：人焉受气？阴阳焉会？何气为营？何气为卫？营安从生？卫於焉会？老壮不同气，阴阳异位，愿闻其会。岐伯答曰：人受气於谷，谷入於胃，以传与肺，五藏六府，皆以受气，其清者为营，浊者为卫，营在脉中，卫在脉外，营周不休，五十而复大会。阴阳相贯，如环无端。卫气行於阴二十五度，行於阳二十五度，分为昼夜，故气至阳而起，至阴而止。故曰：日中而阳陇为重阳，夜半而阴陇为重阴。故太阴主内，太阳主外，各行二十五度，分为昼夜。夜半为阴陇，夜半后而为阴衰，平旦阴尽而阳受气矣。日中而阳陇，日西而阳衰，日入阳尽而阴受气矣。夜半而大会，万民皆卧，命曰合阴，平日一阴尽而阳受气，如是无已，与天地同纪。
　　黄帝曰：老人之不夜暝者，何气使然？少壮之人不昼暝者，何气使然？岐伯答曰：壮者之气血盛，其肌肉滑，气道通，营卫之行，不失其常，故昼精而夜瞑。老者之气血衰，其肌肉枯，气道涩，五藏之气相搏，其营气衰少而卫气内伐，故昼不精，夜不暝。
　　黄帝曰：愿闻营卫之所行，皆何道从来？岐伯答曰：营出於中焦，卫出於下#5焦。黄帝曰：愿闻三焦之所出。岐伯答曰：上焦出於胃上口，并咽以上，贯膈而布胸中，走腋，循太阴之分而行，还至阳明，上至舌，下足阳明，常与营俱行於阳二十五度，行於阴亦二十五度一周也，故五十度而复大会於手太阴矣。黄帝曰：人有热，饮食下胃，其气未定，汗则出，或出於面，或出於背，或出於身半，其不循卫气之道而出何也？岐伯曰：此外伤於风，内开腠理，毛蒸理泄，卫气走之，固不得循其道，此气栗悍滑疾，见开而出，故不得从其道，故命曰漏泄。
