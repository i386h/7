<!-- { "loadSidebar": true } -->
　　黄帝曰：卫气之在於身也，上下往来不以期#8，候气而刺之，奈何？伯高曰：分有多少，日有长短，春秋冬夏，各有分理，然后常以平旦为纪，以夜尽为始。是故一日一夜，水下百刻，二十五刻者，半日之度也，常如是毋已，日入而止，随日之长短，各以为纪而刺之。谨候其时，病可与期；失时反候者，百病不治。故曰：刺实者，刺其来也；刺虚者，刺其去也。此言气存亡之时，以候虚实而刺之。是故谨候气之所在而刺之，是谓逢时。病。在於三阳，必候其气在於阳而刺之；病在於三阴，必候其气在阴分而刺之。
　　水下一刻，人气在太阳；水下二刻，人气在少阳；水下三刻，人气在阳明；水下四刻，人气在阴分。水下五刻，人气在太阳；水下六刻，人气在少阳；水下七刻，人气在阳明；水下八刻，人气在阴分。水下九刻，人气在太阳；水下十刻，人气在少阳；水下十一刻，人气在阳明；水下十二刻，人气在阴分。水下十三刻，人气在太阳；水下十四刻，人气在少阳；水下十五刻，人气在阳明；水下十六刻，人气在阴分。水下十七刻，人气在太阳；水下十八刻，人气在少阳；水下十九刻，人气在阳明；水下二十刻，人气在阴分。水下二十一刻，人气在太阳；水下）一十二刻，人气在少阳；水下二十三刻，人气在阳明；水下二十四刻，人气在阴分。水下二十五刻，人气在太阳，此半日之度也。从房至毕一．十四舍，水下五十刻，日行半度：，回行一舍，水下三刻与七分刻之四。大要曰：常以日之加於宿上也，人气在太阳，是故日行一舍，人气行三阳行与阴分，常如是无已，天与地同纪，纷纷盼盼，终而复始，日一夜水下百刻而尽矣。
　　【音释】　　盼普巴切。
　　九宫八风第七十七
　　合八风虚实邪正
　　太一常以冬至之日，居吁垫之宫四十六日，明日居天留四十六日，明日居仓门四十六日，明日居阴洛四十五日，明日居上天#12四十六日，明日居玄委四十六日，明日居仓果四十六日，明日居新洛四十五日，明日复居吁垫之官，日冬至矣。太一日游，以冬至之日，居吁垫之官，数所在日，从一处，至九日，复反於一，常如是无已，终而复始。太一移日，天必应之以风雨，以其日风雨则吉，岁美民安少病矣。先之则多雨，后之则多旱#13。太一在冬至之日有变，占在君；太一在春分之日有变，占在相；太一在中官之日有变，占在吏；太一在秋分之日有变，占在将；太一在夏至之日有变，占在#14百姓。所谓有变者，太一居五官之日，病风折树木，扬沙石，各以其所主，占贵贱，因视风所从来而占之。风从其所居之乡来为实风，主生，长养万物；从其冲后来为虚风，伤人者也，．主杀，主害者。谨候虚风而避之，故圣人日避虚邪之道，如避矢石然，邪弗能害，此之谓也。
　　是故太一入徙立於中宫，乃朝八风，以占吉凶也。风从南方来，名曰大弱风，其伤人也，内舍於心，外在於脉，气主热。风从西南方来，名日谋风，其伤人也，内舍於脾，外在於肌，其气主为弱。风从西方来，名曰刚风，其伤人也，内舍於肺，外在於皮肤，其气主为燥。风从西北方来，名曰折风，其伤人也，内舍於小肠，外在於手太阳脉，脉绝则溢，脉闭则结不通，善暴死。风从北方来，名日大刚风，其伤人也，内舍於肾，外在於骨与肩背之膂筋，其气主为寒也。风从东北方来，名日凶风，其伤人也，内舍於大肠，外在於两胁腋骨下及肢节。风从束方来，名曰婴儿风，其伤人也，内舍於肝，外在於筋纽，其气主为身湿。风从束南方来，名日弱风，其伤人也，内舍於胃，外在肌肉，其气主体重。此八风皆从其虚之乡来，乃能病人，三虚相搏，则为暴病卒死。两实一虚，病则为淋露寒热。犯其雨湿之地，则为痿。故圣人避风，如避矢石焉。其有三虚而偏中於邪风，则为击仆偏枯矣。
　　九针论第七十八
　　黄帝曰：余闻九针於夫子，众多博大矣，余犹不能寤，敢问九针焉生？何因而有名？岐伯曰：九针者，天地之大数也，始於一而终於九。故曰．．一以法天，二以法地，三以法人，四以法时，五以法音，六以法律，七以法星，八以法风，九以法野。
　　黄帝曰：以针应九之数奈何？岐伯曰：夫圣人之起天地之数也，一而九之，故以立九野，九而九之，九九八十一，以起黄锺数焉，以针应数也。
　　一者，天也。天者，阳也。五藏之应天者，肺。肺者，五藏六府之盖也，皮者，肺之合也，人之阳也。故为之治针，必以大其头而锐其末，令无得深入而阳气出。
　　二者，地也。人之所以应土者，肉也。故为之治针，必筒其身而圆其末，令无得伤肉分，伤则气得竭。
　　三者，人也。人之所以成生者，血脉也。故为之治针，必大其身而圆其末，令可以按脉勿陷，以致其气，令邪气独出。
　　四者，时也。时者，四时八风之客於经络之中，为痛#15病者也。故为之治针，必筒其身而锋其末，令可以写热出血，而症病竭。
　　五者，音也。音者，冬夏之分，分於子午，阴与阳别。寒与热争，两气相搏，合为瘫脓者也。故为之治针，必令其末如剑锋，可以取大脓。
　　六者，律也。律者，调阴阳四时而合十二经脉。虚邪客於经络而为暴痹者也。故为之治针，必令尖如骛，且圆且锐，中身微大，以取暴气。
　　七者，星也。星者，人之七窍。邪之所客於经，而为痛痹舍於经络者也。故为之治针，令尖如蚊虻喙，一静以徐往，微以久留，正气因之，真邪俱往，出针而养者也。
　　八者，风也。风者，人之股肱八节也。八正之虚风，八风伤人，内舍於骨解腰脊节胜理之问，为深痹也。故为之治针，必长其身，锋其末，可以取探邪远痹。
　　九者，野也。野者，人之节解皮肤之问也。淫邪流溢於身，如风水之状，而溜不能过於机关大节者也。其#16为之治针，令尖#17如挺，其锋微圆，以取大气之不能过於关节者也。
　　黄帝曰；针之长短有数乎？岐伯曰：一日镜针者，取法於巾针，去末寸半，卒锐之，长一寸六分，主热在头身也。二日员针，取法於絮针，筒其身而卯其锋，长一寸六分，主治分问气。三曰缇针，取法於黍粟之锐，长三寸半，主按脉取气，令邪出。四日锋针，取法於絮针，筒其身，锋其末，长一寸六分，主瘫热出血。五日铍针，取法於剑锋，广二分半，长四寸，主大瘫脓，两热争者也。六日圆利针，取法於鳌针，微大其末，反小其身，令可探内也，长一寸六分，主取瘫痹者也。七日毫针，取法於毫毛，长一寸六分，主寒热痛痹在络者也。八日长针，取法於蔡针，长七寸，主取深邪远痹者也。九日大针，取法於锋针，其锋微圆，长四寸，主取大气不出关节者也。针形毕矣，此九针大小长短法也。
　　黄帝曰：愿闻身形应九野奈何？岐伯曰：请言身形之应九野也，左足应立春，其日戊寅己丑；左胁应春分，其日乙卯；左手#18应立夏，其日戊辰己巳；膺喉首头应夏至，其日丙午；右手应立秋，其日戊申己未；右胁应秋分，其日辛酉；右足应立冬，其日戊戌己亥；腰尸下窍应冬至，其日壬子。六府膈下三藏应中州，其大禁，大禁太一所在之日，及诸戊己。凡此九者，善候八正所在之处。所主左右上下身体有瘫肿者，欲治之，无以其所直之日溃治之，是谓天忌日也。
　　形乐志苦，病生於脉，治之以灸刺。形苦志乐，病生於筋，治之以熨引。形乐志乐，病生於肉，治之以针石。形苦志苦，病生於咽喝，治之以甘药。．形数惊恐，筋脉不通，病生於不仁，治之以按摩酿药。是谓形#19 。
　　五藏气：心主噫，肺主咳，肝主语，脾主吞，肾主欠。
　　六府气：胆为怒，胃为气逆、秽，大肠小肠为泄，膀胱不约为遗溺，下焦溢为水。
　　五味：酸入肝，辛入肺，苦入心，甘入脾，咸入肾，淡入胃，是谓五味。
　　五并：精气并肝则忧，并心则喜，并肺则悲，并肾则恐，并脾则畏，是谓五精之气并於藏也。五恶：肝恶风，心恶热，肺恶寒，肾恶燥，脾恶湿，此五藏气所恶也。
　　五液：心主汗，肝主泣，肺主涕，肾主唾，脾主涎，此五液所出也。五劳：久视伤血，久外伤气，久坐伤肉，久立伤骨，久行伤筋，此五久劳所病也。
　　五走：酸走筋，辛走气，苦走血，咸走骨，甘走肉，是谓五走也。
　　五裁：病在筋，无食酸；病在气，无食辛；病在骨，无食咸；病在血，无食苦；病在肉，无食甘。口嗜而欲食之，不可多也，必自裁也，命曰五裁。
　　五发：阴病发於骨，阳病发於血，以味发於气，阳病发於冬，阴病发於夏。
　　五邪：邪入於阳，则为狂；邪入於阴，则为血痹；邪入於阳，转则为癫疾；邪入於阴，转则为疮；阳入之於阴，病静；阴出之於阳，病喜怒。
　　五藏：心藏神，肺藏魄，肝藏魂，脾藏意，肾藏精志也。
　　五主：心主脉，肺主皮，肝主筋，脾主肌，肾主骨。
　　阳明多血多气，太阳多血少气，少阳多气多#20血，太阴多血少气，厥阴多血少气，少阴多气少血。故曰：刺阳明出血气，刺太阳出血恶气，刺少阳出气恶血，刺太阴出血恶气，刺厥阴出血恶气，刺少阴出气恶血也。
　　足阳明太阴为表里，少阳厥阴为表里，太阳少阴为表里，是谓足之阴阳也；手阳明太阴为表里，少阳心主为表里，太阳少阴为表里，是谓手之阴阳也。
　　【音释】
　　筒音同。缇音低。巾针一本作『布针』。五走音赓。五裁《素问》作『五禁』。
　　黄帝内经灵枢集注卷之二十二竟
　　#1岐伯：《太素》卷十二《卫五十周》作『伯高」。
　　#2藏：原作『岁J，据《太素》卷十二《卫五十周》改。
　　#3小指：《太素》卷十二《卫五十周》『指』下有『次指』二字。
　　#4气行：《甲乙经》卷一第九r行」下有r於身』二字。
　　#5三：原作『二』，据《太素》卷十二《卫五十周》改。
　　#6二：原作『四』，据《太素》卷十二《卫五十周》改。
　　#7二：原作『四』，据《太素》卷十二《卫五十周》改。
　　#8不以期：《甲乙经》卷一第九作『无己其』。『其』字属下读。
　　#9病：原脱，据《太素》卷十二《卫五十周》补。
　　#10一：原作『二』，据赵府居敬堂本改。
　　#11日行半度：《甲乙经》卷一第九作『闲日之度也』，此下并有『从昂至心，亦十四合，水下五十刻，终日之度也』十八字。
　　#12上天：原作『天官』，据《太素》卷二十八《九宫八风》政。
