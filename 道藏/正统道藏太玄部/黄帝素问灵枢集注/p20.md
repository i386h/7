<!-- { "loadSidebar": true } -->
　　黄帝曰：抒皮开胜理奈何？岐伯曰：因其分肉，左别其肤，微内而徐端之，适神不散，邪气得去。
　　黄帝问於岐伯曰：人有八虚，各何以候？岐伯答曰：以候五藏。黄帝曰：候之奈何？岐伯曰：肺心有邪，其气留於两肘；肝有邪，其气流於两腋；脾有邪，其气留於两脾；肾有邪，其气留於两胭。凡此八虚者，皆机关之室，真气之所过，血络之所游，邪气恶血，固不得住留，住留则伤筋络骨节，机关不得屈伸，故病#9挛也。
　　【音释】
　　泌兵媚切。抒苦旱切。痴音拘。
　　通天第七十二
　　黄帝问於少师曰：余尝闻人有阴阳，何谓阴人？何谓阳人？少师曰：天地之问，六合之内，不离於五，人亦应之，非徒一阴一阳而已也，而略言耳，口弗能遍明也。
　　黄帝曰：愿略闻其意，有贤人圣人，心能备而行之乎？少师曰：盖有太阴之人，少阴之人，太阳之人，少阳之人，阴阳和平之人。凡五人者，其态不同，其筋骨气血各不等。
　　黄帝曰：其不等者，可得闻乎？少师曰：太阴之人，贪而不仁，下齐湛湛，好内而恶出，心和#10而不发，不务於时，动而后之，此太阴之人也。少阴之人，小贪而贼心，见人有亡，常若有得，好伤好害，见人有荣，乃反愠怒，心疾而无恩，此少阴之人也。太阳之人，居处於於，好言大事，无能而虚说，志发於四野，举措不顾是非，为事如常自用，事虽败，而常无悔，此太阳之人也。少阳之人，提谛好自贵，有小小官，则高自宜#11好为外交，而不内附，此少阳之人也。阴阳和平之人，居处安静，无为惧惧，无为欣欣，婉然从物，或与不争，与时变化，尊则谦谦，谭而不治，是谓至治。古之善用针艾者，视人五态乃治之，盛者写之，虚者补之。
　　黄帝曰：治人之五态奈何？少师曰：太阴之人，多阴而无阳，其阴血浊，其卫气涩，阴阳不和，缓筋而厚皮，不之疾写，不能移之。少阴之人，多阴少阳，小胃而大肠，六府不调，其阳明脉小，而太阳脉大，必审调之，其血易脱，其气易败也。太阳之人，多阳而少阴，必谨调之，无脱其阴，而写其阳，阳重脱者易狂，阴阳皆脱者，暴死不知人也。少阳之人，多阳少阴，经小而络大，血在中而气#12外，实阴而虚阳，独写其络脉则强，气脱而疾，中气不足，病不起也。阴阳和平之人，其阴阳之气和，血脉调。谨诊其阴阳，视其邪正，安容仪#13，审有余不足，盛则写之，虚则补之，不盛不虚，以经取之。此所以调阴阳，别五态之人者也。
　　黄帝曰：夫五态之人者，相与毋故，卒然新会，未知其行也，何以别之？少师答曰：众人之属，不如五态之人者，故五五二十五人，而五态之人不与焉。五态之人，尤不合於众者也。
　　黄帝曰：别五态之人奈何？少师曰：太阴之人，其状杂杂然黑色，念然下意，临临然长大，胭然未楼，此太阴之人也。少阴之人，其状清然窃然，固以阴贼，立而躁脸，行而似伏，此少阴之人也。太阳之人，其状轩轩储储，反身折胭，此太阳之人也。少阳之人，其状立则好仰，行则好摇，其两臂两肘，则常出於背，此少阳之人也。阴阳和平之人，其状委委然，随随然，显显然，愉愉然，嗾嗾然，豆豆然，众人皆曰君子，此阴阳和平之人也。
　　【音释】
　　提上纸切。黯直稔切。嗾辞绿切。
　　黄帝内经灵枢集注卷之二十竟
　　#1脉：《甲乙经》卷十二第三作『肺』。
　　#2陷：《甲乙经》卷十二第三作『满』。
　　#3泉脉：此二字原空缺，据赵府居敬堂本补。《太素》卷五作『云气』。
　　#4少：《太素》卷九《脉行同异》作『其』。
　　#5上二寸：《太素》卷九《脉行同异》作『上行三寸』。
　　#6少阴：《太素》卷九《脉行同异》作『太阴』。
　　#7以：《甲乙经》卷五第七作『已』。
　　#8内果：《甲乙经》卷五第七作『肉里』。
　　#9病：赵府居敬堂本作『疽』。按音释出『疽』字，此作『拘』是。
　　#10和：《甲乙经》卷一第十六作『抑』。
　　#11宜：《甲乙经》卷一第十六作『宣』。
　　#12气：《甲乙经》卷一第十六『气』下有『在』字。
　　#13安容仪：《甲乙经》卷一第十六作『安其容仪』。
　　黄帝内经灵枢集注卷之二十一
　　官能第七十三
　　黄帝问於岐伯曰：余闻九针於夫子众多矣，不可胜数。余推而论之，以为一纪，余司诵之，子听其理，非则语余，请正其道，令可久传，后世无患，得其人乃传，非其人勿言。岐伯稽首再拜曰：请听圣王之道。
　　黄帝曰：用针之理，必知形气之所在，左右上下，阴阳表里，血气多少，行之逆顺，出入之合。谋伐有过。知解结、知补虚写实，上下气门，明通於四海，审其所在，寒热淋露以输异处，审於调气，明於经隧，左右肢#1络，尽知其会。寒与热争，能合而调之；虚与实邻，知次而通之；左右不调，犯#2而行之；明於逆顺，乃知可治。阴阳不奇，故知起时，审於本末，察其寒热，得邪所在，万刺不殆，知官九针，刺道毕
　　矣。
　　明於五输，徐疾所在，屈伸出入，皆有条理。言阴与阳#3，合於五行，五藏六府，亦有所藏，四时八风，尽有阴阳，各得其位，合於明堂，各处色部，五藏六府，察其所痛，左右上下，知其寒温，何经所在。审皮肤之寒温滑涩，知其所苦，膈有上下，知其气所在。先得其道，稀而疏之，稍探以留，故能徐入之。大热在上，推而下之；从下上者，引而去之；视前痛者，常先取之。大寒在外，留而补之；入於中者，从合写之。针所不为，灸之所宜。上气不足，推而扬之，下气不足，积而从之，阴阳皆虚，火自当之。厥而寒甚，骨廉陷下，寒过於膝，下陵三里，阴络所过，得之留止，寒入於中，推而行之，经陷下者，火则当之，结络坚紧，火所治之。不知所苦，两矫之下，男阴女阳，良工所禁，针论毕矣。
　　用针之服，必有法则，上视天光，下司八正，以辟奇邪，而观百姓，审於虚实，无犯其邪，是得天之露，遇岁之虚，救而不胜，反受其殃。故曰：必知天忌，乃言针意。法於往古，验於来今，观於窈冥，通於无穷，粗之所不见，良工之所贵，莫知其形，若神髻露。邪气之中人也，酒淅动形，正邪之中人也，微先见於色，不知於其身，若在若无，若亡若存，有形无形，莫知其情。是故上工之取气，乃救其萌芽；下工守其已成，因败其形。
　　是故工之用针也，知气之所在，而守其门户，明於调气，补写所在，徐疾之意，所取之处。写必用圆，切而转之，其气乃行，疾而徐出，邪气乃出，伸而迎之，遥#4大其穴，气出乃疾。补必用方，外引其皮，令当其门，左引其枢，右推其肤，微旋而徐推之，必端，以正，安以静，坚心无解，欲微以留，气下而疾出之，推其皮，盖其外门，真气乃存，用针之要，无忘其神。
　　雷公问於黄帝曰：《针论》曰：得其人乃传，非其人勿言。何以知其可传？黄帝曰：各得其人，任之其能，故能明其事。
　　雷公曰：愿闻官能奈何？黄帝曰：明目者，可使视色；聪耳者，可使听音；捷疾辞语者，可使传论；语徐而安静，手巧而心审谛者，可使行针艾，理血气而调诸逆顺，察阴阳而兼诸方；缓节柔筋而心和调者，可使导引行气；疾毒言语轻人者，可使唾瘫咒病；爪苦手毒，为事善伤者，可使按积抑痹。各得其能，方乃可行，其名乃彰。不得其人，其功不成，其师无名。故曰：得其人乃言，非其人勿传。此之谓也。手毒者，可使试按龟，置龟於器下，而按其上，五十日而死矣。手甘者，复生如故也。
　　【音释】
　　出入之合一本作会。把而行之一本作犯而行之。窈冥一本作冥冥。
　　论疾诊尺第七十四
　　黄帝问於岐伯曰：余欲无视色持脉，独调其尺，以言其病，从外知内，为之奈何？岐伯曰：审其尺之缓急、小大、滑涩，肉之坚脆，而病形定矣。
　　视人之目窠上微廊，如新外起状，其颈脉动，时咳，按其手足上，官而不起者，风水肤胀也。
　　尺肤滑，其潭泽者，风也。尺肉弱者，解传；安卧脱肉者，寒热，不治。尺肤滑而泽脂者，风也。尺肤涩者，风痹也。尺肤粗如枯鱼之鳞者，水泱饮也。尺肤热甚，脉盛躁者，病温也；其脉盛而滑者，病且出也。尺肤寒，其脉小者，泄、少气。尺肤炬然先热后寒者，寒热也。尺肤先寒，久大#5之而热者，亦寒热也。
　　肘所独热者，腰以上热；手所独热者，腰以下热。肘前独热者，膺前热；肘后独热者，肩背热。臂中独热者，腰腹热；肘后粗#6以下三四寸热者，肠中有虫。掌中热者，腹中热；掌中寒者，腹中寒。鱼上白肉有青血脉者，胃中有寒。尺炬然热，人迎大者，当夺血。尺坚大，脉小甚，少气，悦有加，立死。
　　目赤色者病在心，白在肺，青在肝，黄在脾，黑在肾。黄色不可名者，病在胸中，诊目痛，赤脉从上下者，太阳病；从下上者，阳明病；从外走内者，少阳病。诊寒热，赤脉上下至瞳子，见一脉，一岁死；见一脉半，一岁半死；见二脉，二岁死；见二脉半，二岁半死；见三脉，三岁死。诊齲齿痛，按其阳之来，有过者独热，在左左#7热，在右右热，在上上热，在下下热。
　　诊血脉者，多赤多热，多青多痛，多黑为久痹，多赤、多黑、多青皆见者，寒热。身痛而色微黄，齿垢黄，爪甲上黄，黄疸也。安卧，小便黄赤，脉小而涩者，不嗜食。
　　人病，其寸口之脉，与人迎之脉小大等，及其浮沉等者，病难已也。女子手少阴脉动甚者，妊子。婴儿病，其头毛皆逆上者，必死。耳问青脉起者，掣痛。大便赤瓣#8，飧泄，脉小者，手足寒，难已；飧泄，脉小，手足温，泄易已。
　　四时之变，寒暑之胜，重阴必阳，重阳必阴，故阴主寒，阳主热，故寒甚则热，热甚则寒，故日寒生热，热生寒，此阴阳之变也。故曰：冬伤於寒，春生瘴热；春伤於风，夏生后泄肠僻；夏伤於暑，秋生疚疟；秋伤於湿，冬生咳嗽。是谓四时之序也。
　　【音释】
　　官音杳。炬然及许切，亦作俎然。齲丘禹切，齿蠹也。掣尺列切。疚疟上音皆，瘦疟也。
　　刺节真邪第七十五
