<!-- { "loadSidebar": true } -->
　　三、两手相重，共按陛上，徐徐捩身，左右同。注云：万物祖乎天，人祖乎气。阴阳交泰则流通，所以覆手向胸，捩身徐转，归本之义，於焉在兹。
　　四、以拳却去，此则开胸，左右同。注云：日月卷舒，顺时息虑为灵府，开则通神也。
　　五、两手抱头，宛转陛，左右同。注云：上黄庭与下丹田通也。
　　六、两手拒地，回头反顾如虎视，左右同。注云：拓地户，营目虎视则生神，通脉节，宣元气是也。
　　七、两手急相叉，以脚踏手中，左右同。注云：踏手中者，取其中和之义，和畅骨节之神明欤。然则人法天，以成形，气与道以合体。天有六气，以造达万物；人有六府，以度一身。动静适宜，用不过极。是以天道左转，日月右回，鼓之以风雷，通之以山泽，节宣不应，蓄则病生，邪气外侵，妄病内拥，夭折之理与清净之性交丧矣。是以君子黄中通理，顺时变通，安则闲居以存神，用则习妙以布气。反穷天理，胎息下元，身不病则形神安，道养适则妙物应，可以飞行自在与太虚齐其终始者也。
　　功过
　　夫功过者，谓济生度死，自我惠彼者也。
　　《列纪经》曰：夫学道之人，欲得广行阴德，慈向万物，救人艰危，度人厄难，轻财重道，施惠布德，不吝宝贿，投之穷地，启誓真圣，虚心跪请也。
　　《本愿经》云：学升仙之道，当立三十善功，故曰：功满三千，白日升仙者也。
　　《洞神经》曰：夫人有十善者，必生福子。二十善，神明护己。三十善，辟除恶鬼。四十善，人不枉死。五十善，一身无罪。六十善，道君自存。七十善，得与五岳相连。八十善，脱名太山。九十善，必为神仙。百善，必升九天。鲦然曰：此可谓自少及老，积行累功，无有分毫缺犯，纯白之人耳。若延三千善功，则未当之一毛之正矣。
　　太虚真人曰：饭百凡人不如饭一善人，饭千善人不如饭一学道者。
　　《老子》曰：道者，百行当备。故也千善者，当若息堕，虽有九百九十九善，不满中为利动，皆被折过，遂失前功。若治身关念，守戒不废乃得度世。
　　《太上科》云：令教可三过为一勤。勤谓心，常济物，孜孜不倦也。劝化三户为一功。功谓三户，举家敬信，道法长幼，孝慈也。济施路穷孤寡三人为一勤，爱推让财帛，有瞋不争，满三为一勤。凡如此等，以类求之。
　　元君曰：夫一切含气，未有无欲者。欲虽无数，大略有六：一曰五色，二曰五音，三曰五味，四曰五香，五曰五柔，六曰五达。达者，皆能辨明，悉如无碍。次能忘之，乃保长生。以此理身，身必成真，理家家和，理乡乡丰，乃至天下，其德乃普。是知求生必先行善，三业清净则万善备矣。
　　人有一善则心定体安，十善则气力强壮，二十善则无诸疾病，三十善则所求皆得，四十善则昌炽富乐，五十善则子孙繁息，六十善则遭厄得过，七十善则天神护之，八十善则得地之利，九十善则尊贤显荣，一百善则宝瑞降，二百善则后代名布，三百善则后代大富，四百善则后代清贵，五百善则后代寿长，六百善则后代贵孝，七百善则后代智慧，八百善则后代道德。九百善则后代贤圣，一千善则后代神真，二千善则身为众人师圣真仙灵将吏，三千善则为国师圣真仙曹局，四千善则为天下师圣真仙主统，五千善则为鬼灵师圣真仙魁师，六千善则为神明师，圣真仙卿大夫，七千善则为诸天师圣，真仙卿公，八千善则为三千师圣真仙皇帝，九千善则为元始五帝君，一万善则为太上玉皇帝。
　　元君曰：万善之甚在於三业。三业，十善生万名也。以类相从，明者自照矣。凡行善益算，行恶夺算，赏善罚恶，各有职司，报应之理，毫毛无失。自觉有善，与上相应，弥加精进，勿犯前功，则计日而仙也。故上士学真无倦过，谓己躬不谨，动违科禁者也。以此将前功而补后过，兹获延龄。若以过而能改，善莫大矣。
　　《玄都律》曰：人身中常有神，随时上天曹白人善恶。人满百二十过为一病；病者，令人多凶少利。百八十过为一耗；耗者，六畜不蕃。一百九十过为一漏；漏者，善致疾病。五百三十过为一凶；凶者，破胎伤子。七百二十过为一吹；吹者，无男多女。九百二十过为一殃；殃者，暗哑聋盲。千八觔十过为一祸，祸者，暴夭死亡。千二百过为一残，残者，出逆乱之人。千二百六十过为一咎；咎者，绝嗣无子佺。千四百过为一基；基者，殃流於五世。千六百二十过为一谪；谪者，断无后嗣，千八百过为一患；患者，主为奴婢。千九百八十过为一横；横者，出颠病狂痴。二千一百七十过为一暴；暴者，家出兵刃逆死。二千三百四十过为一虐；虐者，家出反逆，父子兄弟自相攻伐。二千五百二十过为一曾；曾者，家出死肥恶病。二千七百过为一害；害者，家出男现女巫。二千八百过为一灾；灾者，家出骨肉中内乱淫悖。二千九百二十过为一暴；暴者，家出瘾残。三千四十过为一变；变者，家出讼狱死，门户诛族。三千四百二十过为一悻；悻者，家出都市乞丐，人既死骸骨弃捐。三千六百过却为一病；病者，满定应死者也。
　　《妙真经》云：罪莫大於淫，祸莫大於贪，咎莫大於惜。此三者，祸之车。小则危身，大则残家。天下有富贵者三：贵莫大於无罪，乐莫大於无忧，富莫大於知足。知足为足，天遗之禄；足不知止，害乃及己。失之而忧，得之而喜。夫有排门之禁，必有折关之咎。身死名灭，归流子孙，事大以德，不以慢於人也。故《易》曰：积善之家，必有余庆；积不善之家，必有余殃。
　　元真曰：夫重长生，宝贵一身，身及家乡至於天下，为子尽孝，为臣尽忠，为上尽慈，为下尽顺。色味调和，音声不滞，怡神和志，与道合真也。若真藏一身独愿长生，久住无为，逃避上下，不营忠孝，不存兼济，背善乖道，自是失德，纵令弃吾我之欢，忘色味之适，即同枯木死灰，复何足贵乎？夫道所贵在适而无累，和而常通，永劫无穷，济度一切。此之长生乃可为重。又长生难得，得由忠孝仁义立者生自然长。无此德者，独守山林，木石为偶，徒自丧生！或先罪未释，今又无功，遂失人道，深可悲乎？
　　以能习善，生乐常存，运之涉恶，死苦无极。是以上士勤精勇猛，积善舍恶，永久长生，号为真人。天地有坏，真人无毁，超出三界之上，逍遥三清之中。常善救物，故无弃物。人能学之，必得成真人。有一恶则心劳体烦，十恶则血气虚盈，二十恶则恒多疾病，三十恶所求不得，四十恶则撼轲衰耗，五十恶则绝无子孙，六十恶则数得非祸，七十恶则鬼物害人，八十恶则水火墦漂，九十恶则贫穷贱困，一百恶则刑狱凶怪，二百恶则后世无名，三百恶则后代道路乞活，四百恶则后代为奴婢，五百恶则后代残夭，六百恶则后代不孝，七百恶则后代痴狂，八百恶则后代癫愚，九百恶则后代破家，一千恶则后代妖逆，二千恶则身充兵厮，三千恶则六病孤穷，四千恶则恶病流徙，五千恶则为五狱鬼，六千恶则为二十八狱囚，七千恶则为诸方地狱徒，八千恶则入寒冰地狱，九千恶则为入边底地狱，一万恶黝堕薜荔狱。夫万恶之基，特由三业，一一相生至千万恶，堕薜荔狱，永无原期，眇眇延康，无由解脱，不可古哉！夫人觉己有恶，急宜改之，则去道近矣。如有魔物乱人，当即清洁，夕夕悔过，自咎自责，乃可矣。老子稽首曰：当勖之焉。
　　裴君传支子三元八节谢过法：
　　立春日日中时，太极真君会诸仙人於太极宫，刻玉简记仙名也。立夏日日中时，五帝会诸仙人於紫微宫，见四真人论其求道者之功罪。夏至日日中时，五岳诸真人诣黄老於黄房云庭山，会诸仙官於日中定天下神图灵药之事也。秋分日日中时，上皇天帝君登广寒上清虚宅太空之朗丹微紫台长绵玉楼，群真集於太微之观，上开九天之门，诣九天之真皇，中要太上三老君、北极诸真人及八海神下命五岳名山诸仙者灵尊万万并会於阳寥之殿，共集议天下万人罪福，记欲学道求仙者之勤解疏记功过、日月行善恶刑罚之科，生死之簿，必随所属条列。又地上乘奸吏部境诸官并纠奏所在道士之功过，及万民有罪应死生者根源，条列副命之司，命书乎皇录，罪福纤芥列於丹诚之籍，伏匿之犯恶，阴德之细功，无不一二缕引而察之焉也。立冬日日中时。众真仙方诸宫诣东海青童君，定众仙论金书内字。
　　右其日，日中夜半当出中庭，若於诤室北向脱巾再拜，长跪上启：
　　太上北极天尊大帝君，密自陈立身以来有罪多少，伏乞得原赦，从今日改往修来之言，言必使誓於丹心，盟於天地，不敢复犯万恶之行。毕，乃云所愿：
　　太上皇帝，削某罪名，移书三官，使神仙之录某厕玉扎，长生久视，通达诸灵。毕，又叩头四下，再拜而还，深自克责，并存念三元中神，令上启：
　　太上助己，自陈求恩赦也。又云八节之日，众仙极会，天命众真，皆当毕集。对未节一日万灵诣关，节日日中尊卑入谒，节后一日，罪福分别。三日三夕，大事乃毕。子其慎罪，务为功德，名可上真，列编太极。又云秋分日，日最重於七节。此日谢罪，罪必得除，而不可更犯十过，天地弗赦，不可复改。若未离人，则或恐涉普者，宜便秋分日誓改之，辞必须肃然，自挣乃可尔。君子曰：谁人无过，过而不改者是谓过矣。唯秋分众圣并会谢过之后，不可再犯也。
　　至言总卷之五竟
　　
