<!-- { "loadSidebar": true } -->
　　夫金浆、玉液并口中唾，名日华池，漱而作之，非求所致，亦名日自然金液玉泉也。语曰：炼气成真，识能通神。胎息守一，与天相毕。还丹胎息，延年无极。谷气实而腹虚，胎气虚而腹实。然初服气之人，语不高声，恐伤和气，三年之外，精气不少用，动无妨。若阳道辄起，欲想便生，未可近房室，且须正外，冥目闭气，嗜丧万物，须臾精气流布，悉遍骨髓及血脉、毛发以来。此贤圣至人忍力成就，能行此法也。然房中之术，学道先须知此为要，既此漏身必资阴阳之事，安可不知耳？恣色想欲动或於梦寝中失精，若能时时行之还却补脑，即能制得梦邪魅及玲热蓄滞及诸漏泄也。故《南华篇》云，圣人贵精，是其义也。
　　又晦朔外未起，即闭气，使气通流，犹如江河不暂停拥，拥则病生。常须作意闭精气，炼讫，即咽气液三五度补之，直至升仙之日，行气方伏。故《老子》曰：上士闻道，勤而行之。斯之谓矣。
　　夫行气百日以来，肠犹有粪，宜作汤饼吃，半碗不足，更加，但勿极饱。勿向厕中，先拳两手当腹四边授捺之，乃闭气良久，宿粪自下。每日吃药食及胡麻缅，常依前法下之，去肠中积聚也。常含枣核，取津液数数吞之，其唾亦永不奔之。所谓涕唾为上精，上精不脱，下精不泄，自得长生。然睹一切色相，常须抑挫身心，无令欲情辄起，如觉起即作意安神定志，若能行心遍定，睹相不起，是谓得道者。当思气时，气清心湛，不求轻举而得飞仙，不求成道而道自然也。证学者寻此理，无以徒行哉！ 
　　卧取气者，微息两股，仍动两足指钩下，乍急乍缓，便纵四体，凝神寂虑，一如前法以送气。虽言送气，不必使心，心寂气融，其理自妙。气行之际形相显，如急有病处及诸毒所损，须微弩肠，握固闭气，作意长息以心服而攻其病处，良久即愈，不能为患也。每平明未起，即於被底热摩手熨面动目神光，挽耳及两鬓，鬓前后发际直至顶上以来，总须将手拔之，使血脉通流，能止白发也。
　　若气炼息长习为内息。为内息者，气不由於玄牝也一口尝不可入气，若鼻出入俱顺也。口入气者名为逆气，极损人，慎勿令气从口入也。若四体烦拥，五藏不调，闭炼讫即须导引，按摩嘘呵，了即须饮少药酒排风，於是息虑坐良久，任性所适。
　　夫学道服气之人，未得精妙，不得妄传受人，彼此俱损矣，殃及先亡耳，故亦先陨本寿，尸乃便求长生尔！ 
　　每朝先叩齿，吐故纳新二七遍，然始闭气服气也。日一夕气法曰：每日旦，旦夕者阴阳转换之时。凡旦五更初，暖气至，名日阳息而阴消。暮日入后，玲气常出天地、日月、山川、河海、人、六畜、草木一切万物体中，代谢往来，无一时休息。然一进一退，如昼夜之更迭，如海水之朝夕，天地消息之道也矣。展两手於膝上，徐捺支节，口吐浊气，鼻引清气。凡吐者，去故气，亦名死气。纳者，取新气，亦名生气。故《老子经》曰：玄牝之门，天地之根，绵绵若存，用之不勤，言口是天地之门，可以出纳阴阳死生之事云云。良久，徐徐乃以手拓上拓下，拓前拓后，瞠目，张口，叩齿，摩眼，押头，拔耳，拔发，戾腰，咳嗽，发扬震动也矣。双作只作，反手为之，然后掣手足仰展，数九十而止。抑下也。徐徐定心，精思内观，想见空中太和元气，下入毛发之际，渐渐入顶，如雨暗云行入山川间而入皮肉，至骨脑，渐渐下入腹中，四支五藏皆受其润，如水深入地。若彻则觉腹中有声汨汨然，意专存思，不得散乱。斯须元气达於气海，转达涌泉，若彻则觉身体振动，两脚蜷屈，亦令林有声拉拉然，则若一通、两通，乃止，日别得三通，则觉身体滑泽，面色光莹，肤毛润悦，耳目精明，令人美食力健，百病皆去。年五十岁，长存不忘。得满千通，则仙道不远。
　　调气治病法曰：夫调气治病乃至大患，调气百日，眉鬓便生，余病不足言也。凡言调气之法，夜半后日中前则名生气，可调服之。日中后半夜前名为死气，不可调服之。调气之时，仰卧，林席厚软，枕高下共身平，舒手展脚，两手握固，去身四五寸，两脚相去四五分，引气从鼻入，至足即止，有力更取。久住气闷，从口细细吐出之。尽，还从鼻细细引入，出气，一准前法。若患寒热及卒患瘫肿，不问日中夜后，患未发前一食问，即如调，未差来日更调之。若患心玲病，气即呼出之；肝病，气嘘出之；肺病，气咽出之；肾病，气吹出之；脾病，气嘻出之。鹦呜七十二，平旦六十三，日出五十四，食时四十五，巳时三十六。
　　陶真人《握中诀》服三气法：常以日一。日一向日临目，存青气、白气、赤气各如栈从日下来，直入口中，抱之九十过，自饱便止。此当一吸一咽，令三气入脏腑分明，流贯彻，数毕气歇。云：此童初府范监幼冲所受高元真君太素内景之法，事鲜而易验。
　　郑元明服气之法：气者，长生之术也。不患於无益，患不能行施，於俗之士则始矣。苟能行之，容彭之寿可舍而取之也。故禽虫之垫藏不食而自全者，盖用此道。夫欲有意，必俟其人游心於淡，合气於漠，少私寡欲，去智离形。六体未足存其形，万物安得干其虑？克意在位，从而修行，然后熊经乌伸，龟息鹤变，视松乔之俦蔑如也。故序其法列之於后。
　　诀云：初服气，偃卧闭口，鼓腮令气满口，即咽。咽之法，作意蹙，向后吞之，犹如食入。喉有三通，津液入肾中，一道气入腹胃中，一道气从五脏中出。若上热下玲，即先服暖气。暖气者，以口蹙气。春夏宜服玲气。初仰卧服，便之后无问行住坐外，咽鼓腮之时齿须开，气即下，若牙齿相着，气不下，唯宜审之。
　　凡服气，五更食尽消则为之，至食时乃忘饥。忘饥即是得力，得力之后觉饥即服，亦无时节。若觉得力即决定莫食，初觉体气稍虚，以酒茶蜜杳子汤及鼓汁等，任情量多少以助气气势。秋冬要暖服，勿令过热，春夏玲饮无妨。服气至七日，或五日，即有三数行痢，勿怪之，或有沫，或无沫，少顷赤色不须怪。七日之后，气渐通彻，方得体气安稳。七日已前，终有少弱，为气未通也。七日已后觉调和，加服气耳，不必更须吃物。七日内阳动，此量通之候，勿怪也。服气常莫使腹中欠，若欠不相续，即恐力弱。如服气过多，即令人噫，上噫下欲泄，亦非事耳。凡服气至三日以来，慎不用吃食及果子之属，欲得汤水而已，若吃诸物相兼，气即不行，后亦无成矣，为腹中泄秽故耳。凡服气气入腹中或上欲噫下欲泄，皆须抑遏之，无令出。若不能禁止，随泄随添，计数添之，亦以意运令散之。
　　初服气，必须心意坦然无疑，勿畏不得惧，若有惧气，即难行，必须欣乐，自不羡一切然，日胜一日，欢快无极。
　　凡初服气，未成，不得过劳乏，即损气，仍时时步少地，令气脉匀调也。夫以精於此道，央在丹诚无不得者也。
　　夫服气之人，先令内无攀绿，心与道契然，服之诸病尽愈，觉四体不和适，存气令向病处攻之，当自除耳。通成之后，永无疾病，体中轻健，行及走马，气力甚强，不殊吃食，行日至二三百里。
　　或云服气入触秽即损，此亦谬矣。
　　但清虚自守，不触秽恶为佳耳。
　　又《服气十日诀》云：一日之道，朝饱暮饥。谓未能顿断食者，以朝饱暮饥也。一月之道，不失盛衰。谓论其盛衰者，述房中意，若保息其精，则骨髓满，满则盛，盛则长生。贪欲即其精尽，精尽则骨枯，骨枯则衰死。一岁之道，夏瘦冬肥。谓其和气之长短节度，喻若胎息以成腹，似婴儿在母胎中，无出无入，自然肥悦也。百岁之道，节谷食枣。言其未能顿断食，故以药物食之。枣能益气，所以食之也。千岁之道，孤男无女。谓保其精，绝其淫色，永保长生之道，孤男也。
　　凡服气之法，呼吸咽之三百六十咽，积数以满十益佳，即不饥也。半夜后九九，鹦呜八八，日出六六，食时五五，禺中四四，平旦七七此在第三。凡此六服应节二十四气，春秋冬夏四时气皆备矣。
　　服气法：须正偃卧，散发，两脚相去一尺五寸，两臂各五寸，瞑目合口，徐以鼻内气，啄齿，蹴舌漱醴泉咽之，满二三咽止，须臾复为九咽为成，讫，竟瞑目咒曰：饮食醴液，百病除索。以养五神，保藏魂魄。无离己身，常在玄宅。长生久视，寿蔽金石。位为真一，太一奉籍，上名天君，昭然明白。
　　至言总卷之四竟
　　至言总卷之五
　　会稽禹穴道士范修然撰
　　补导
　　夫学道之人，皆闲安少事，不明补导，何以资生？是以知六籍娱神乃至人之役性；弹棋骋妙实王公之替劳。今撰彭老正经一十二首，用去众病，以俟津涯。
　　老子按摩法
　　两手相叉相杳，共按陛，左右同。
　　两手如挽五石力弓，左右同。
　　两手作拳，向前筑虚三五度。
　　两手如拓石法。左右同。
　　大坐斜身偏歌，如排山状。左右同。
　　两手据地，缩身曲脊，向上三举，以手反槌背，左右同。
　　大坐，申脚三，用相当手反掣，手向后，左右同。
　　立地，反覆三举，起立，以脚踏前后，左右同。
　　大坐，申脚用相当手勾所申脚，着膝上，以手按之，左右同。
　　两手捺陛，左右同。
　　捩身二十遍，两手捺陛，左右同。
　　抽胁二十遍。
　　两手抱头，左右抽腰二十遍。
　　左右抛头二十遍。
　　一手挽头，一手拓膝三折，左右同。
　　两脚拓头，三举之。
　　一手拓膝，一手拓头，从下至上三过，左右同。
　　两手举头向下，三顿之。
　　两手相叉，反着心上，三过，曲腕筑助，挽肘，左右亦三过。
　　反手着膝，手挽肘，覆手着膝上，挽肘，左右三过。
　　舒手挽项三过，左右捩身，前后三过。
　　摸肩，从上至下，便三遍，左右同。
　　外振手三遍，又内振手三遍。
　　两手相叉，反覆搅，各七遍。
　　两手相叉头上过，左右申胁十遍。
　　两手拳反背上，屈脊上下三遍。屈者，指也。
　　《 指诀》 云：导引则气宣，气宣则神畅。内形於外，所以无应无方。自导引过一月后，百病并除。百日不报，眉鬓生。於静室中烧香，不散乱，然后为也。
　　一、两手相捉，纽捩如洗手法。注云：左手为天，右手为地，天地和合，鼓动生化，则六府开通，百神归附。
　　二、两手浅相叉，翻向外覆向胸三过。注云：天地交泰，化生万象，反覆其道，自内形外，所以神同，通畅合德而不困也。
