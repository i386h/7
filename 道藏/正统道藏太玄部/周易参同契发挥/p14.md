<!-- { "loadSidebar": true } -->
　　精生有时，时至神知。百刻之中，切忌昏迷，须是行、住、坐、外，绵绵若存，如鸡抱卵，暖气不绝，方可谓之修炼。至於真积力久，功夫纯熟，昼夜如一，更无梦觉之异。虽当寝寐之问，神亦不昧，而精生之时，神与天通。虽不待唤醒，亦自#4觉悟，夏云峰云：自·然时节，梦裹也教知是也。今魏公谓寝寐神相抱，觉悟候存亡，欲修炼之士常惺惺也。盖金丹大药由神气交结而成，乃是无质生质，结成圣胎，辛勤保护十月，如幼女之初怀孕，似小龙之乍养珠。盖神气始凝结，极易练失，寝寐之际，须当与神相抱，切不可昏迷而沉於梦境。觉悟之后，惟恐火玲而丹力或迟，故铃候其存亡。要在一日十二时中，无昼无夜，念兹在兹，然后功夫纯粹，而药材不至消耗，火侯不至亏阙。焉可须臾离哉？
　　颜容寝以润，骨节益坚强。
　　颜容复以润，骨节益坚强者，至宝蕴於中，自然精华发於外，亦犹玉在山而木润，渊生珠而崖不枯也。
　　辟却众阴邪，然后立正阳。
　　《悟真篇》云：群阴剥尽丹成熟，跳出樊笼寿万年。夫人之一身，彻上彻下。几属有形者，无非阴邪滓浊之物。神仙修炼之法，盖是无中生有，夺天地一点真阳结成丹头。於是昼夜运火，炼去阴气，炼之十月而胎圆，三年而功成，然后体变纯阳，化形而仙也。
　　修之不报休，庶气云雨行。淫淫若春泽，液液象解冰。从头流达足，究竟复上升。往来洞无极，佛佛被谷中。
　　内指通玄秘诀》云：昼夜无休作大丹，精华透顶百神钻。盖一年处室，夜以继日，功夫不辍，自然效验显发。其和气周匝於一身，溶溶然如山云之腾太虚，霏霏然似膏雨之遍原野，淫淫然若春水之满四泽，液液然象河冰之将欲释，往来上下，百脉冲融，被於谷中，畅於四肢，拍拍满怀都是春，而其状如微醉也。《入药镜》云：先天气，后天气，得之者，常似醉。《灵光集》云：颠倒循环似醉人，不忧不喜内全真。是皆丹功之灵验也。丁灵阳《回光集》云：若一念无生，则自然丹田气海之内，太阴之精度过尾闲穴、把夹脊、双关、风府、泥九，返下明堂、鼻柱，入於华池化为甘津，咽下重楼，浇灌五脏六腑至丹田，上下流转，充盈四大，周而复始，无不遍矣。如其朝行暮辍，用志弗专，又安能进於是哉？反者道之验，弱者德之柄。反者，反复也。《道德经》云：致虚极，守静#5笃，万物并作，吾以观其复。盖修丹效验出乎虚之极、静之笃，与天地冥合，然后元气从一阳而来复。若使虚不极，静不笃，则为山九仞，功亏一篑，从何而得效验哉？弱者，柔弱也。《道德经》云：专气政柔，能如婴儿乎？盖修丹本柄在乎持其志，无暴其气，如婴兄之柔弱方可。若使志无所守，气无所养，则所得未锱铢，所丧已山崖，将何以为本柄哉？
　　芸锄宿污秽，细微得调畅。
　　诸虑既息，则百骸俱理。凶气消散，则道气常存。譬如农夫之务去草焉，艾夷蕴崇之，绝其本根，勿使能殖，则善者伸矣。今夫神仙之修丹，芸锄宿秽，驱遣鬼尸，安静六根，空其五蕴，於正念中清静光明，虚白晃耀，乃得五脏清凉，六腑调泰，三百六十骨节无有滞碍，八万四千毫窍皆通畅也。
　　浊者清之路，昏久则昭明。
　　《翠虚篇》云：精·神冥合气归时，骨肉融和都不知。当斯之时，三田气满，恍然如在醉梦中，得不谓之昏浊乎？学者到此境界，切不可放倒，当知昏久则铃明，浊久则铃清。迨夫时至气化，而九天音信散胚脾，则神水湛湛华池静，白雪纷纷飞四山，七宝楼台十二层，楼前黄花深可观。分分朗朗，尽见於恍惚之问。岂终於昏浊而已哉？
　　周易参同契发挥卷之六竟
　　#1『木遂』，四库本作『火遂』。
　　#2『仔细』，原作『子细』，据四库本改。
　　#3『栽』，原作『哉』，据四库本改。
　　#4『自』，原作『不』，据四库本补。
　　#5『静』，原作『靖』，据其文义改。下文同。
　　周易参同契发挥卷之七
　　林屋山人全阳子俞琰述
　　中篇第三
　　世人好小卫，不审道浅深。弃正从邪径，欲速关不通。犹盲不任杖，聋者听宫商。没水捕雉兔，登山索鱼龙。植麦欲获黍，运规以求方。竭力劳精神，终年不见功。
　　金丹大道以积精累气而成，断不可以一蹴到也。片饷结胎，百日立基，一年入室，三年炼养，自有节次功夫，次无今日遇师，明日便能升仙之理。奈何世之学者，往往惑於道听涂说，不审道之浅深，不择师之邪正，务求速效，惟好小衍。或知其一，不知其二；或得其体，不得其用。局於偏见，自以为足。甚至张皇邪说，而反谤正道；穿凿真经，以取信末学；妄以授妄，迷以传迷，如此者多矣。问有聪明之士，则又不肯屈已参访，惟钻寻故纸以望得悟，何异盲者之不任杖哉？其愚暗之人，不通至理，强以臆说纽合丹书，何异聋者之听官商哉？乃若以脐内为玄关，此犹捕雉兔而入水者也。以两目为华池，此犹索鱼龙而登山者也。他如学探战以望不死，坐顽空而觊长生，岂非植麦欲获黍者乎？运规以求方者乎？是皆执迷不悟，空费心力，遂至皓首茫然，迄无成效，惜哉。
　　欲知服食法，至约而不烦。
　　《指玄·三十九章》云：内裹明来是至真，外边入者即非亲。谓丹在身中，不叉求之外也。今魏公乃有服食之说，得非丹自外来而吞入欤？曰：非也。丹生於坎中，因火逼而出位，遍历三官，降而入口，故曰服食也。至约而不烦者，口诀至简至易也。夫既谓之至简至易，则《参同契》不作可也。何为连编累牍，黝然而不已耶？又尝见《悟真篇》云：大丹之法至简至易，虽愚暗小人行之，立超圣地。而又云：炼金丹者，须洞晓阴阳，深达造化，何耶？吁，有说矣。盖愚暗小人，心无忖量，易於取信，暨有所遇，则径直奉行，虽无讲明亦可。聪明之士则不然，见闻既广，疑虑常多，有一未明，铃欲穷究而后已。苟不使之洞究阴阳造化之原，彼将中道生疑。一为旁门近似之说所撼，则未免投杼下机，而反谓吾道之不真矣。此所以不得不为之讲明也。然则魏公之作是书也，虽欲不郑重其辞，其可得乎？
　　太阳流珠，常欲去人。卒得金华，转而相因。化为白液，凝而至坚。
　　太阳流珠，乃灵汞也。《灵源大道歌》云：此物何曾有定位，随时变化因心意。在体感热则为汗，在鼻成风则为涕，在肾感合则为精，在眼感悲则为泪。可见其常欲去人也。金华，即真铅也。汞得真铅则转而相依，自然不飞不走，留恋于内，而化为金液，凝而至坚也。
　　金华先倡，有顷之间。解化为水，马齿阑干。阳乃往和，情性自然。
　　真铅生於坎位，先液而后凝，凝作黄芽，故有马齿阑干之喻。《翠虚篇》云：丹头只是先天气，炼作黄芽发玉英是也。夫铅，乃君也。汞，乃臣也。铅先动，汞应之，犹君倡而臣和也。铅属金，汞属木，木性爱金，金情恋木，阴阳得类，自然感合也。
　　迫促时阴，拘畜禁门。
　　迫促时阴者，时节正时须急探也。拘畜禁门者，探得归来炉裹暖也。《还源篇》云：但要合天机，谁识结丹处。何谓合天机，迫促时阴是也。何谓结丹处，拘畜禁门是也。法当迫近阴极之时，迎一阳初动之机以进火，不可过之，亦不可不及。此之谓迫促时阴也。进火之际，促百脉以归源，穷九关而彻底，君火、相火、民火皆拘聚於黄官，而暖成至宝。此之谓拘畜禁门也。《入药镜》云：天地灵，造化怪。苟非迫促时阴，拘#1畜禁门，安能盗其机哉？
　　慈母育养，孝子报恩。遂相衔咽，咀嚼相吞。严父施令，教救子孙。
　　真铅之生也，孕於坤母之胞，犹慈母之育养也。迨，夫飞上乾官，擒制真汞，与真汞交结而成丹，则又复回於坤母之舍，此即孝子之报恩，慈乌之反哺也。然非炎火为之猛烹极暖，则真铅不能飞起，此严父所以施教敕之令也。《玉芝书》云：铅不得火则不飞，汞不得铅则不结。盖有细微之旨，岂可以容易言哉？
　　五行错王，相据以生。火性消金，金伐木荣。
　　金生水，木生火，此常道之顺五行也。今以丹法言之，则木与火为倡，火反生木；金与水合处，水反生金，故曰五行错王，相据以生也。火性销金者，运南方离官之火，以炼北方水中之金也。金伐木荣者，运北方水中之金，以制南方火中之木也。
　　三五为一，天地至精。可以口诀，难以书传。
　　三者，水一、火二，合而成三也。五者，土也。三五为一者，水、火、土相与混融，化为一气也。斯时也，玄黄相维，清浊未分，犹如天地浑沌之初。少焉，时至气化，·无中生有，则窈窈冥冥生恍惚，恍恍惚惚结成团，而天地之至精孕於其中矣。屈突神和云：若明三五一，且作地行仙。其妙须是口传心授，难以尽形於毫楮也。
　　子当右转，午乃东旋。卯酉界隔，主客二名。
　　子当右转者，自西方转於子位，而虎向水中生也。午乃东旋者，自东方转於午位，而龙从火裹出也。子午，即南北也。南北，即水火也。卯酉，即东西也。东西，即金木也。右转左旋，一伏一起，则水火相交，金木不问隔矣。《还元篇》云：轮回玉兔与金鸡，道在人身人自迷。满目尽知调水火，到头几个识东西。盖东西之与卯酉，皆金木之异名，即非天地方位，亦非人身左右，然又不可舍吾身而索之他也。嗟夫，近来世上人多诈，尽着布袍称道者。问他金木是何般，噤口不言如害哑。苟非遇师真指授，则徒自臆度而已，终亦莫能知也。
　　龙呼於虎，虎吸龙精。两相饮食，俱相贪并。
　　龙，南方离龙也。虎，北方坎虎也。作丹之时，驱龙下呼於虎，虎乃吞吸龙精，一呼一吸，两相饮食，於是并合为一。《指玄·三十九章》云：若解相吞归一处，神仙顷刻不劳功。其法至神圣，极容易，但恐学者不识龙虎为何物尔。
　　荧惑守西，太白经天。杀气所临，何有不倾。
　　荧惑守西者，火入金乡也。太白经天者，金过南方午位而出现也。作丹之时，运神火照入金乡，金被火逼，遂飞腾而起现於南方，《还金篇》云：沉归海底去，抱出日头来是也。金，即真铅也。杀气所临，何有不倾者，真铅飞上擒真汞，真汞自出投真铅。元阳子《大道歌》云：白虎自兹相见后，流珠那肯不相从是也。
　　狸犬守鼠，乌雀畏鹧。各得其性，何敢有声。
　　神入气而为胎，如狸犬之守鼠。药得火而成丹，如乌雀之畏鹤。由其物类相制，一见则自然降伏，此所以不敢作声也。
