<!-- { "loadSidebar": true } -->
　　谭景升以《化书》授宋齐丘，齐丘杀景升，并窃其书自名之，寻亦不得善终。此传非其人，而彼此致祸者也。吴世云以道授许旌阳，旌阳又得谌母之至道，复授於吴厥，后皆得道成。此传得其人，而彼此致福者也。盖天道无亲，常与善人。苟非其人，道不虚行。岂得无祸福於传授贤否之问乎？呜呼，世道不古，愈降愈下，善人吾不得而见之矣。得见有怛者，斯可矣。
　　惟斯之妙术兮，审谛不诳语。传於亿世后兮，昭然而可考。焕若星经汉兮，昊如水宗海。
　　世问旁门小卫，何啻三千六百家。
　　周易参同契发挥卷之九竟
　　#1『此』，原脱，据四库本补。 
　　鼎器歌
　　圆三五，径一分。
　　圆三径一，此吾身中之宝鼎#1也。三才位其中，五行运其中，铅、汞、土居其中。《 阴符经》谓：爰有其器，是生万象。即此物也。金丹种种，玄妙皆不出乎此。若日不在吾身，而在他人，则非清静之道矣。
　　口四八，两寸唇。
　　口四八者，四象八卦皆在其中也。两寸唇者，具两仪上下之界分也。
　　长尺二，厚薄匀。
　　鼎长一尺二寸，以应一年十二月周天火候。鼎身腹令上、中、下等均匀，不可使之一偏也。
　　腹齐正，坐垂温。
　　坐之时，以眼对鼻，以鼻对脐；身要平正，不可敬侧；开眼须要半垂帘，不可全闭，全闭则黑山鬼窟也；气从鼻裹通关窍，不可息厅#2，息赢则火炽，火炽则药飞矣。
　　阴在上，阳下奔。
　　阴上阳下，水火既济也。《 还源篇》 云：娑竭海中火，昆仑山上波。谁能知运用，大意要黄婆。向微黄婆运用之功，则水日润下，火日炎上。何由既济哉？
　　首尾武，中间文。
　　首尾，晦朔也。中间，月望也。晦朔乃阴极阳生之时，故用武火。月望乃阳极阴生之时，故用文火。然所谓晦朔月望，亦譬喻耳。却不可只就纸上推究也。
　　始七十，终三旬。二百六，善调匀。
　　三旬，即三十也。七十、三十与二百六十合之则三百六十，应一年周天数也。修炼而至於百日数足，则圣胎方灵。圣胎既灵，此后二百六十四日善#3能调匀气侯，常使暖气不绝，则丹功自成。《翠虚篇》 云：温养切须常固济，巽风常向坎中吹。行坐寝食总如如，惟恐火玲丹力迟。他无艰辛也。
　　阴火白，黄芽铅。
　　自子至巳为阳火之候，自午至亥为阴火之侯。酉居西方，西方属金，故日阴火白，《悟真篇》 云蟾光终日照西川是也。土中产铅，铅中产银，银自铅中炼出，结成黄芽，名为真铅，《 金碧龙虎、经》 云炼铅以求黄色是也。
　　两七聚，辅翼人。
　　两七，束方苍龙七宿、西方白虎七宿也。人，中央人位也。两七聚，辅翼人者，龙蟠虎媾，会聚於中央也。若然，则南海之绦、北海之忽，相遇於浑沌之地矣。此所以烹而成丹也。《悟真篇》 云：三家相见结婴儿。又日：五行全要入中央。其斯之谓欤。
　　赡理脑，定升玄。
　　脑为上田，乃元神所居之官。人能握元神，柄于本官，则真气自升，真息自定，所谓一窍开而百窍齐开，大关通而百关尽通也。作丹之时，脱胎而入口；功成之后，脱胎而出壳，皆不外此。《静中吟》云：我修昆仑得真诀，每日修之无断绝。一朝功满人不知，四面皆成夜光阙。兹盖修持日久，功夫赡足，非一朝一夕之故也。
　　子处中，得安存。
　　婴儿处於胎中，得坤母殷恋育养，则得以安存矣。
　　来去游，不出门。
　　门者，玄牝之门也。来去游者，呼吸之往来也。往来不出乎玄牝之门，则阴阳气足自通神也。
　　渐成大，情性纯。
　　行、住、坐、外，绵绵若存，则日复一日，渐凝渐聚。胎气既凝，婴儿显相，而情性愈纯熟也。
　　却归一，还本元。
　　大丹之道，抱元守一而已。其始入也，在乎阴阳五行。其终到也，在乎混沌无极。此之谓归一还元也。善爱敬，如君臣。一年处室，风夜匪懈，爱之敬之，如臣子之事上也。
　　至一周，甚辛勤。
　　《还金篇》云：快活百千劫，辛勤一二年。自古盖未有不辛勤入室一年#4而能平地登仙者也。《灵源大道歌》云：他年#5功满乃逍遥，初时修炼须勤苦。勤苦之中又不勤，闲闲只要养元神。其说有味哉，有味哉。
　　密防护，莫迷昏。
　　《翠虚篇》云：昼运灵旗夜火芝，抽添运用切防危。若无同志相规觉，时恐炉中火侯非。盖道高一寸，魔高一尺，百刻之中，切忌昏迷，在修炼之士常惺惺耳。
　　途路远，极幽玄。若达此，会乾坤。
　　运用於玄牝之间，一日行八万四千里之路，岂不途路远耶？其大无外，其小无内，迎之不见其首，随之不见其后，岂不极幽玄耶？人能达此，则可以驱驰造化，颠倒阴阳，会五身之乾坤矣。
　　刀圭沾，静魄魂。
　　刀圭，丹头也。魂魄，龙虎也。运入昆仑峰顶，而化为玉浆流入口，则风恬浪静、虎伏龙降也。
　　得长生，居仙村。
　　丹成之后，散诞无拘系，绦然道转高，不问山林之与朝市，皆可以柄隐。今魏公不日在市居朝，而日居仙村者，毕竟山林是静绿也。
　　乐道者，寻其根。
　　根者，天地之根也，金丹之基也。《翠虚篇》云：一才识破丹基处，放去收来总是伊。似非至人指授，莫有识之者。乐道之士，有能寻而得此，抑何其幸耶。
　　审五行，定铢分。
　　五行顺则生人，逆为丹用，法度不可不审也。火数盛则燥，水铢多则滥，斤两不可不定也。
　　谛思之，不须论。深藏守，莫传文。
　　《悟真篇》云：近来透体金光现，不与凡人话此规。静而思之，此道乃千圣#6所秘，得之者但藏之胸膺#7，自受用足矣。何乃轻泄慢漏，孜孜焉语人哉？虽然，自为计则得矣，其如天下后世何？此《参同契》所以作也#8。
　　御白鹤兮，驾龙鳞。游太虚兮，谒仙君。受图录兮，号真人。
　　胎圆功成之后，须当调神出壳。或跨白鹤，或乘火龙。超度三界难，径上元始天。自此逍遥快乐，与天齐年，号曰真人。虽然，凡所有相皆是虚妄，何白鹤、龙鳞之有哉？若言他是佛，自己却成魔，又奚仙君之有哉？当知白鹤龙鳞，皆自我神通变化，而仙君亦是自己三清。何劳上望？或者不达此理，乃昼夜妄想以待天诏，至有为黑虎所街、巨蟒所吞者，岂不痛哉？宋人凿井而得一人之力，相传以为人自土中出。许旌阳举家成道，后人以为技瓦屋入於云中。甚矣，世之好谲怪也。然此可为智者道，难与俗人言。其维哲人告之话言，顺德之行；其维愚人覆谓我借，吾安得夫圆机之士而与之极论哉。吁。
　　序
　　《参同契》者，敷陈梗筑，不能纯一，泛滥而说，纤微未备，阔略髻实。今更撰录，补塞遗脱，润色幽深，钩援相逮，旨意等齐，所趣不悖。故复作此，命三相类，则《大易》之情性尽矣。
　　参，三也。同，相也。契，类也。谓此书借《大易》以官黄老之学，而又与炉火之事相类。三者之阴阳造化，殆无异也。魏公悯后学之不悟，於是作此一书，以敷陈大道之梗栗。然恐漏泄玄机，遂不敢成片敷露，未免傍引曲喻、泛滥而说。又恐阔略髡髯，不能备悉纤微，复迷《鼎器歌》於后。凡篇中文辞之遗脱者，皆於此歌补塞之；义理之幽深者，皆於此歌润色之，使三篇之言钩援相逮，旨意等齐，庶几后之览者，便得径路，不悖其所趣也。《翠虚篇》云：六道要无中养就兑#9，个中别有真端的。都缘简易妙天机，散在丹书不肯泄。今夫魏公之所以敷陈不已，至于再，至于三，其意不过亦如此。不然，则大丹之要，一言半句足矣。又安用观缕为哉？
　　《大易》情性，各如其度。黄老用究，较而可御。炉火之事，真有所据：三道由一，俱出径路。
　　道无不在，头头俱是。三圣如其度以作《易》，黄老究其妙以作丹。炉火盗其机而为烧炼之衍，或着於言，或修於身，或寓於物，此皆仰观俯察，明阴阳配合之法；远取近用，得造化变通之理，於是有此三道。三道殊涂而同归，’此其所以为《三相类》。
　　枝茎华叶，果实垂布。正在根株，不失其素。诚心所言，审而不误。
　　道者，万物之本，犹木之根株也。发而为枝茎，於是有三圣之《易》。散而为华叶，於是有炉火之衍。至於结为果实，而返本还源，此黄老之所以不失其素，而修炼金液内丹，养成圣胎也。魏公以此三者互相类之道鼎立而言，岂故好为此郑重？实欲使学者洞晓阴阳，深达造化也。其言出於诚心，厥亦审而不误矣。
　　郁国鄙夫，幽谷朽生。挟怀朴素，不乐权荣。柄迟僻陋，忽略利名。执守恬淡，希时安平。宴然问居，乃撰斯文。
　　魏公生於束汉，名伯阳，号云牙子，会稽上虞人也。今官郁国者，隐其辞也。本高门之子，世袭簪锯。惟公不仕，修真潜默，养志虚无，博赡文词，通诸纬侯，恬然守素，惟道是从，每视轩裳为糠枇焉。不知师授谁氏，而得大丹之诀，乃约《周易》撰此《参同契》三篇。又恐言之未尽，复作《鼎器歌》以补塞三篇之遗脱，润色三篇之幽深。密示青州徐景休从事，徐乃隐名而注之。至桓帝时，复以授同郡淳于叔通，遂行於世。嗟夫，是书阐明道要，发露天机，其体认真切如此。其讲贯该博如此。兹盖非苟知之，亦允蹈之者也。
　　而魏公犹以鄙夫朽生自处，至人之谦晦盖如此。歌叔大《易》，三圣遗言。察其所趣，一统共伦。务在顺理，宣耀精神。神化流通，四海和平。表以为历，万世可循。序以御政，行之不繁。引内养性，黄光自然。含德之厚，归根返元。返在我心，不离己身。抱一无舍，可以长存。配以服食，雄雌设陈。挺除武都，八石弃捐。审用成物，世俗所珍。罗列三条，枝茎相连。同出异名，皆由一门。
　　伏羲画八卦，因而重之。文王设卦观象，系辞焉以＇明吉凶。孔子又赞之以《十翼》，盖将顺性命之理，而弥纶天地之道也。是故表以为历，则坦然可循；是为万世法，序以御政，则行之不繁，足为百王之轨范。《易》道可谓大矣。黄帝观天之道，而执天之行；老子含德之厚，而比於赤子。《阴符》三百余字，《道德》五千余言，反覆议论，无非发明造化自然之妙。是故世之修丹者，叉以黄老为宗。黄老可谓至矣。乃若服食之法，得其阴阳配合之妙，以制伏铅汞，则二黄之类先可扫除，其余众石亦皆可弃，审其用而暖炼之，或为黄，或为白，则成物於天地问，岂不为世俗所珍？炉火可谓奇异矣。大《易》也，黄老也，炉火也，三条罗列，枝茎相连，同出异名，皆由一门，此之谓《三相类》。
