<!-- { "loadSidebar": true } -->
　　非徒累句，谐偶斯文。始有其真，砾略可观。使予敷伪，却被赘愆。命《参同契》，微览其端。辞寡意大，后嗣宜遵。
　　魏公作《鼎器歌》，以继於三篇之后，其文字砾砾格格，柴然可观，岂徒抽黄对白、谐耦斯文，以为观美哉？殆有至真之理存乎其问也。若谓以妄伪之说诳惑后人，则稍知道者所不肯为。曾谓魏公为之乎？又况天镒#11昭昭，祸福不远，何苦以伪言误天下后世，而自取欺天之罪哉？盖《鼎器歌》之作，所以补塞三篇之遗脱，润色三篇之幽深也。其辞虽三字为句，似乎简短，其意则广大兼该，靡所不备，真所谓坦然明白，可举而行者也。后学不於此而取信，将奚之焉？
　　委时去害，依托丘山。循游寥廓，与鬼为邻。化形为仙，沦寂无声。百世一下，遨游人问。敷陈羽翮，束西南倾。汤遭呃际，水旱隔并。柯叶萎黄，失其华荣。各相乘负，安稳长生。
　　此乃魏伯阳三字隐语也。委与鬼相乘负，魏字也。百之一下为白，白与人相乘负，伯字也。汤遭旱而无水为易，阮之厄际为？与易相乘负，阳字也。魏公用意可谓密矣。元丰问，吕吉甫守单州。吕洞宾至天庆观索笔，书二诗。其一云：野人本是天台客，石桥南畔有住宅。父子生来只两口，多好歌而不好拍。时吕守之婿余中释之曰：天台客，宾也。石桥，洞也。两口，吕也。歌而不拍，乃吟诗也。吟此诗者，其吕洞宾乎。是知古仙立言於世，惟务发明斯道，以接引后人，初不欲彰己之名也。
　　#1『吾身中之宝鼎』，四库本作『吾身之大宝鼎』。
　　#2『息厅』，四库本作『息麓』。下文同。
　　#3『善』，四库本作『相』。
　　#4『年』，原作『二』，据四库本改。
　　#5『他年』，原作『他家』，据四库本改。
　　#6『千圣』，原作『于圣』，据四库本改。
　　#7『胸膺』，．原作『肺膺』，据四库本改。
　　#8『也』，原脱，据四库本补。
　　#9『兄』，四库本作『鬼』。
　　#10『天鉴』，四库本作『天鉴』。
　　赞序
　　《参同契》者，辞陋而道大，言微而旨深。列五帝以建业，配三皇而立政。若君臣差殊，上下无准，序以为政，不至太平。服食其法，未能长生。学以养性，又不延年。至於剖析阴阳，合其铢两；日月弦望，八卦成象；男女施化，刚柔动静；米盐分判，以《易》为证，用意健矣。故为立注，以传后贤。惟晓大象，必得长生，强己益身。为此道者，重加意焉。
　　此篇以《赞序》名，乃后人赞序魏公此书之辞。又日：故为立注，以传后贤。其非魏公本文也审矣。朱晦庵云：或云后序，或云魏君赞，详其文意，乃是注之后序。彭序云：魏君密示青州徐从事，令笺注。徐隐名而注之，至桓帝时，复传授於同郡淳于叔通，因得行于世。恐此是徐君语也。其注则不复存矣。彭真一云：按诸道书，或以《真契》三篇是魏公与徐从事、淳于叔通三人各迷一篇，斯言甚误。且公於此再迷工云：今更撰录，补塞遗脱。则公一人所撰明矣。况唐蜀真人刘知古者，因迷《日月玄枢论》进于玄宗，亦备言之。则从事笺注、淳于传授之说更复奚疑。愚尝细绎是说，窃欺世代寥远，无从审定，是耶非耶，皆不可知。忽一夕於静定中若有附耳者云：魏伯阳作《参同契》，徐从事笺注；简编错乱，故有四言、五言、散文之不同。既而惊悟，寻省其说，盖上篇有《乾》、《坤》、《坎》、《离》、《屯》、《蒙》，中篇复有《乾》、《坤》、《坎》、《离》、《屯》、《蒙》。上篇有七、．八、九、六，中篇复有七、八、九、六。上篇日日辰为期度，中篇则日谨候日辰。上篇日震受庚西方，中篇则曰勖毕之上，震出为征。其问言戊己与浑沌者三，言三五与晦朔者四，文义重复如此。窃意三人各迷一篇之说，未铃不然。而经注相杂，则又不知熟为经，熟为注也。愚欲以四言、五言、散文各从其类，分而为三，庶经注不相混#1壳，以便后学参究。然书既成，不复改作，姑诵所闻於卷末，以俟后之明者。
　　#1『混』，原作『很』，据四库本改。
　　
