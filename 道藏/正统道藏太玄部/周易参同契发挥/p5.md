<!-- { "loadSidebar": true } -->
　　三千六百法，养命数十家，泯泯葬葬，不可枚举。有如阖目内视，历五藏以存思；履斗步呈，按日辰而祭甲，是岂金丹之道哉？至若行阴者，以九浅一深为火候，而致元胞之搅乱。食气者，以吐故纳新为药物，而使肠胃之虚呜。坐顽空则苦自昼夜不眠，打勤劳则不顾身体疲倦。或摇头撼脑，提拳努力，於是百豚沸驰，而变出瘫疽者有之。或累土立坛，朝祠暮祭，於是夜梦鬼交，而陷於妖魅者有之。始焉此心喜悦，自谓铃可延期，一旦中道夭亡，不免形骸腐坏。是皆操持悖谬，明违黄帝之文；举措乖讹，全失老君之旨。执迷不悟以至於此，其获戾也。又谁之咎欤？是故王良器作《破迷歌》，陈泥九作《罗浮吟》，历举世间旁门诸衍之谬，滔滔二三千言，盖恐后人不得正传而错行邪径之失也。今之学者更能以王、陈二公之言过目一遍，铃当见其失而内自省矣。
　　明者省厥旨，旷然知所由。
　　魏公作此《参同契》一书，柴然如昏衢之烛，昭然如迷海之缄。盖欲使后之明者因言会意，旷然洞达，知所以修炼之由也。魏公此心可谓仁矣。或者乃视之为纸上语，而更不着眼，是诚自暴自弃，岂不惜哉？
　　勤而行之，夙夜不休。
　　邱长春《呜道集》云：不是斩昏坐，行功扭捏成。盖修炼九转金液大丹与旁门小安乐法不同，是叉谢绝人事，专心致志，夜以继日，勤而行之，乃能成功。彭真一不云乎。志士又须撤声色，去嗜欲，弃名利，投灵山，绝常交，结仙友，隐密潜修，昼夜无怠，方可希望。或不如是，则虚劳动尔。真一此说，厥亦明甚。或者昧此，惟欲日用两#4时为火#5候，闻五昼夜不休之说，则莫不惊笑，以为不胜其劳且烦，盖亦弗思甚矣。《翠虚篇》云：执着之人得不真，朝行暮辍又非诚。切不可轻信日用两时为火候之说。昔者皇甫履道见王三一置筹壶，问日：安用？日：欲知子午二正尔。日：十二时中，当无令问断，何止子、午耶？要之，丹道与天道一也。天道有一息不运乎？天道无一息不运，则丹道诅可有一息间断哉？马丹阳《渐悟集》云：师恩深重终难报，誓死环墙炼至真。环墙者，所以绝人往来，而专心修炼也。
　　服食三载，轻举远游。跨火不焦，入水不濡。能存能亡，长乐无忧。道成德就，潜伏俟时。太乙乃召，移居中洲。功满上升，膺线受图。
　　修丹只是片饷功夫，今日服食三载，何耶？《翠虚篇》云：片饷功夫修便现，老成须是过三年。盖片饷功夫，只是结丹之时。而所谓三载者，乃一年入室之后，更须温养，不可遽然远出也。锺离正阳《指玄·三十九章》云：孩儿幼小未成人，须藉娘娘养育恩。其说是已。若过此三载以后，则身如烟云，行步如飞，可以轻举，可以远游；大浸稽天，而我不溺；大旱金石流、土山焦，而我不热；存亡在我，而长乐无忧矣。然温养事毕，更当潜伏人问，积功累德，以开度群迷，方可翩然而往。是故朱灵根嘱皇甫履道接引后学，金华洞仙戒扬虚白不得幽柄，铃功济群品，乃仙去，岂容独善其身哉？
　　《火记》不虚作，演《易》以明之。
　　古有《火记》六百篇，何其多耶？，彭真一《还丹金钥匙》云：《火记》六百篇，篇篇相似。然则所谓六百篇者，亦犹六十卦也。盖《火记》之数，小而言之则为六十卦，演而伸之则为六百篇。六十卦为一月之侯，而六百篇者，十个月之候也。故日：《火记》不虚作，演《易》以明之。
　　偃月作鼎炉，白虎为熬枢。汞日为流珠，青龙与之俱。举束以合西，魂魄自相拘。
　　偃月炉，铅炉也。其位在坎，白虎居之。流珠官，汞鼎也。其位在离，青龙居之。白虎为熬枢者，白虎隐丹田，而火从脐下发也。青龙与之俱者，驱青龙下就於白虎也。束西即坎离也，魂魄即日月也。龙虎之出处，与铅汞之所产，初无两途。王易玄《赤龙大丹诀》云：若辨龙随虎，兼知汞在铅。学者若知驱龙就虎之秘，则知以汞投铅之说矣。《复命篇》云：师指青龙汞，配归白虎铅。两般俱会合，水火炼经年。又云：龙虎一交相春恋，坎离才媾便成胎。溶溶一掬乾坤髓，着意求他啜取来。盖丹法至简至易，但举东方青龙之魂，以合西方白虎之魄，则束西既无问隔，自然龙虎交媾，而魂魄相投产紫金也。《金碧龙虎经》王保义注疏云：炼至药不出水火，水火既交，则鼎内龙虎之气，便相和洽，而成金液。其说明矣。作丹之时，苟能虚心静嘿，凝神入於气穴，则束西配合，金木交并，南北混融，水火既济，而四象五行会聚，都在一方凝结，又何劳用力哉？
　　上弦兑数八，下弦艮亦八。两弦合其精，乾坤体乃成。二八应一斤，《易》道正不倾。铢有三百八十四，亦应卦爻之数。
　　上弦之时，兑卦用事，月生一半之明，故日：上弦兑数八。下弦之时，艮卦用事，月生一半之魄，故日：下弦艮亦八。合两弦而观之，则乾、坤鼎器成立，而药物火候尽在其中矣。二八应一斤，《易》道正不倾者，月有上下二弦，上弦金半斤，计一百九十二铢；下弦水半斤，计一百九十二铢，总而计之，共得三百八十四铢。《易》有六十四卦，卦有六爻，阳爻一百九十二，阴爻一百九十二，总而计之，共得三百八十四爻。魏公借此以论丹道之妙，不过取其阴阳两齐而配合相当尔。盖非真有所谓三百八十四铢，真有所谓三百八十四爻也。《悟真篇》云：二八相当自合亲。陈素阳《至道篇》云：我隐默中调二八。盖二八即是两个八两，轻重均平，不偏不颇之义。若使准则铢爻，而手持念珠数呼吸，此乃自取辛苦，岂至简至易之道哉？乃若《复命篇》云：方以类聚物群分，两畔同升共一斤。《金丹大成集》云：二八门中达者稀，弦前弦后正当时。盖谓身中巽门，非此上弦八两、下弦八两之谓也。
　　金入於猛火，色不夺精光。自开辟以来，日月不亏明，金不失其重，日月形如常。金本从日生，朔旦受日符。金返归其母，月晦日相包。隐藏在匡郭，沉沦於洞虚。金复其故性，威光鼎乃嬉。
　　世间万物入火皆坏，惟真金不坏。盖五行相生，至金而极；而金之为宝，镕之得水，击之得火，其柔象木，其色象土。水、火、木、土，四性俱备，故真金经百炼而愈坚，未尝失其本体之重。自开天辟地以来，不知几千万年，而日月之形如常，未尝亏其明，盖阴阳之精，互藏其宅，各得其所安，故日月之形，万古不变。且悬象着明，莫大乎日月。丹衍着明，莫大乎金火。金即月也，火即日也。今人但知金为月之光，而不知月之光本生於日也。夫月为太阴，本有质而．无光，其盈亏也，以受日光之多少。月之朔也，始与日合，越三日，而明生；八日而上弦，其光半；十五日而望，其光满；既望，而渐亏；二十三日而下弦，其亏半；三十日而晦，其光尽。方其朔旦之初，与日相离，受日之光而生明，其体渐白。及其晦也，则与日相包，魄存而光泯，其体尽变为黑。今以丹道言之，则金本从日生，朔旦受日符者，太阴真金生於坤官，本由太阳真火所化，其受气之初，亦犹月受日光，自朔旦而始也。金返归其母，月晦日相包者，金在坤官与火相守，亦犹月晦之夜，日月相撢持也。隐藏其匡郭，沉沦於洞虚者，神气深入乎其根，渐渐沉归海底，如月魄之不见也。金复其故性，威光鼎乃嬉者，月体本黑，受日之光而白，今焉与日相包，而隐藏其匡郭，则复其本体之黑矣。但守其黑，勿问其白。守之之久，神明自来。俄顷光芒透鼎，火力炽盛，则三日庚生兑户开，黑银坏出白银来也。
　　子午数合三，戊己数称五。三五既和谐，八石正纲纪。
　　子水一，午火二，子午之数合而成三。土数五，故中央戊己称五。三与五并之则成八，故云八石。三五既和谐者，水、火、土三者#6合为一也。且土克水，水克火，岂和谐者？今土为水火之媒，在其间调停配合，使水火结为夫妇，所以和谐也。八石正纲纪者，水、火、土三者合为一则纲纪#7正，万目张矣。
　　呼吸相含育，伫息为夫妇。
　　阳升阴降，天地之呼吸也。天地呼吸於其内，是以长久。人能效天地呼吸於其内，亦可与天地同其长久。《金丹大成集》云：呼出心与肺，吸入肾与肝。呼则接天根，吸则接地根。呼则龙吟云起，吸则虎啸风生。呼吸风云，凝成金液。兹盖一气自然之呼吸，非白鼻之呼吸也。李长源《混元宝章》云：只就真人呼吸处，放教女往来飞。人能虚心凝神，回光内照於真人呼吸处，随其升降，顺其自然而存之，少焉呼吸相含育，兀然自伫，则打成一片，结为夫妇也。何谓真人呼吸处？廖蟾辉《三乘内篇》云：前对脐轮后对肾，中央有个真金鼎。即真人呼吸处也。《黄庭经》云：后有密户前生门，出日入月呼吸存。人惟念不到此，故呼吸亦不在此。庄子《南华真经》 云：真人之息以踵，众人之息以喉。盖在喉则近而短促，其息浅浅；接踵则长而绵延，其息深深。修炼至於其息深深，则我命在我，不为大冶陶铸矣。《 还源篇》 云：心下肾上处，肝西肺左中。非肠非胃腑，一气自流通。如此明明直指，复何疑哉？复何疑哉？· 
　　黄土金之父，流珠水之母。水以土为鬼，土填水不起。朱雀为火精，执平调胜负。水盛火消灭，俱死归厚土。三性既合会，本性共宗祖。
　　土居中央，故称黄土。土生金，故曰：黄土金之父。，流珠，乃汞也，以其走动不定，故称流珠。流珠入於水中．，则结成真金，金生水，故日：流珠水之母。土本生金，金本生水。今也土入於水中，则水为土所制矣。水为土所制，则不能载金而升上，故日：水以土为鬼，土填水不起。若得南方朱雀之火，猛烹极暖之，则火盛水沸，其金随水而上腾矣。盖朱雀乃南方火精，执衡司夏，今坎水方为土鬼制伏，火能烹而沸之，使之升上，故日：朱雀为火精，执平调胜负。及夫水沸上腾，入於南方离官，则离火反为坎水所克。火为水克而消灭，则水又不可太滥。於是又以土克水，水得土则止，故日：水盛火消灭，俱死归厚土。水、火遇土谓之三性，三性既已会合，则混而为一，俱归於坤官，故日：三性既合会，本性共宗祖也。
　　巨胜尚延年，还丹可入口。金性不败朽，故为万物宝。术士服食之，寿命得长久。
　　巨胜，胡麻也，服之尚能延年。金液九转大还丹，乃金精壮盛之时，窃取天地正气，以结成圣胎，岂不能长生欤？又况金性坚刚，经万年而不朽，故为万物中之至宝，宜乎神仙以此为重，所以不日水、火、木、土之丹，而独名之曰金丹也。
　　土游於四季，守界定规矩。
