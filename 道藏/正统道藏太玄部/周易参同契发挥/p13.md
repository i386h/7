<!-- { "loadSidebar": true } -->
　　上善若水，行其所无事。金丹大道，清静无为，亦行其所无事。马丹阳《语录》云：学道人行、住、坐、外，不得少顷心不在道。行则措足於坦途，住则凝神於太虚，坐则匀鼻端之息，外则抱脐下之珠，久而调息，无有问断，而终日如愚，方是端的功·夫，非干造作行持也。丹阳此说岂非行其所无事耶？《悟真篇》云：馒守药炉看火候，但安神息任天然。《上清集》云：神仙使俩无多子，只是人间一味呆。可谓行其所无事矣。夫水之为性，静定而订之则清，动乱而汨之则浊。金丹之妙，全是静定中来。《还源篇》云：能知药与火，定裹见丹成。盖未有不定而得之者也。
　　道无形象，真一难图。变而分布，各自独居。
　　有物混成，先天地生，吾不知其名，故强字之日道。无形可求，无象可睹，蚓可得而画图哉？昔广成子之告黄帝日：至道之精，窈窈冥冥。至道之极，昏昏默默。夫当其窈冥昏默之际，一念不生，万虑俱泯。浑浑沦沦，如太极之未分。淇淇津津，如两仪之未兆。惟此一物湛兮独存，如清渊之印月。寂然不动，如止水之无波。不知孰为铅？孰为汞？夫是谓之真一。迨夫时至气化，变而分布，则轻清者腾而在上，重浊者可而在下，於是坎官有铅，离官有汞，而向之所谓浑浑沦沦，瞑淇津津者，至此分而为二，而各自独居矣。《复命篇》云．．一物分为二，能知二者名。鼎炉藏日月，滴漏已三更。盖谓此也。夫金丹大药孕於先天，产於后天，其妙在乎太极将判未判之问。静已极而未至於动，阳将复而未离乎阴，於此合天地之机，识结丹之处，知下手之诀，则恍惚之中寻有物，窈冥之内吸真精，方知大道於无中生有，而真一之妙果不可以画图也。然则真一之妙终无可以示人欤？日：有。
　　阳燧以取火，非日不生光。方诸非星月，安能德水浆。二气至悬远，感化尚相通。何况近存身，切在於心胸。阴阳配日月，水火为效征。
　　《周礼·秋官》：司炬氏掌以木遂＃1取明火於日，以鉴取明水於月。《淮南子》云：方诸见月，则津而为水。高诱注云：方诸，阴燧大蛤也。熟摩拭令热，向月则有水生。且地之去天不知几千万里；日月悬於空中，去地亦不知几千万里。而阳燧见日则得火，方诸见月则得水，奚为感化相通，如此其速哉？何况近存身切，在於心胸，身中自有水火，心中自有药材，得不回光返照以求其感化之妙乎？乃若八月十五月明之夜，深山之兔结胎，沧海之蚌结珠，抑何为感化相通，如此其妙哉？人生天地问，为万物之灵，反不能盗天地，夺造化，曾兔蚌之不若。学仙者亦尝於此致意否乎？大抵阴阳得类，自然感化。今魏公以阳燧取火、方诸取水为证，欲使学者潜心内观，於无中生有，其感化亦如是也。《还丹篇》云：二气才交甘雨降，两神相会玉浆流。、信有之矣。夫鉴之与珠，皆光明莹洁之物，表裹透彻，无纤毫痕瑕，故能拘日月之光，聚为一粟之明。虽寥廓至远，随即感应。然而定则聚，聚则有；动则散，散则无。人能虚心凝神，泰然内定，无一毫之杂想，以吾自己日月聚光不散，久之气定时正，自有奇效。要之，至道不远，怛在目前，亦犹磁石吸铁、隔碍潜通，极为切近。但世人迷而忘返，不能求之於内尔。专玄子诗云：殷葱好与师资论，不在他途在目前。又云：当时一句师边得，密密垂帘仔细#2看。可谓切近之甚矣。
　　耳目口三宝，固塞勿发扬。
　　《阴符经》云：九窍之邪，在乎三要。何谓三要？耳、目、口是也。今魏公以三要为三宝，而日固塞勿发扬者，欲修炼之士敛耳目之聪明，缄喉舌之真气，尽收归裹，不放出外，如宝贝之珍藏也。岂不见釜饭炊米？关盖密於上，薪火然於下，外无纤毫之坛隙，内有热气之盘郁，俄顷之问米皆需熟为饭。今夫入室修炼，须是收视返听，闭口含津，勿使纤毫真气漏泄，然后至药滋生，大丹成熟。若邑使耳为声引，目为色牵，重楼浩浩，而出三者，皆发扬而无余，何还丹之可求哉？
　　真人潜深渊，浮游守规中。
　　真人，即元神也。深渊，即太渊也。异名众多，今试举而言之，日泥丸宫、流珠官、玉清官、紫清官、翠微．官、太微官、太一官、太玄关、玄门、玄官、玄室、玄谷、玄田、砂田、第一关、都关、天关、，天门、天谷、天田、天心、天轮、天轴、天源、天池、天根、天堂、天官、乾宫、乾家、交感官、离官、神官、神室、神关、神京、神都、玄都、故都、故乡、故丘、故林、故官、紫府、紫庭、紫金城、紫金鼎、朱砂鼎、汞鼎、玉鼎、玉室、玉京、玉宇、瑶峰、第一峰、最高峰、祝融峰、昆仑顶、崆峒山、蓬莱、上岛、上京、上官、上玄、上元、上谷、上土釜、上丹田，其名虽众，其实则一也。《翠虚篇》云：天有七星地七宝，人有七窍权归脑。《太古集》云：金丹运至泥丸穴，名姓先将记玉都。是故帝一回元之道，沂流百豚，上补泥丸，脑实则神全，神全则形全也。今魏公谓真人潜深渊，浮游守规中者，随真息之往中来，任真气之升降，自朝至暮，元神常栖於泥九也。《黄庭经》云：子欲不死修昆仑。《静中吟》云：我修昆仑得真诀。《复命篇》云：会向我家，家裹栽#3培一亩天田。《还元篇》云：悟道显然明廓落，闲闲端坐运天关。此乃至简至易之道。但拨动计顶门关根，而匀匀地默默举，三官自然升降，百骸万窍自然通达。有如万斛之舟，而惟用一寻之木；发千钧之弩，而惟用一寸之机。且是不费丝毫力，但昧者自不信尔。或存老君在泥丸官中而默朝之，又画蛇添足矣。
　　旋曲以视览，开阖皆合同。为己之轴辖，动静不竭穷。
　　《皇极经世书》云：天之神柄於日，人之神发於目。大矣哉，人之神发於目也。生身处，此物先天地生；没身处，此物先天地没。水、火、木、届金、土之五行横簇於此，肝、心、脾、肺、肾之五者锺灵於此，唾、涕、精、津、气、血、液之七物结秀於此，其大也天地可容，其小也纤尘不纳，兹非吾一身中之大宝也欤？《内指通玄秘诀》云：舍光便是长生药，变骨成金上品仙。又云：撮聚双睛在眼前，烧成便可点金仙。如此直指示人，而学者犹或未悟，何其昧之甚耶。盖三官升降，上下往来，无穷无已，犹车之有轮也。其运用在心，犹轮之有轴也。其铃键在目，犹轴之有辖也。《金华诗》云：仙童唯守洞门立，三岛真人长往还。其说是也。
　　离气内荣卫，坎乃不用聪。兑合不以谈，希言顺鸿蒙。三者既关枪，缓体处空房。
　　离气内荣卫者，收目内视而光不露也。坎乃不用聪者，返耳内听而聪不泄也。兑合不以谈，希言顺鸿蒙者，安闲心曲玲如灰，默默无言护圣胎也。三者既如此关挞，又当缓体处於空房，斯可以为修炼也。缓体者，舒徐容与无劳尔形也。处空房者，入静室也。其中不着他物，惟设一香一灯一几一榻而已。坐处不欲太明，太明则伤魂。不欲太暗，太暗则伤魄。盖魂好明，魄好暗；明属阳，暗属阴，是故《翠虚篇》谓室宜向木对朝阳，兑有明窗对夕光。而又谓莫息明灯并百和也。且夫入静室修炼，乃一至大因绿，诚非细事。岂不见《悟真篇》云：此道至神至圣，忧君分薄难消。是岂无德行者所能妄觊也哉？然静室亦不铃拘以山林，或在尘中，或居道乡，但得所托，无往不可。或疑《悟真篇》记有通邑大都，依赖有力者之语，盖以大药未成，难当寒暑，於一年之内四季要衣；真气未完，而尚有饥渴，於一日之内三养要食。如伍达灵之得张、程二友，张紫阳之得马、陆二公，王冲熙之得富韩公，李长源之得筠阳亲旧，於是咸底厥成，实为周天火候，须用一片功夫，不可问断，叉得同志有力者为之保护、供给、服事，俾免饥寒困苦之窃其气，乃可以专志修炼也。阴真君《金液还丹歌》云：不得地，莫妄为。《悟真篇》云：命宝不宜轻弄。得斯道之正传者，当自知之。
　　委志归虚元，念念以为常。
　　委志归虚元者，心无杂念，意不外游，而镇日骯真空也。念念以为常者，念念相续，勿令问断，而长将气度随天道也。或疑此法与禅学稍同，殊不知金丹於无中生有，养就婴儿，盖非块然面壁、槁木死灰之谓也。白紫清《语录》云：修丹口诀，第一是聚气凝神。常常握固即聚气，念念守默即凝神。学者若徒知无心无念，而不知聚气凝神，则堕於顽空，又安得胎仙之成也？
　　证验自推移，心专不纵横。
　　修炼有三分功夫，则有三分证验。有十分功夫，则有十分证验。若能勤而行之，风夜不休，以至百日功灵，则两肾如汤煎，膀胱如火然，目有神光，耳有灵响，鼻有异香，口有甘津，此身融融液液。证验逐日推移，所贵乎心专而不可纵横者，实恐烛理未透，而於静定中似梦非梦之际，或为魔境之所摄也。《指玄·三十九章》云：不可着他境物去，一心专守虎龙蟠。其说是已。丁灵阳《心性诀》云：若静中抑按功深，或是忽见仙佛鬼神、楼台光彩，一切境界，见於目前，大不得起心生於憎爱。师父云：自己性中空廓，任他千变万化，大抵一心无动，万邪自退。但心火不生，则神气相聚，子母相守，自然水火既济。水见火而自然化为气，上腾熏蒸关窍，无所不至，自然百脉调摄，四大冲和。谨慎守之，道自相契。王柄云《盘山语录》云：修行之人，静中境界，甚有多般，皆由自己识神所化，因静而现，诱引心君。岂不闻古人云：几所有相，皆是虚妄，心欲遣识；识神尚在，便化形像，神头鬼面，惑乱心主。若主不动，见如不见，体同虚空，无处捉摸，自然消散。《关尹子》云：人之平日目忽见非常之物者，皆精有所结而使之然。人之病日目忽见非常之物者，皆心有所歉而使之然。苟知吾心能於无中示有，则知吾心能於有中示无。但不信之，自然不神。或日：厥识既昏，孰能不信？我应之日：如捕蛇师心不怖蛇，彼虽梦蛇而无畏怖。故黄帝日：道无鬼神，独往独来。即此诸说观之，则知魏公所谓心专不纵横，诚为修炼者之要端也。
　　寝寐神相抱，觉悟候存亡。
