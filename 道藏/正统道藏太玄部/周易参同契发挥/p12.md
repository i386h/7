<!-- { "loadSidebar": true } -->
　　《坤》，六阴之卦也，律应应锺。以一日言之，为人定亥；以一月言之，为二十八半至三十；以一岁言之，则斗杓建亥之月是也。此时纯阴用事，万物至此皆归根而复命，喻身中阴符穷极，则寂然不动，反本复静，故言道穷则反，归乎《坤》元也。怛顺地理，承天布宣，与上篇金本从日生，朔旦受日符义同。盖天地日月一也。月受日光而日不为之亏，然月之光乃日之光也。天气降而至於地，地中生物者，皆天气也。人身法天象地，其问阴阳感合，与天地无以异也。《还元篇》云：以神归气内，丹道自然成。人能返观内照，凝神入於气穴，则神存生气凝成液。迨夫天机一动，则红莲含药，露珠凝碧，飞落华池滴滴，而丹田结聚作丹枢也。玄幽远眇，隔阂相连，谓亥、子之问，乃阴阳交界之时，当其六阴穷极，一阳未生，寂兮寥兮，犹如天地未判之初。神仙作丹，於此时塞兑垂帘，以神光下照於坎官。始者幽幽冥冥，俨如寒潭之浸，月。次则神与气合，隔阂潜通，犹如磁石之吸铁也。应度育种，阴阳之原，谓作丹之际，正如亥月纯坤用事之时。其时万物归根，闭塞成冬。冬虽主藏，然一岁发育之功，实胚胎於此。特闭藏无迸，人不得而见尔。而古人以此纯阴之月名为阳月者，盖小雪之日，阳气已生於六阴之下，积而至於冬至，遂满一画之阳变为《复》卦也。丹道亦然。当夜气之未央，但凝神聚气，端坐片时，少焉神气归根，自然无中生有，渐凝渐聚，积成一点金精。《翠虚篇》云：金精即是坤官药，坤在西南为川源。蟾光终日照西川，即此便是药之根。盖一阳不生於《复》，而生於《坤》。《坤》虽至阴，然阴裹生阳，实为产药之川源也。寥廓恍惚，莫知其端者，身心复命之时，神入寥廓，与太虚一体，静定之久，候至心花发现，则三官气满，但觉恍恍惚惚，莫知其所以然也。盖恍恍惚惚，其中有物；窈窈冥冥，其中有精，乃修炼之要枢也。《玉芝书》云：此四句，古今口诵者亿兆，明义理者能有几人？盖非亲造实诣，无由知也。是故状其窈冥则如临深俯幽，论其恍惚则如昼梦初觉，此乃真景象，非譬喻也。学者未曾经历，不知窈冥恍惚乃吾身之真景象，往往檗以虚文视之，惜哉。当知窈冥者，寂然不动，吾身天地未判之时也。恍惚者，感而遂通，吾身天地将判之时也。作丹之妙，莫妙乎此，岂可以虚文视之哉？《方龙大丹诀》云：无人明恍惚，惟我识朦胧。信乎明此者鲜有其人也。先迷失轨，后为主君者，其先昏昏默默，深入乎窈冥之中，俄项阴极而阳生，静极而机发，则面门豁开，虚空迸裂，一段风光破寂寥，而化权归手内也。魏公此章显言产药之川源，又极论存亡有无、主客先后之秘，如此详尽，无以加矣。《还金篇》云：渺邈但捞水裹月，分明只探镜中花。盖非深於道者，不能识也。
　　无平不陂，道之自然。变易更盛，消息相因。终《坤》始《复》，如循连环。帝王乘御，千秋常存。
　　无平不陂，无往不复，此乃道之自然也。丹法静极而动，动极而静，一动！一静，互为其根，亦出於自然。如日月运行，一寒一暑，暑往则寒来，寒往则暑来，无非自然也。夫金丹者，身中之《易》也。《易》穷则变，变则通，盛衰相禅，消息相因。盖未有穷而不变，·变而不通者也。阳始於《复》，阴终於《坤》，终始相接，首尾相街，故日：终《坤》始《复》，如循连环。魏公以十二辟卦论火侯，又以律名、辰名铺叔，而言皆譬喻也。盖辐辏即太簇，侠列即夹锺，洗濯即姑洗，中即中吕，柄即林锺，任即南吕，伤即夷则，亡即亡射，应即应锺，振即辰，昧即未，伸即申，蓄即酉，灭即戌，阂即亥，大率皆是假借，盖不叉执文泥象而强生枝节也。帝王乘御，千秋常存，谓君子终日乾乾，与时偕行，则真可以历千秋而常存也矣。
　　将欲养性，延命却期。审思后末，当虑其先。人所察躯，体本一无。元精流布，因气托初。
　　人无愚智，同此性也，亦同此命也。君子知性之不可戕贼也，於是存而养之。知命之不可新丧也，於是保而延之。虽不假修炼，未有不安恬令终者，况得修炼之法，盗天地、夺造化、炼魂魄而为一，合性命而双修，岂不能长生欤？夫欲求长生，须求吾未生以前，此身缘何而得，然后可以论养性延命之道，故日：审思后末，当虑其先。盖人之生也，以父母之气交结而成形。形乃受气之本，气乃有形之根。若气不得形则无因而立，形不得气则无由而成，故日：人所禀躯，体本一无；元精流布，因气托初。今夫神仙之修丹，以阴阳内感、神气交结，於无中生有，与男女胎孕之理实同。其十月温养功夫，真息绵绵，昼夜如一，亦与婴儿未生以前无异。《灵源大道歌》云：但看婴儿胎处时，岂解将心潜算计。专气致柔神久留，往来真息自休休。盖婴儿之在母胎也，母呼亦呼，母吸亦吸，口鼻皆闭，而以脐达。故脐者，生之根，气之蒂也。吕纯阳《玄牝歌》云：穷取生身受气初，莫怪天机都泄尽。人能穷取念生身之处，返本还源，回光内照，探药於西南坤腹根蒂之地，而与当来受气之初相似，何用他求。奈何学者往往执文泥象，各以己见为是。其好高者则认金丹为禅宗，遂以宗性为玄牝，以念头动处为一阳生，以扫除妄念为进火，而窃笑延命之说为髑髅下光景。其卑下者则认金丹为御女衍，遂以妇人为鼎器，以产门为生身处，以秽物为刀圭，而反讥养性之说为蒲团上枯坐功夫。一则沦於空寂，一则陷於邪僻，终身执而不悟，深可为之浩叹也。
　　类如鸡子，黑白相扶。纵广一寸，以为始初。四肢五脏，筋骨乃具。弥历十月，脱出其胞。骨弱可卷，肉滑若饴。
　　黑白者，阴阳二气也。几人结胎之初，由父精母血阴阳二气假合而成，浑浑沌沌，类如鸡子。百日而男女分形，然后四肢、五脏、筋骨乃具。及期而育，脱出其胞，骨弱筋柔，肌软肉滑，名曰婴儿。炼金丹者，修吾身之婴儿，亦当弥历十月。《翠虚篇》云：我昔功夫行一年，六豚已息气归根。有个婴儿在丹田，与我形貌亦如然。盖修炼圣胎，未有不用十月功夫而可以速成者也。
　　阴阳为度，魂魄所居。
　　天有黄道，为度三百六十五。其运转也，一日一周。日月行乎其问，往来上下，迭为出入，此所以分昼夜而定寒暑也。然天道密旋，本无度数，以日月经历诸辰而为行度。日月往来，本无定居，以朝暮出入之地而为所居。明乎此，然后知魏公所谓阴阳为度，魂魄所居矣。夫人身中黄道，即阴符阳火所行之处也，即日魂月魄所居之方也。有能观天之道，执天之行，识阴阳之行度，知魂魄之所居，则周天三百六十五度，循环乎一息之顷，而日月出入乎呼吸之微。呼为阳，吸为阴，与天道同一妙用，不叉求之他也。
　　阳神日魂，阴神月魄。魂之与魄，互为室宅。
　　古歌云：日魂月魄若个识，识者便是真仙子。此所谓日魂月魄，非天地有形有象显然之日魂月魄，乃吾身无形无象隐然之日魂月魄也。不遇真人指授，焉能识之哉？夫日为太阳，昼以舒光，故称魂。月为太阴，夜以含景，故称魄。然日魂属阳，谓之阳神固宜。而月魄属阴，谓之阴精可也。岂可以神言？今皆谓之神者，以其变动不居，周流六虚，往来既不定，上下亦无常也。魂，束方木也。魄，西方金也。金木本来无二体，束邻即便是西家；往来束西，迭为出入，故日互为室宅也。
　　性主处内，立置鄞鄂。情主营外，恒为城郭。城郭完全，人物乃安。于斯之时，情合乾坤。
　　性之为言静也。性主处内者，端坐虚心向内观也。立置鄞鄂者，捉得金精作命基也。情之为言动也。情主营外者，先是枢机昼夜行也。怛为城郭者，八方周匝龙行火也。城郭完全，人物乃安者，常使气冲关节透，自然精满谷神存也。于斯之时，情合乾坤者，昼夜河车不暂停，默契大造同运行也。
　　乾动而直，气布精流。坤静而翕，为道舍庐。
　　乾，天也，主乎动畅万物而达於宇内，故云直。惟其动而直也。故使精气流动，布满三官，而无所不至。坤，地也，主乎静敛万物而藏於土中，故云翕。惟其静而翕也。故使精气归於元海，而为道舍庐。大抵守於乾则动，动则气布精流。守於坤则静，静则气聚精凝也。
　　刚施而退，柔化以滋。
　　乾阳下济於坤，坤柔顺而翕受之，遂生药。既经起火烹炼，则刚施而退，阴柔上行，而化作甘泉润九垓矣。
　　九还七返，八归六居。
　　六、七、八、九，即水、火、木、金也。以卦言为坎、离、震、兑，以方言为束、西、南、北，以宿言为虚、房、星、勖，以象言为龟、蛇、龙、虎，以时言为春、夏、秋、冬，以辰言为子、午、卯、酉，皆是物也。夫九曰还，七曰返，八日归，同一旨意。而六独日居者，北方坎位乃真铅所居之本乡也。真铅居於此，则九金、八木、七火三方之正气，如辐之辏毂，如水之朝宗，皆聚於此也。王保义注疏《金碧龙虎经》云：日有三照，月有三移。日月出於束而光耀於西，则西方白虎金德之正气入於玄冥之内，化而为六戊。日月入於西而光耀於束，则束方青龙木德之正气入於玄冥之内，化而为六己。日月居於午而光耀於北，则南方朱雀火德之正气入於玄冥之内，就土成形，化而为黑铅，常居窈冥之内，为天地万汇之根本。王君此说与魏公之言，可谓异世而同符矣。
　　男白女赤，金火相拘。拘则水定，水五行初。
　　《翠虚篇》云：怪事教人笑几回，男儿今也会怀胎。自家精血自交结，身裹夫妻是妙哉。盖金丹圣胎，以阴阳内感神气交结而成，日男女，日赤白，皆身中夫妇之异名也。当其阴阳内感之时，神与气交，犹金火之相拘。金火相拘而止於北方坎水之中，则神凝气－聚，其水自定。水定则药物结矣，《还金篇》云水澄凝琥珀是也。水也者，大丹之根源也。天一生水，其位在北，其卦为坎，居五行之首，乃吾身药物所产之乡也。人能回光返照於此，出息微微，入息绵绵，勿令问断，则神气归根，渐渐入而渐渐柔，渐渐和而渐渐定。定之之久，则呼吸俱无，药物当自结也。
　　上善若水，清而无瑕。
