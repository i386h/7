<!-- { "loadSidebar": true } -->
　　天形如弹丸，昼夜运转，周匝无休。其南北两端，一高一下，乃关挞也。人身亦然。天关在上，地轴在下，若能回天关，转地轴，上下相应，则一息一周天也。
　　江河无枯竭兮，水流注於海。
　　海乃百川所归之地。江河之水所以注於海而无枯竭者，名山大川孔窍相通而往来要循环也。人身亦然。一气流通，则八路之水皆逆流奔注於元海中也。
　　天地之雌雄兮，徘徊子与午。
　　午者，天之中也。子者，地之中也。子午为阴阳相交、水火相会之地，日月至此，势叉徘徊。今人以太阳当天谓之停午，即徘徊之义也。以丹道言之，上升下降，一起一伏，亦徘徊於子午。盖与天地同途，初无异也。
　　寅申阴阳祖兮，出入终复始。
　　斗指寅而天下春，阳气自此而发生，畅万物以出。斗指申而天下秋，阴气自此而肃杀，敛万物以入。则知寅申者，阴阳之祖，万物出入之门也。以丹道言之，自寅而出，自申而入，周而复始，与天地岂有异哉？循斗而招摇兮，执衡定元纪。
　　《史记·天官书》云：北斗七星，杓携龙角，衡殷南斗，魁枕参首；用昏建者杓，夜半建者衡，平旦建者魁。又云：斗为帝车，运于中央，临制四乡。分阴阳，建四时，均五行，移节度，定诸纪，皆系乎斗。《索隐》曰：《春秋运斗极》云：斗，第一天枢，第二靛，第三玑，第四权，第五衡，第六闻#6阳，第七瑶光。一至四为魁，五至七为杓。今魏公谓循斗而招摇兮，执衡定元纪者，吾身之天呈所指起於子，而周历十二辰也。夫斗，居天之中，犹心居人身之中。是故天以斗为机，人以心为机。丹法以心运火候，犹天以斗运十二辰也。《翠虚篇》云：夺取天机妙，夜半看辰杓。一些珠露，阿谁运到稻花头。盖谓此也。
　　升熬於瓯山兮，炎火张於下。白虎唱导前兮，苍龙和於后。
　　饭山，即昆仑山也。药升之时，金炉火炽，玉鼎汤煎，虎先啸，龙后吟，犹夫倡而妇随也。《金丹大成集》云：夜深龙吟虎啸时，急驾河车无暂歇。须臾般入泥九顶，进火玉炉烹似雪。盖发明此义也。
　　朱雀翱翔戏兮，飞扬色五彩。遭遇罗网施兮，压止不得举。嗷嗷声甚悲兮，婴儿之慕母。颠倒就汤擭兮，摧折伤毛羽。
　　朱雀，火也。颠倒运於鼎中，驱趣五行，因成五彩，翱翔于上，为罗网所罩，则风云满鼎，呜作婴兄之声也。既被网罗压止而不得飞举，遂敛身束羽伏於鼎中也。《赤龙大丹诀》云：朱乌爱高飞，蟾蛛捉住伊。号虽称妮女，啼不过婴儿。赫赫威从盛，冥冥力渐衰。即此说也。元阳子《大道歌》云：青龙逐虎虎随龙，赤禽交会声咙吧。调气运火逐离官，丹砂入腹身自冲。亦此义也。
　　刻漏未过半兮，龙鳞甲鬣起。五色象炫惧兮，变化无常主。橘橘鼎沸驰兮，暴涌不休止。接连重迭累兮，犬牙相错拒。形如仲冬冰兮，阑干吐锺乳#7。崔鬼以杂厕兮，交积相支拄。
　　刻漏未过半兮，龙鳞甲鬣起者，探之炼之未片饷，一气眇眇通三关，而黄云成阵，白羊成队，金钱、金花、金鳞纷纷而来也。五色象炫耀兮，变化无常主者，风摇宝树光盈目，雨打琼花雪满衣，而彤霞、紫雾变现不一也。谲清鼎沸驰兮，暴涌不休止者，丹田火炽，泥九风生，而三官气满，有如饭骯需透之时，热汤沸涌於釜中也。接连重迭累兮，犬牙相错拒；形如仲冬冰兮，阑干吐锺乳；崔鬼以杂河兮，交积相支拄者，一抽一添，渐凝渐聚，浇灌黄芽出土，而自然结药复生英也。《翠虚篇》云：辛苦都来只十月，渐渐探取渐凝结。学者诚能潜心内炼，昼夜无倦，则丹体逐时时不定，火功一夜夜无差，如上景象当一一自见之也。
　　阴阳得其配兮，淡泊自相守。
　　《悟真篇》云：阴阳同类归交感，二八相当自合亲。盖真息绵绵，勿令间断，则阴阳自得其配。虚心凝神，纯一不杂，则阴阳自然相守也。
　　青龙处房六兮，春华震束卯。白虎在昂七兮，秋芒兑西酉。朱雀在张二兮，正阳离南午。三者俱来朝兮，家属为亲倡。本之但二物兮，末乃为三五。三五并危一兮，都集归一所。治之如上科兮，日数亦取甫。
　　周天二十八宿，束方七宿谓之苍龙，西方七宿谓之白虎。周天十二次，束方三次，中间一次日大火；西方三次，中间一次日大梁。大火居束方三次之中，在辰属卯，在卦属震，在四时属春，在五行属木；而房五度又居大火之中，故日青龙处房六兮，春华震束卯也。大梁居西方三次之中，在辰属酉，在卦属兑，在四时属秋，在五行属金；而昂七度又居大梁之中，故日白虎在勖七兮，秋芒兑西酉也。朱雀在张二兮，正阳离南午者，张乃南方之宿，其象为朱雀也。然张有十八度而特言其二者，盖以周天三百六十五度，自北方虚、危之问，平分天盘为两段，而危初度正与南方张二度相对也。三者俱来朝兮，家属为亲倡者，青龙、白虎、朱雀三方之正气，皆归於玄武之位，而房六、昂七应水火之成数，张二、危一又应水、火之生数，犹家属之相亲也。本之但二物兮，末乃为三五；三五并危一兮，都集归一所者，推原其本，即是水火二物而已。二物运於鼎中，遂列为三五。三五即房六、勖七、张二也。三家相见，并而归於危一，则结成婴儿也。治之如上科兮，日数亦取甫者，修炼大丹当依上法度而行，迎一阳之候以进火，而妙用始於虚、危也。
　　周易参同契发挥卷之八
　　#1『根爹』，四库本作『根核』。
　　#2『晚年』，四库本作『晚景』。
　　#3『般』，四库本作『搬』。
　　#4『多』，原脱，据四库本补。
　　#5『披列』，原作『彼列』，据四库本改。
　　#6『闱』，四库本作『开』。
　　#7『锺乳』，四库本误作『中乳』。
　　周易参同契发挥卷之九
　　林屋山人全阳子俞琰述
　　下篇第二
　　先白而后黄兮，赤色通表裹。名日第一鼎兮，食如大黍米。
　　先白而后黄者，初如玉液飞空雪，渐见流金满故庐也。赤色通表裹者，灵光神焰烧天地，风雷云雾盈山川也。名日第一鼎者，以九转火侯言之，此为起初第一转也。食如大黍米者，丹头才方结就，仅如黍米之大也。
　　自然之所为兮，非有邪伪道。
　　金丹大道，古仙往往以为自然。夫既日自然，则有何法度，有何口诀？但付之自然，足矣。又安用师授为哉？日：非然也。大丹之法，至简至易，其神机妙用，不假作为，不因思想，是故谓之自然。然叉收视返听，潜神于内，一呼一吸，悠悠绵绵，不疾不缓，勿令间断，然后神归气中，气与神合，交结成胎。盖非一味付之自然也。《金碧龙虎经》云：自然之要，先存后亡。夫先存后亡者，先存神入於气穴，而后与之相忘也。如是为之，则神自凝，气自聚，息自定，即非澄心入寂，如槁木死灰也。盖澄心入寂，如槁木死灰，以之入道则可，以之修真则未也。《指玄篇》云：自然功绩自然偏，说自然来不自然。盖谓此也。乃若时至而气化，机动而籁呜，则於自然之中，又有烹炼进火之诀存焉。《悟真篇》云：始於有作人争觉，及至无为众所知。但见无为为要妙，岂知有作是根基？学者苟未知丹法之有作，而便求无为自然，是何异於不耕不耘，而坐待丰稔者哉？
　　若山泽气需兮，兴云而为雨。
　　天降时雨，山川出云，人皆知其然矣。而不知在天之雨，即山川之气所化，盖山泽之气需而上升於天，於是化而为云，由其阴阳和洽，所以成雨。及其成雨，则又还降於地。吾韦身之金丹作用与此更无少异。魏公设此象以示后学，可谓巧於譬喻矣。泥竭遂成尘兮，火灭化为土。泥乃近水之土，性本重滞而居下。及曝而乾之，则土性竭而燥裂，化为埃尘矣。火乃虚明之物，因丽於木而有烟焰。及烟消焰玲，则火性灭而煨烬，化为灰土矣。知乎此，然后可以论阴阳反覆之道。
　　若檗染为黄兮，似蓝成绿组。皮革真为胶兮，够蘗化为酒。同类易施功兮，非种难为巧。
　　《悟真篇》云：万般非类徒劳力，争似真铅合圣机。盖真汞得真铅，则气类相感，妙合而凝，犹夫妇之得耦，故谓之同类。类同则如檗之染黄、蓝之染绿、皮以为胶，够以为酒，不劳於力，自然成真。若舍此而别求他物，则非其种类，徒费功夫尔。惟此一门，乃天宝大罗飞仙金液九转大还丹、清静无为之妙衍，其法至简至易，虽愚夫愚妇得而行之，亦可以超几入圣，是以天戒至重，不许轻授於非其人，而世之参学者不有风绿契合，未易遭遇也。今夫魏公不秘天宝，作此三篇之书，言言详审，字字谛当，焕若星之经汉，黄如水之宗海，真亿代学仙者之龟镒也。《指玄篇》云：多少经文句句真，流传只是接高人。《悟解篇》云：非干大道神仙惜，自是几流不志心。或者乃信盲师之说，而妄谓神仙诳语。神仙肯诳语耶？夫古仙留丹书於世，盖将接引后学，其问论议昭然可考。夫遇者固可於此探讨，既悟者亦可於此印证，古之得道者莫不皆然。刘海蟾谓：恣进洞府，遍讨仙经。幸不违盟，果谐斯愿。杨虚白谓：名山异境历斗而靡不经游，秘诀神方渊奥而素曾耽骯。陈默默谓：历览群书，参叩高士，足迹几类云水。反而思之，所得尽合圣诠。盖未有自执己见而不访道友，独守师说而不读丹书者也。善乎施柄真之说日：古人上士，始也博览丹书，次以遍参道友。以道对言，所参无异论。以人念道，所师无狂徒。后之学者，岂可谓口诀不在纸上，而竟不留念哉？若日我自有师传密旨，其言药物火候，乃古今丹书之所无，而《参同契》之所不言，则亦妄人也已矣。
　　思之务令熟兮，反覆视上下。千周集彬彬兮，万遍将可睹。神明或告人兮，心灵忽自悟。探端索其绪兮，必得其门户。
　　读书百遍，其义自见。百遍且然，况千遍万遍哉？是故诵之万遍，妙理自明。纵未得师授口诀，久之亦当自悟。其悟多在夜深，或静坐得之。盖精思熟味，反覆玩诵，蓄积者多，忽然爆开，便自然通。此之谓神明或告人兮，心灵忽自悟也。管子日：思之思之，又重思之；思之不通，鬼神将通之；非鬼神之力也，精诚之极也。此说是已。近世张紫阳以《悟真篇》授扶风马处厚侍郎，且嘱之日：愿公流布此书，当有因书而会意者。故其自序有云：此。《悟真篇》中所歌咏大丹药物火侯细微之旨，无不备悉。傥好事者风有仙骨，睹之则智虑自明，可以寻文悟解。其谆谆勉后学之辞，与魏公同一意向。盖所谓神告心悟，毕竟有此理也。不然，二公何苦立此空言，以厚诬天下后世也哉？
　　天道无适莫兮，常传与贤者。
