<!-- { "loadSidebar": true } -->
　　土无定位，周流於辰、戌、丑、未之间，在辰为季春，在未为季夏，在戎为季秋，在丑为季冬；春、夏、秋、冬皆是土游之地，故日：土游於四季。土能竭#8 水藏火，守於水则水不流，守於火则火不焰#9今以之守於坤而探药，守於乾而运火，故日：守界定规矩。
　　金砂入五内，雾散若风雨。
　　金砂之升鼎也，穿两肾，导夹脊，过心经，入髓海，冲肺脸，度肝历脾，复还于丹田。当其升时，沦然如云雾之四塞，飒然如风雨之暴至，恍然如昼梦之初觉，泱然如沉疠之脱体，精神冥合如夫妇之交接，骨肉融和如澡浴之方起，是皆真景象也，非譬喻也。《复命篇》 云：不知将谓气，得一后自然真。盖非亲历，则莫能知之。
　　熏烝达四肢，颜色悦泽好。发白皆变一黑，齿落生旧所。老访复丁壮，耆妪成女？改形免世厄，号之日真人。
　　得丹之后，昼夜温养，无令闲断，则真气需需，达於四肢，自然神清气爽，颜色悦泽，发白返黑，齿落更生，老翁复为壮夫，耆妪又成妮女，自此改形度世，跳出樊笼，号曰#10真人焉。抑尝论之，人与天地并立为三才，则与天地相为终始可也。今焉天地无终穷，而人之#11 生年不满百，何耶？盖人在天地问，不过天地问一物尔。以其灵於物，故特谓之人。岂能与天地并哉？若夫窃天地之机，以修成金液大丹，则与天地相为终始，乃谓之真人。既为真人，则超几入圣，无复向来之形矣。逍遥物外，永谢尘世之厄矣。
　　胡粉投火中，色坏还为铅。冰雪得温汤，解释成太玄。金以砂为主，禀和於水银。变化由其真，终始自相因。欲作服食仙，宜以同类者。植禾当以黍，覆鸡用其卵。以类辅自然，物成易陶冶。鱼目岂为珠，蓬蒿不成榄。类同者相从，事乖不成宝。是以燕雀不生凤，狐兔不乳马；水流不炎上，火动不润下。
　　胡粉本黑铅烧就，若投之火中，则复还为铅。冰雪乃阴气结成，若沃以温汤，则解化为水。何者？返本还元，其理不容#12不然也。炼金之法，以砂为主，而和以水银。盖水银生於砂中，与砂为同类之物，所以终始相因而成变化者由其真也。《悟真篇》 云：竹破须将竹补宜，覆鸡当用卵为之。万般非类徒劳力，争似真铅合圣机。盖谓真汞得其铅，则一阴一阳，气类相感，是为同类，譬犹植禾当以其黍，覆鸡铃用其卯；以类相从，则其道自然，不劳於力而成变化。．若使舍其同类而别求他物，则犹鱼目之不可为珠，蓬蒿之不能成杠。类既不同，安有变化，亦犹燕生燕、雀生雀，使之生凤，则不能生矣；狐乳狐，兔乳兔，使之乳马，则不能乳矣。火性炎上，使之润下可乎？水性润下，使之炎上可乎？所以欲作服食仙，宜以同类者；类同者相从，事乖不成宝也。然五p 身自有一天地，自有一阴阳。而《 还源篇》 乃云：夺他天地髓，交娠片时中。而铃须窃取天地之气，乃日月圣父、灵母之气；吾身之气，乃骨血几父母之气，故以真父母之气变化几父母之身为纯阳真仙，则与天地同寿也。或人自昧求同类，不知自己同乾坤，却向身外觅同类，妄指童．女为真铅，遂托黄帝玄素之事，饰其邪说，以逢士夫之欲，於是富家贵宦行春卫而往往陷於死亡者有之，盖不特唐相国夏侯孜之一人也。是故葛稚川《抱朴子》 以为水杯盛汤，羽苞蓄火。陶隐居《 真诰》 以为抱玉赴火，金棺葬狗。洞微子目之为褚狗行状。李玉溪称之为地狱种子。古今丹书所以皆极口痛骂此卫者，以其害人而终亦自害其身也。《南华真经》 云：无劳尔形，无摇尔精，乃可以长生。未闻有所谓御女之说。谁生厉阶，至今为梗。诬污前真，迷误后学，其旁门诸衍中，害道之最尤者欤。
　　世问多学士，高妙负良才。邂逅不遭遇，耗火亡货财。据按依文说，妄以意为之。端绪无因绿，度量失操持。梼治羌石胆，云母及誉磁。硫黄烧豫章，泥汞相炼飞。鼓铸五石铜，以之为辅枢。杂性不同类，安肯合体居。千举必万败，欲黯反成痴。侥幸讫不遇，圣人独知之。稚年至白首，中道生狐疑。背道守迷路，出正入邪蹊。管窥不广见，难以揆方来。
　　《悟真篇》云：饶君聪慧过颜闵，不遇真人莫强猜。只为丹经无口诀，教君何处结灵胎。盖世间高才好学之士，不为无人，而求其遇真师得正传者或寡矣。彼有烧炼三黄四神之药，妄意以为道在于是，殊不知五金八石，乃世间有形有质之物，其种类不同，其性质各异，安肯合体而并居哉？故几为此衍者，莫不千举万败，欲点成痴。何则？端绪无因绿，度量失操持故也。《指玄·三十九章》云：访师求友学烧丹，精选朱砂作大还。将谓外丹化内药，元来金石不相关。盖神仙金液大还丹，乃无中生有之至药；而所谓朱砂、水银者，不过设象比喻而已。奈何世人不识真铅汞，将谓几砂及水银，往往耗火费财，卒无成功，遂至皓首茫然，反起虚无之叹。呜呼，真道简而不繁，至言淡而无味，人谁信之？人谁行之？甚至得正传而中道生疑，於是出正入邪蹊者有矣。《内指通玄秘诀》云：多恃聪明强是非，纵闻法要自相违之人也。背大道而守迷路，管窥天而不广见，乌足与论方来无穷之玄奥哉？
　　周易参同契发挥卷之三竟
　　#1『玄宫』，原作『玄官』，据四库本改。
　　#2『配厮当』，四库本作『厮配当』。
　　#3『匝』，原作『市』，据四库本改。下文同。
　　#4『两』，原作『而』，据四库本改。
　　#5『火』，原作『久』，据四库本改。
　　#6『三者』，原作『五者』，据四库本改。
　　#7『纲纪』，四库本作『纪纲』。
　　#8『竭』，原作『竭』，据四库本改。
　　#9『焰』，四库本作『焰』。
　　#10『日』，四库本作『为』。
　　#11『之』，据四库本补。
　　#12『不容』，原作『不客』，据四库本改。
　　周易参同契发挥卷之四
　　林屋山人全阳子俞琰述
　　上篇第四
　　若夫至圣，不过伏羲，始画八卦，效法天地。文王帝之宗，循而演爻辞。夫子庶圣雄，《十翼》以辅之。三君天所挺，迭兴更御时。优劣有步骤，功德不相殊。制作有所踵，推度审分铢。
　　伏义法天地而作《易》，始画八卦，其先天一图，乾天在上，坤地在下，离日、坎月则列於束西，震雷、巽风、艮山、兑泽则居於四隅，是岂无所踵而然哉？文王循卦体而演《易》，乃作爻辞，其后天一图，震、巽二木生离火，继以坤土藏之；兑、乾二金生坎水，继以艮土止之，又岂无所踵而然哉？孔子踵羲、文而赞《易》，遂作《十翼》，在当时虽无帝王之位，而万世为帝王之师，是乃庶圣之雄者也。是三君子皆古之大圣人也。伏羲生於邃古，文王生於商末，孔子生於晚周，迭兴御时，步骤虽有优劣，而以功德较之，则前圣后圣，其归一揆，盖不相殊也。且如八卦之画，爻辞之演，《十翼》之作，篇无闲言，言无闲字，推度重轻，极为详审，盖其制作皆有所踵也。今夫魏公作此《参同契》一书，而铃假《易》之卦象以发明其说，可谓有所踵矣。
　　有形易忖量，无兆难虑谋。作事令可法，为世定此书。素无前识资，因师觉悟之。皓若寨#1帏帐，瞋目登高台。
　　事之有形有兆者，可以忖量，可以虑谋。金液大丹乃无形无兆之事，不可忖量，不可虑谋也。苟不示之以言，则后世何所取法，此《参同契》所以作也。然《参同契》之作也，岂魏公自出己见哉？不过因师授之说而为之尔。《西升经》云：学不得明师，安能解疑难？盖世问一法一衍，尚须磬折求师，然后得其旨。沉此金液大丹乃长生超脱之道，学者得不低心参访，以期感遇哉？葛稚川《神仙传》云：刘政求养生之衍，勤寻异闻，不远千里，苟有胜己，虽奴客又师事之。今之人果能如刘君之不耻下问，则自有真仙踵门点破丹穴，一旦得其口诀，群疑尽释，皓若寨帷帐而撒其掩蔽，豁如登高台而眺平旷远，心目为之开明，岂不大快也欤？
　　《火记》六百篇，所趣等不殊。
　　《悟真篇》云：契论经歌讲至真，不将火侯着於文。要知口诀通玄处，须共神仙仔#2细论。后学不悟真荃，见有所谓《火记》六百篇之说，则莫不惘然自失。以为火候如此其繁且难，殊不知六百篇亦犹六十卦尔。六十卦为一月之候，六百篇乃十个月之侯。盖一月六十卦，卦卦一般；十个月六百篇，篇篇相似，故日所趣等不殊也。
　　文字郑重说，世人不熟思。寻度其源流，幽明本共居。窃为贤者谈，曷敢轻为书。结舌欲不语，绝道获罪诛。写情着竹帛，又恐泄天符。犹豫增叹息，倪仰#3辄思虑。陶冷有法度，未忍悉陈敷。略述其纲纪，枝条见扶练。
　　古今丹书，汗牛充栋，千名万字，引喻无穷，得不谓之郑重乎？然而寻度其源流，则不过一阴一阳而已。此两者同出而异名，古仙皆倾肝沥胆以告世人，而世人福绿浅薄，自不暇熟思尔。今夫魏公作此一书，指陈鼎器之出处、药物之川原、火候之法度，与夫存亡有无、主客先后之秘，言言彻底，字字着实，盖为世之贤者设，岂肯轻为着述，以钓人虚誉耶？当知书为晓者传，事为识者贵，农夫得彤弓以驱乌，南夷得裒衣以负薪。金丹大道，惟贤者而后乐此，匪我知者可多谈哉？《太上玄科》日：遇人不传失天道，妄传非人泄天宝。传得其人身有功，妄传七祖受冥考。所以魏公将结舌而噤无一语，则恐绝道脉而获罪。若写情而着之竹帛，则又恐泄天符而得谴。於是，犹豫增叹息，倪仰辄思虑，本欲明明直说，以告学者，实不敢轻泄真机，遂姑迷药物火侯之大略，以使后人因言而会意，则庶乎此道不泯其所传也。既不敢明於言，又不忍秘於默，故未免举其宏纲，撮其机要，以陶冶法度，散於三篇之中，而有如枝条之扶练也。
　　以金为堤防，水入乃优游。金计有十五，水数亦如之。临炉定铢两，五分水有余。二者以为真，金重如本初。其土遂不入，二者与之俱。三物相含受，变化状若神。
