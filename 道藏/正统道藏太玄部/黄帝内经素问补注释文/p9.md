<!-- { "loadSidebar": true } -->
　　恐而不已，则内感於肾，故伤也。《灵枢经》曰：恐惧而不解则伤精。明感肾也。
　　思胜恐；
　　思深虑远，则见事源，故胜恐也。
　　寒伤血，
　　寒则血凝，伤可知也。○新校正云：按《太素》血作骨也。
　　燥胜寒；
　　燥从热生，故胜寒也。○新校正云：按《太素》燥作湿也。
　　咸伤血，
　　食咸而渴，伤血可知。新校正云：按《太素》血作骨。
　　甘胜咸。
　　甘，土味，故胜水咸。○新校正云：详自前岐伯对日至此，与《五运行论》同，两注颇异，当并用之。
　　故曰：天地者，万物之上下也；
　　观其覆载，而万物之上下可知矣。
　　阴阳者，血气之男女也；
　　阴主血，阳主气，阴生女，阳生男。
　　左右者，阴阳之道路也；
　　阴阳问气，左右循环。故左右为阴阳之道路也。○新校正云：详问气之说，具《六微旨大＇论》中。杨上善云：阴气右行，阳气左行。谓此也。
　　水火者，阴阳之征兆也；
　　观水火之气，则阴阳征兆#21可明矣。
　　阴阳者，万物之能始也。
　　谓能为变化生成之元始。○新校正云：详天地者至万物之能始与《天元纪大论》同，注颇异。彼无阴阳者血气之男女一句，又以金木者生成之终始代阴阳者万物之能始。
　　故曰：阴在内，阳之守也；阳在外，阴之使也。
　　阴静，故为阳之镇守；阳动，故为阴之役使。
　　帝曰：法阴阳奈何？岐伯曰：阳胜则身热，胜理闭，喘粗为之俯仰，汗不出而热，齿乾以烦冤，腹满死，能冬不能夏。
　　阳胜故能冬，热甚故不能夏。能，奴代切。下能夏形能并同上。
　　阴胜则身寒，汗出，身常清，数栗而寒，寒则厥，厥则腹满死，
　　厥谓气逆。
　　能夏不能冬。
　　阴胜故能夏，寒甚故不能冬。
　　此阴阳更胜之变，病之形能也。帝曰：调此二者奈何？
　　调谓顺天癸性，而治身之血气精气也。
　　岐伯曰：能知七损八益，则二者可调，不知用此，则早衰之节也。
　　用，谓房色也。女子以七七为天癸击,，才之终，丈夫以八八为天癸之极。然知八可益，知七可损，则各随气分，修养天真，终其天年，以度百岁。《上古天真论》曰：女子二七天癸至，月事以时下。丈夫二八天癸至；精气溢写。然阴七可损，则海满而血自下；阳八宜益，交会而泄精。由此则七损八益，理可知矣。
　　年四十，而阴气自半也，起居衰矣；
　　内耗故阴喊，中乾故气力始衰。《灵枢经》曰：人年四十，胜理始疏，荣华稍落，发斑白。由此之节言之，亦起居衰之次也。
　　年五十，体重，耳目不聪明矣；
　　衰之渐也。
　　年六十，阴痿，气大衰，九窍不利，下虚上实，涕泣俱出矣。
　　衰之甚矣。
　　故曰：知之则强，不知则老，
　　知，谓知七损八益，全形保性之道也。
　　故同出而名异耳。
　　同，谓同於好欲。异，谓异其老壮之名。
　　智者察伺，愚者察异，
　　智者察同欲之问，而能性道；愚．者见形容别异，方乃效之。自性则道益有余，放#23效则治生不足。故下文曰：放，妃两切。
　　愚者不足，智者有余，
　　先行故有余，后学故不足。
　　有余则耳目聪明，身体轻强，老者复壮，壮者益治。
　　夫保性全形，盖由知道之所致也。故曰：道者不可斯须离，可离非道。此之谓也。
　　是以圣人为无为之事，乐恬澹之能，从欲快志於虚无之守，故寿命无穷，与天地终，此圣人之治#24身也。
　　圣人不为无益以害有益，不为害性而顺性，故寿命长远，与天地终。庚桑楚曰：圣人之於声色滋味也，利於性则取之，害於性则损之。此全性之道也。《书》曰：不作无益害有益也。
　　天不足西北，故西北方阴也，而人右耳目不如左明也。
　　在上故法天。
　　地不满束南，故束南方阳也，而人左手足不如右强也。
　　在下故法地。
　　帝曰：何以然？岐伯曰：束方阳也，阳者其精并於上，并於上则上明而下虚。故使耳目聪明而手足不便也。西方阴也，阴者其精并於下，并於下则下盛而上虚，故其耳目不聪明而手足便也。故俱感於邪，其在上则右甚，在下则左甚，此天地阴阳所不能全也，故邪居之。
　　夫阴阳之应天地，犹水之在器也，器圆则水圆，器曲则水曲，人之血气亦如是，故随不足则邪气留居之。并去声。
　　故天有精，地有形，天有八纪，地有五里，
　　阳为天，降精气以施化，阴为地，布和气以成形。五行为生育之井里，八风为变化之纲纪。八纪，谓八岁#25之纪。五里，谓五行化育之里。
　　故能为万物之父母。
　　阳天化气，阴地成形，五里运行，八风鼓折，收藏生长，无替时宜，夫如是，故能为万物变化之父母也。
　　清阳上天，浊阴归地，
　　所以能为万物之父母者何？以有是之升降也。
　　是故天地之动静，神明为之纲纪，
　　清阳上天，浊阴归地。然其动静，谁所主司？盖由神明之纲纪尔。上文曰：神明之府。此之谓也。
　　故能以生长收藏，终而复始。
　　神明之运为，乃能如是。
　　惟贤人上配天以养头，下象地以养足，中傍人事以养五藏。
　　头圆，故配天。足方，故象地。人事更易，五藏递迁，故从而养也。
　　天气通於肺，
　　居高故也。
　　地气通於哑，
　　次下故也。哑，伊昔切。
　　风气通於肝，
　　风生木故也。
　　雷气通於心，
　　雷象火之有声故也。
　　谷气通於脾，
　　谷空虚，脾受纳故也。
　　雨#26气通於肾。
　　肾主水故。○新校正云：按《千金方》云：风气应於肝，雷气动於心，谷气感於脾，雨气#27润於肾。
　　六经为川，
　　流注不息故。
　　肠胃为海，
　　以皆受纳也。《灵枢经》曰：胃为水谷之海。
　　九窍为水注之气。
　　清明者，象水之内明。流注者，象水之流注。
　　以天地为之阴阳，
　　以人事配象，则近指天地以为阴阳。
　　阳之汗，以天地之雨名之；
　　夫人汗泄於皮胜者，是阳气之发泄尔。然其取类於天地之问，则云腾雨降而相似也。故日阳之汗，以天地之雨名之。
　　阳之气，以天地之疾风名之。
　　阳气散发，疾风飞扬，故以应之。旧经无名之二字，寻前类例故加之。
　　暴风#28象雷，
　　暴风鼓击，呜转有声故也。
　　逆气#29象阳。
　　逆气凌上，阳气亦然。
　　故治不法天之纪，不用地之理，则灾害至矣。
　　背天之纪，违地之理，则六经反作，五气更伤，真气既伤，则灾害之至可知矣。○新校正云：按上文天有八纪，地有五里，此文注中，理字当作里。
　　故邪风之至，疾如风雨，
　　至，谓至於身形。
　　故善治者治皮毛，
　　止於萌也。
　　其次治肌肤，
　　救其已生。
　　其次治筋脉，
　　攻其已病也。
　　其次治六府，
　　治其已甚也。
　　其次治五藏。治五藏者，半死半生也。
　　治其已成。神农曰：病势已成，可得半愈。然初成者获愈，固久者伐形，故治五藏者，半生半死也。
　　故天之邪气，感则害人五藏；
　　四时之气，八正之风，皆天邪也。《金匮真言论》曰：八风发邪，以为经风，触五藏，邪气发病。故天之邪气，感则害人五藏。
　　水谷之寒热，感则害於六府；
　　热伤胃及膀胱，寒伤肠及胆气。
　　地之湿气，感则害皮肉筋脉。
　　湿气胜#30则荣卫之气#31不行，故感则害皮肉筋豚。
　　故善用针者，从阴引阳，从阳引阴，以右治左，以左治右，以我知彼，以表知裹，以观过与不及之理，见微得#32过，用之不殆。
　　深明#33故也。
　　善诊者，察色按脉，先别阴阳；
　　别於阳者，则知病处；别於阴者，则知死生之期。
　　审清浊，而知部分；
　　义谓察色之青赤黄白黑也。部分，谓藏府之位可占候处#34。
　　视喘息，听音声，而知所苦；
　　谓听声之官商角征羽也，视喘息，谓候呼吸之长短也。
　　观权衡规矩，而知病所主；
　　权，谓秤#35权。衡，谓星衡。规，谓圆形。矩，谓方象。然权也者，所以察中外；衡也者，所以定高卑；规也者，所以表柔虚；矩也者，所以明强盛。《豚要精微论》曰：以春应中规，言阳气柔软；以夏应中矩，言阳气盛强，以秋应中衡，言阴升阳降，气有高下；以冬应中权，言阳气居下也。故善诊之，用铃备见焉。所主者，谓应四时之气所主，生病之在高下中外也。
　　按尺寸，观浮沉滑涩，而知病所生以治。
　　浮沉滑涩，皆豚象也。浮豚者，浮於手下也；沉豚者，按之乃得也；滑豚者，往来易；涩豚者，往来难。故审尺寸，观浮沉，而知病之所生以治之也。○新校正云：按《甲乙经》作知病所在，以治则无过。下无过二＂字续此为句。涩，音色。
　　无过以诊则不失矣。
　　有过无过，皆以诊之，则所主治，无误失也。
　　故曰：病之始起也，可刺而已；
　　以轻微也。
　　其盛，可待衰而已。
　　病盛取之，毁伤真气，故其盛者，铃可待衰。
　　故因其轻而扬之，
　　轻者，发扬则邪去。
　　因其重而臧之，
　　重者，即喊去之。
　　因其衰而彰之。
　　因病气衰，攻令邪去，则真气坚固，血色彰明。
　　形不足者，温之以气；精不足者，补之以味。
　　气，谓卫气。味，谓五藏#36之味也。《灵枢经》曰：卫气者，所以温分肉、而充皮肤，肥腠理而司开阖。故卫气温则形分足矣。《上古天真论》曰：肾者主水，受五藏六府之精而藏之，故五藏盛方能写。由此则精不足者，补五藏之味也。
　　其高者，因而越之；
　　越，谓越扬也。
　　其下者，引而竭之；
　　引，谓泄引也。
　　中满者，写之於内；
　　内，谓腹内。
　　其有邪者，渍形以为汗；
　　邪，谓风邪之气。风中於表，则汗而发之。渍，疾赐切。
　　其在皮者，汗而发之；
　　在外，故汗发泄也。
　　其栗悍者，按而收之；
　　栗，疾也。悍，利也。气侯疾利，则按之以收敌也。栗，必遥切。悍，音汗。
　　其实者，散而写之。　　阳实则发散，阴实则宣写。故下文
　　审其阴阳，以别柔刚，
　　阴日柔，阳日刚。
　　阳病治阴，阴病治阳，
　　所谓从阴引阳，从阳引阴，以右治左，以左治右者也。
　　定其血气，各守其乡。
　　乡，谓本经之气位。
　　血实宜央之，
　　次，谓次破其血。
