<!-- { "loadSidebar": true } -->
　　泄谓渗泄，汗及小便、汤浴皆是也。秋分前后则亦发之，春有胜则依胜法，或不已，亦汤渍和其中外也。怒复之后，其气皆虚，故补之以安全其气。余复治同。
　　太阳之复，治以咸热，佐以甘辛，以苦坚之。
　　不坚则寒气内变，止而复发，发而复止，绵历年岁，生大寒疾。
　　治诸胜复，寒者热之，热者寒之，温者清之，清者温之，散者收之，抑者散之，燥者润之，急者缓之，坚者奥之，脆者坚之，一哀者补之，强者写之，各安其气，必清必静，则病气衰去，归其所宗，此治之大体也。
　　太阳气寒，少阴少阳气热，厥阴气温，阳明气清，太阴气湿，有胜复则各倍其气以调之，故可使平也。宗，属也。调不失理，则余之气自归其所属，少之气自安其所居。胜复衰已，则各补养而平定之，爻清铃静，无妄挠之，则六气循环，五神安泰。若运气之寒热，治之平之，亦各归司天地气也。
　　帝曰：善。
　　黄帝内经素问补注释文卷之四十七竟
　　#1主：顾本作『生』。
　　#2散：原作『故』，据顾本改。
　　#3上：显本作『工』。
　　#4同：原作『司』，据顾本改。
　　#5项：顾本作『颌』。
　　#6在：原脱，据颇本补。
　　#7衰：顾本作『表』。
　　#8但：原作『佐』，据显本改。
　　#9必：显本作『啦』。
　　#10胸：顾本作『胁』。
　　#11目脱毗疡：颇本作『目说毗痛』。
　　#12搂：顾本作『赛』。
　　#13始：原作『始』，据颇本改。
　　#14热：原脱，据颇本补。
　　#15胜：顾本作『乘』。
　　#16绝：顾本作『结』。
　　#17原作『天』，据颇本改。
　　#18本：顾本作『损』。
　　#19利：颇本作『制』。
　　#20淫：原脱，据顾本补。
　　#21胃：原作『谓』，据顾本改。
　　#22一：原脱，据顾本补。
　　#23苦：顾本作『善』。
　　#24痛：顾本作『动』。
　　#25沐：顾本作『沬』。
　　#26驸肿：原作『肿驸』，据顾本乙正。
　　#27胸：原作『胃』，据顾本改。
　　#28标：顾本作『标』。
　　#29动：原作门筋』，据顾本改。
　　#30福：顾本作『复』。
　　#31平：原作『中』，据顾本改。
　　#32户：顾本作『中』。
　　#33定：顾本作『密』。
　　#34头项痛，此云：此五字原脱，据顾本补。
　　#35饮：顾本作『引』。
　　#36中：顾本作『鬲』。
　　#37以：顾本作『辛』。
　　#38解然：顾本作『解俳』。下『解然』仿此。
　　黄帝内经素问补注释文卷之四十八
　　唐太仆令启玄子王冰次注宋光禄卿直秘阁林亿等校正宋守尚书屯田郎孙兆重改误
　　至真要大论篇下
　　帝曰：气之上下，何谓也？岐伯曰：身半以上，其气三矣，天之分也，天气主之；身半以下，其气三矣，地之分也，地气主之。以名命气，以气命处，而言其病。半，所谓天枢也。
　　身之半，正谓脐中也。或以腰为身半，是以居中为义，过天中也。中原之人悉如此矣。当伸臂指天，舒足指地，以绳量之，中正当脐也，故又日半，所谓天枢也。天枢，正当脐两傍，同身寸之二寸也。其气三者，假如少阴司天，则上有热中有太阳兼之三也。六气皆然。司天者其气三，司地者其气三，故身半以上三气，身半以下三气也。以名言其气，以气言其处，以气处寒热，而言其病之形证也。则如足厥阴气，居足及股经之内侧，上行於少腹循胁。足阳明气，在足之上，腑之外，股之前，上行腹脐之傍，循胸乳上面。足太阳气，起於目，上额络头，下项背过腰，横过牌枢股后，下行入驸贯端，出外踝之后，足小指外侧。足太阴气，循足及股经之内侧，上行腹胁之前。足少阴同之。足少阳气，循经外侧，上行腹胁之侧，循颊耳至目锐毗，在首之侧。此足六气之部主也。手厥阴少阴太阴气，从心胸横出，循臂内侧，至中指小指大指之端。手阳明少阳太阳气，并起手表，循臂外侧，上肩及甲上头。此手六气之部主也。欲知病诊，当随气所在以言之，当阴之分，玲病归之，当阳之分，热病归之，故胜复之作，先言病生寒热者，必依此物理也。○新校正云：按《六微旨大论》云：天枢之上，夭气主之，天枢之下，地气主之，气交之分，人气从之。
　　故上胜而下俱病者，以地名之；下#1胜而上俱病者，以天名之。
　　彼气既胜，此未能复，抑#2郁不畅，而无所行，进则困於伟嫌，退则穷於怫塞，故上胜至则下与俱病，下胜至则上与俱病。上胜下病，地气郁也，故从地郁以名地病。下胜上病，天气塞也，故从天塞以名天病。夫以天名者，方顺天气为制，逆地气而攻之。以地名者，方从天气为制则可，假如阳明司天，少阴在泉，上胜而下俱病者，是怫於下而生也。天气正胜，天可逆之，故顺天之气，方同清也。少阴等司天，上下胜同法。○新校正云：按《六元正纪大论》云：上胜则天气降而下，下胜则地气逆而上，此之谓也。
　　所谓胜至，报气屈伏而未发也，复至则
　　不以天地异名，皆如复气为法也。胜至未复而病生，以天地异名为式。复气已发，则所生无问上胜下胜，悉皆依复气为病，寒热之主也。
　　帝曰：胜复之动，时有常乎？气有必乎？岐伯曰：时有常位，而气无必也。
　　虽位有常，而发动有无，不铃定之也。
　　帝曰：愿闻其道也。岐伯曰：初气终三气，天气主之，胜之常也；四气尽终气，地气主之，复之常也。有胜则复，无胜则否。
　　帝曰：善。复已而胜何如？岐伯曰：胜至则复，无常数也，衰乃止耳。
　　胜微则复微，故复已而又胜。胜甚则复甚，故复已则少有再胜者也，假有胜者，亦随微甚而复之尔。然胜复之道，虽无常数，至其衰谢，则胜复皆自止也。
　　复已而胜，不复则害，此伤生也。
　　有胜无复，是复气已衰，衰不能复，是天真之气已伤败甚，而生意尽。
　　帝曰：复而反病何也？岐伯曰：居非其位，不相得也。大复其胜，则主胜之，故反病也。
　　拾己官观，适於他邦，己力已衰，主不相得，怨随其后，唯便是求，故力极而复，主反袭之，反自病者也。
　　所谓火燥热也。
　　少阳，火也。阳明，燥也。少阴，热也。少阴少阳在泉，为火居水位。阳明司天，为金居火位。金复其胜，则火主胜之。火复其胜，则水主胜之。余气胜复，则无主胜之病气也。故又日所谓火燥热也。
　　帝曰：治之奈何？岐伯曰：夫气之胜也，微者随之，甚者制之；气之复也，和者平之，暴者夺之。皆随胜气，安其屈伏，无问其数，以平为期，此其道也。
　　随，谓随之。安，谓顺胜气以和之也。制，谓制止。平，谓平调。夺，谓夺其胜气也。治此者，不以数之多少，但以气平和为准度尔。
　　帝曰：善。客主之胜复奈何？
　　客，谓天之六气。主，谓五行之位也。气有宜否，故各有胜复之者。
　　岐伯曰：客主之气，胜而无复也。
　　客主自有多少，以其为胜与常胜殊。
　　帝曰：其逆从何如？岐伯曰：主胜逆，客胜从，天之道也。
　　客承天命，部统其方，主为之下，固宜祗奉天命。不顺而胜，则天命不行，故为逆也。客胜於主，承天而行，理之道，故为顺也。
　　帝曰：其生病何如？岐伯曰：厥阴司天，客胜则耳呜掉眩，甚则咳；主胜则胸胁痛，舌难以言。
　　五巳、五亥岁也。
　　少阴司天，客胜则欤嚏颈项强，肩背瞥热，头痛少气，发热，耳聋，目瞑，甚则驸肿血溢，疮疡咳喘；主胜则心热烦躁，甚则胁痛支满。
　　五子、五午岁也。
　　太阴司天，客胜则首面驸肿，呼吸气喘；主胜则胸腹满，食已而瞥。
　　五丑、五未岁也。
　　少阳司天，客胜则丹脍外发，及为丹嫖疮疡，呕逆喉痹，头痛隘肿，耳聋血缢，内为痣症；主胜则胸满，咳仰息，甚而有血，手热。
　　五寅、五申岁也。
　　阳明司天，清复内余，则咳钮嗑塞，心鬲中热，咳不止，而白血出者死。
　　复，谓复旧居也。白血，谓咳出浅红色血，似肉似肺者。五卯、五酉岁也。○新校正云：详此不言客胜主胜者，以金居火位，无客胜之理，故不言也。
　　太阳司天，客胜则胸中不利，出清涕，感寒则咳；主胜则喉嗑中呜。
　　五辰、五戌岁也。
　　厥阴在泉，客胜则大关节不利，内为痉强拘痣，外为不便；主胜则筋骨县并，腰腹时痛。
　　五寅、五申岁也。大关节，腰膝也。
　　少阴在泉，客胜则腰痛，尸股膝脏踹腑足病，瞥热以酸，驸肿不能久立，没便变；主胜则厥气上行，心痛发热，鬲中，众痹皆作，发於肚胁，魄汗不藏，四逆而起。
　　五卯、五酉岁也。
　　太阴在泉，客胜则足痿下重，便搜不时，湿客下焦，发为濡写，及为肿，隐曲之疾；主胜则寒气逆满，食饮不下，甚则为疝。
　　五辰、五戌岁也。隐曲之疾，谓隐蔽委曲之处病也。
　　少阳在泉，客胜则腰腹痛而反恶寒，甚则下白溺白；主胜则热反上行而客於心，心痛发热，格中而呕。少阴同候。
　　五巳、五亥岁也。
　　阳明在泉，客胜则清气动下，少腹坚满而数便写；主胜则腰重腹痛，少腹生寒，下为鸶塘，则寒厥於肠，上冲胸中，甚则喘，不能久立。
　　五子、五午岁也，惊，鸭也。言如鸭之后也。
　　太阳在泉，寒复内余，则腰尸痛，屈伸不利，股经足膝中痛。
　　五丑、五未岁也。○新校正云：详此不言客主胜者，盖太阳以水居水位，故不言也。
　　帝曰：善。治之奈何？岐伯曰：高者抑之，下者举之，有余者折之，不足者补之，佐以所利，和以所宜，必安其主客，适其寒温，同者逆之，异者从之。
　　高者抑之，制其胜也。下者举之，济其弱也。有余者折之，屈其锐也。不足者补之，全其气也。虽制胜扶弱，而客主须安，一气失所，则矛循更作，榛棘互兴，各伺其便，不相得者，内淫外并，而危败之由作矣。同，谓寒热温清，气相比和者。异，谓水火金木土，不比和者。气相得者，则逆所胜之气以治之。不相得者，则顺所不胜气以治之。治火胜负，欲益者以其味，欲写者亦以其味，胜与不胜，皆折其气也。何者？以其性躁动也。治热亦然。
　　帝曰：治寒以热，治热以寒，气相得者逆之，不相得者从之，余已知之矣。其於正味，何如？岐伯曰：木位之主，其写以酸，其补以辛；
　　木位春分前六十一日，初之气也。
