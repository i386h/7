<!-- { "loadSidebar": true } -->
　　苦味营血已，自血流化，生养脾也。
　　其在天为热，
　　亦神化气也。暄暑郁蒸，热之化也。炎赫沸腾，热之用也。岁属少阴少阳在上，则热化於天；在下，则热行於地也。
　　在地为火，
　　光显炳明，火之体也。翻燎焦然，火之用也。
　　在体为脉，
　　流行血气，豚之体也。壅泄虚实，豚之用也。络脉同。
　　在气为息，
　　息，长也。在藏为心。心形如未敷莲花天真之气，中有九空，以引导天真之气，神之宇也。为君主之官，神明出焉。乘癸岁，则心与经络受邪而为病，小肠府亦然。
　　其性为暑，
　　暑，热也。心之气性也。
　　其德为显，
　　明显见象，新校正云：按《气交变大论》云其德彰显。
　　其用为躁，
　　火性躁动，不专定也。
　　其色为赤，
　　生化之物，乘火化者，悉表备赭丹之色，今南方之地，草木之上，皆兼赤色。乘癸岁，则赤色之物，兼黑及白也。
　　其化为茂，
　　茂，蕃盛也。新校正云：按《气交变大论》云其化蕃茂。
　　其虫羽，
　　参差长短，象火之形。
　　其政为明，
　　明曜彰见无所蔽匿，火之政也。○新校正云：按《气交变大论》云其正明曜。又按火之政明，水之气明，水火异而明同者，火之明明於外，水之明明於内，明虽同而实异也。
　　其令郁蒸，
　　郁，盛也。蒸，热也。言盛热气如蒸也。○新校正云：详注谓郁为盛，其义未安。按王冰注《五常政大论》云：郁，谓郁燠不舒畅也。当如此解也。
　　其变炎烁，
　　热甚炎赫，烁石流金，火之极变也。○新校正云：按《气交变大论》云其变销烁。
　　其青墦炳，
　　翻娇山川，旋及屋宇，火之灾也。○新校正云：按《气交变大论》云其灾翻辫。
　　其味为苦，
　　物之化之变而有苦味者，皆火气之所合散也。今南方之野，生物多苦。
　　其志为喜。
　　喜，悦乐也，悦以和志。
　　喜伤心，
　　言其过也。喜发於心而反伤心，亦由风之折木也。过则气竭，故见伤也。
　　恐胜喜；
　　恐至则喜乐皆泯，胜喜之理，目击道存。恐则水之气也。
　　热伤气，
　　天热则气伏不见，人热则气促喘急。热之伤气，理亦可征。此皆谓大热也，小热之气，犹生诸气也。《阴阳应象大论》曰：壮火散气，少火生气。此其义也。
　　寒胜热；
　　寒胜则热退，阴盛则阳衰，制热以寒，是求胜也。
　　苦伤气，
　　大几如此尔。苦之伤气，以其燥也。若加以热，则伤尤甚也。何以明之？饮酒气促，多则喘急，此其信也。苦寒之物，偏服岁久，益火滋甚，亦伤气也。暂以方治，乃同少火，反生气也。○新校正云：详此论所伤之旨有三，束方日风伤肝，酸伤筋；中央日湿伤肉，甘伤脾；西方日辛伤皮毛，是自伤者也。南方日热伤气，苦伤气；北方日寒伤血，咸伤血，是伤己所胜也。西方日热伤皮毛，是被胜伤己也。几此五方所伤之例有三，若《太素》则俱云自伤焉。
　　咸胜苦。
　　酒得盐而解，物理昭然。火苦之胜，制以水咸。
　　中央生湿，
　　中央，土也，高山土湿，泉出地中，水源山限，云生岩谷，则其象也。夫性内蕴，动而为用，则雨降云腾，中央生湿，不远信矣。故历候记土润海暑於六月，谓是也。(湿，音辱。)
　　湿生土，
　　湿气内蕴，土体乃全，湿则土生，乾则土死，死则庶类凋丧，生则万物滋荣，此湿气之化尔。湿气施化则土宅而云腾雨降，其为变极则骤住#9土崩也。运乘己巳、己卯、己丑、己亥、己酉、己未之岁，则湿化不足。乘甲子、甲戌、甲申、甲午、甲辰、甲寅之岁，则湿化有余也。
　　土生甘，
　　物之味甘者，皆始自土之生化也。
　　甘生脾，
　　甘物入胃，先入於脾，故诸己岁则甘少化，诸甲岁甘多化。
　　脾生肉，
　　甘味入脾，自脾藏布化，长生脂肉。
　　肉生肺。
　　甘气营肉已，自肉流化，乃生养肺藏也。
　　其在天为湿，
　　言神化也。柔润重泽，湿之化也。埃郁云雨，湿之用也。岁属太阴在上，则湿化於天，太阴在下，则湿化於地。
　　在地为土，
　　敦静安镇，聚散复形，群品以生，土之体也。含垢匿秽，静而下民，为变化母，土之德也。○新校正云：详注云静而下民，为土之德。下民之义，恐字误也。
　　在体为肉，
　　覆裹筋骨，气发其问，肉之用也。疏密不时，中外否闭，肉之动也。
　　在气为充，
　　土气施化，则万象盈。
　　在藏为脾。
　　形象马蹄，内包胃院，象土形也。经络之气，交归於中，以营运真灵之气，意之舍也。为仓凛之官，化物出焉。乘己岁，则脾及经络受邪而为病。○新校正云：详肝心肺肾四藏，注各言府同。独此注不言胃府同者，阙文也。
　　其性静兼，
　　兼，谓兼寒热暄冻之气也。《白虎通》曰：脾之为言并也。谓四气并之也。
　　其德为濡，
　　津湿#10润泽，土之德也。○新校正云：按《气交变大论》云其德湿蒸。
　　其用为化，
　　化，谓兼诸四化，并己为五化，所谓风化热化燥化寒化，周万物而为生长化成收藏也。
　　其色为黄，
　　物乘土化，则表见妙黄之色。今中央之地，草木之上，皆兼黄色。乘己岁则黄色之物，兼苍及黑。(辞，音今。)
　　其化为盈，
　　盈，满也。土化所及，则万物盈满。○新校正云：按《气交变大论》云其化丰备。
　　其虫保，
　　保露皮革，无毛介也。
　　其政为谧，　　谧，静也。土性安静。○新校正云：按《气交变大论》云其政安静。详土之政谧，水太过其政谧者，盖水太过，而土下承之，故其政亦谧。其令云雨，湿气布化之所成。
　　其变动注，
　　动，反静也。地之动则土失性，风摇不安，注雨久下也。久则垣岸复为土矣。○新校正云：按《气交变大论》云其变骤注。
　　其青淫溃，
　　淫，久雨也。渍，土崩渍也。○新校正云：按《气交变大论》云其灾霖溃。
　　其味为甘，
　　物之化之变而有甘味者，皆土化之所终始也。今中原之地，故物味多甘淡。
　　其志为思。
　　思以成雾。○新校正云：按《灵枢经》曰：因志而存变谓之思。
　　思伤脾，
　　思劳於智，过则伤脾。
　　怒胜思；
　　怒则不思，忿而忘祸，则胜可知矣。思甚不解，以怒制之，调性之道也。
　　湿伤肉，
　　湿甚为水，水盈则肿，水下去已，形肉已消，伤肉之验，近可知矣。
　　风胜湿；
　　风，木气，故胜土湿，湿甚则制之以风。
　　甘伤脾，
　　过节也。○新校正云：按《阴阳应象大论》云甘伤肉。
　　酸胜甘。
　　甘余则制之以酸，所以救脾气也。
　　西方生燥，
　　阳气已降，阴气复升，气爽风劲，故生燥也。夫岩谷青埃，川原苍翠，姻浮草树，远望氤氲，此金气所生，燥之化也。夜起白朦，轻如微雾，遐迩一色，星月皎如，此万物阴成，亦金气所生，白露之气也。太虚埃昏，气郁黄黑，视不见远，无风自行，从阴之阳，如云如雾，此杀气也。亦金气所生，霜之气也。山谷川泽，独昏如雾，气郁蓬勃，惨然戚然，咫尺不分，此杀气将用，亦金气所生，运之气也。大雨大霖，和气西起，云卷阳曜，太虚廓清，燥生西方，义可征也。若西风大起，木偃云腾，是为燥与湿争，气不胜也，故当复雨。然西风#11雨晴，天之常气，假有东风雨止，叉有西风复雨，因雨而乃自晴，观是之为，则气有往复，动有燥湿，变化之象，不同其用矣。由此则天地之气，以和为胜，暴发奔骤，气所不胜，则多为复也。
　　燥生金，
　　气劲风切，金呜声远，燥生之信，视听可知，此则燥化，能令万物坚定也。燥之施化於物如是，其为变极则天地妻惨，肃杀气行，人悉畏之，草木凋落。运乘乙．丑、乙卯、乙巳、乙未、乙酉、乙亥之岁，则燥化不足，乘庚子、庚寅、庚辰、庚午、庚申、庚戌岁，则燥化有余，岁气不同，生化异也。
　　金生辛，
　　物之有辛味者，皆始自金化之所成。
　　辛生肺，
　　辛物入胃，先入於肺，故诸乙岁则辛少化，诸庚岁则辛多化。
　　肺生皮毛，
　　辛味入肺，自肺藏布化，生养皮毛也。
　　皮毛生肾。
　　辛气自入皮毛，乃流化生气，入肾藏也。
　　其在天为燥，
　　神化也。雾露清劲，燥之化也。肃杀凋零，燥之用也。岁属阳明在上，则燥化於天，阳明在下，则燥行於地。
　　在地为金，
　　从革坚刚，金之体也。锋刃钴利，金之用也。○新校正云：按别本钴作括。
　　在体为皮毛，
　　柔韧包裹，皮毛之体也。渗#12泄津液，皮毛之用也。
　　在气为成，
　　物乘金化则坚成。
　　在藏为肺。
　　肺之形似人肩，二布叶，数小叶，中有二十四空，行列以分布诸藏清浊之气，主藏魄也。为相传之官，治节出焉。乘乙岁，则肺与经络受邪而为病也。大肠府亦然。
　　其性为冻，
　　冻，清也，肺之性也。
　　其德为清，
　　金以清冻为德#13。○新校正云：按《气交变大论》云其德清洁
　　其用为固，
　　固，坚定也。
　　其色为白，
　　物乘金化，则表彰缟素之色，今西方之野，草木之上，色皆兼白，乘乙岁，则白色之物，兼赤及苍也。
　　其化为敛，
　　敛，收也。金化流行，则物体坚敛。○新校正云：按《气交变大论》云其化紧敛。详金之化为敛，而木不及之气亦敛者，盖木不及而金胜之，故敛也。
　　其虫介，
　　介，甲也。外被介甲，金坚之象也。
　　其政为劲，
　　劲，前锐也。○新校正云：按《气交变大．论》云其政劲切。
　　其令雾露，
　　冻气化生。
　　其变肃杀，
　　天地惨妻，人所不喜，则其气也。
　　其青苍落，
　　青乾而凋落。
　　其味为辛，
　　夫物之化之变而有辛味者，皆金气之所离合也。今西方之野，草木多辛。
　　其志为忧。
　　忧，虑也，思也。○新校正云：详王注以忧为思，有害於义。按本论思为脾之志，忧为肺之志，是忧非思明矣。又《灵枢经》曰：愁忧则闭塞而不行。又云：愁忧而不解，则伤意。若是，则忧者愁也，非思也。
　　忧伤肺，
　　愁忧则气闭塞而不行，肺藏气，故忧伤肺。
　　喜胜忧；
　　神悦则喜，故喜胜忧。
　　热伤皮毛，
　　火有二别，故此再举热伤之形证也。火气薄烁则物焦乾，故热气盛则皮毛伤。
　　寒胜热；
