<!-- { "loadSidebar": true } -->
　　四之气，风湿交争，风化为雨，乃长乃化乃成。民病大热少气，肌肉萎足痿，注下赤白。五之气，阳复化，草乃长，乃化乃成，民乃舒。
　　大火临御，故万物舒荣。
　　终之气，地气正，湿令行，阴凝太虚，埃昏郊野，民乃惨赓，寒风以至，反者孕乃死。故岁宜苦以燥之温之，
　　新校正云：详故岁宜苦以燥之温之九字，当在避虚邪以安其正下，错简在此。
　　必折其郁气，先资其化原#6
　　化原，谓九月迎而取之，以补心火。○新校正云：详水将胜也，先於九月迎取其化原，先写肾之源也。盖以水王十月，故先於九月迎而取之，写水所以补火也。
　　抑其运气，扶其不胜，
　　太角岁脾不胜，太征岁肺不胜，太官岁肾不胜，太商岁肝不胜，太羽岁心不胜，岁之宜也如此。然太阳司天五岁之气，通宜先助心，后扶肾气。
　　无使暴过而生其疾，食岁谷以全其真，避虚邪以安其正。
　　木过则脾病生，火过则肺病生，土过则肾病生，金过则肝病生，水过则心病生，天地之气过亦然也。岁谷，谓黄色、黑色谷也。虚邪，谓从冲后来风也。
　　适气同异，多少制之，同寒湿者燥热化，异寒湿者燥湿化，
　　太官太商太羽，岁同寒湿，宜治以燥热化。太角太征．，岁异寒湿，宜治以燥湿化也。
　　故同者多之#7，异者少之，
　　多，谓燥热。少，谓燥湿。气用少多，随其岁也。
　　用寒远寒，用凉远凉，用温远温，用热远热，食宜同法。有假者反常，反是者病，所谓时也。
　　时，谓春夏秋冬及间气所在，同则远之，即虽其时。若六气临御，假寒热温凉以除疾病者，则勿远之。如太阳司天，寒为病者，假热以疗，则热用不远夏，余气例同。故日有假反常也。食同药法尔。若无假反法，则为病之媒，非方制养生之道。○新校正云：按用寒远寒，及有假者、反常等事，下文备矣。
　　帝曰：善。阳明之政奈何？岐伯曰：卯酉之纪也。
　　阳明　少角　少阴　清热胜复同，同正商。
　　清胜少角，热复清气，故日清热胜复同也。余少运皆同也。同正商者，上见阳明，上商与正商同，言岁木不及也。余竿此。○新校正云：按《五常政大论》云：委和之纪，上商与正商同。
　　丁卯岁会丁酉其运风清热。
　　不及之运，常兼胜复之气言之。风，运气也。清，胜气也。热，复气也。余少运悉同。
　　少角初正　太征　少官　太商　少羽终
　　阳明少征少阴寒雨胜复同，同正商。
　　新校正云：按伏明之纪，上商与正商同。
　　癸卯
　　同岁会。
　　癸酉
　　同岁会。○新校正云：按本论下文云不及而加同岁会。此运少征为不及，下加少阴，故云同岁会。
　　其运热寒雨。
　　少征　太宫　少商　太羽终　太角初
　　阳明　少官　少阴　风凉胜复同。
　　己卯　己酉　其运雨风凉。
　　少宫　太商　少羽终　少角初　太征
　　阳明　少商　少阴　寒热胜复同，同正商。
　　新校正云：按《五常政大论》云：从革之纪，上商与正商同。
　　乙卯天符
　　乙酉岁会　太一天符。
　　新校正云：按《天元纪大论》云：三合为治。又《六微旨大论》云：天符岁会，日太一天符。王冰云：是谓三合，一者天会，二者岁会，三者运会。或云此岁三合，日太一天符，不当更日岁会者，甚不然也。乙酉本为岁会，又为太一天符，岁会之名不可去也。或云，己丑、己未、戊午何以不连言岁会，而单言太一天符，日举一隅不以三隅反，举一则三者可知，去之则是太一天符，不为岁会也。故日不可去也。
　　其运冻热寒。
　　少商　太羽终　太角初　少征　太宫
　　阳明　少羽　少阴　雨风胜复同，同少宫。辛卯#8
　　新校正云：按《五常政大论》云：五运不及，除同正角、正商、正官外，癸丑、癸未，当云少征与少羽同。己卯、己酉，少官与少角同。乙丑、乙未，少商与少征同。辛卯、辛酉、辛巳、辛亥，少羽与少官同。合有十年。今此论独於此言少官同者，盖以癸丑、癸未、丑未为土，故不更同少羽，己卯、己酉为金，故不更同少角，辛巳、辛亥为木，故不更同少官，乙丑、乙未，下见太阳为水，故不更同少征。又除此八年外，只有辛卯、辛酉二年为少羽同少官也。
　　辛酉　辛卯　其运寒雨风。
　　少羽终　少角初　太征　少宫　太商
　　凡此阳明司天之政，气化运行后天，
　　六步之气，生长化成，庶务动静，皆后天时而应，余少岁同。
　　天气急，地气明，阳专其令，炎暑大行，物燥以坚，淳风乃治，风燥横运，流於气交，多阳少阴，云趋雨府，湿化乃敷。
　　雨府，太阴之所在也。
　　燥极而泽，
　　燥气欲终，则化为雨泽，是谓三气之分也。
　　其谷白丹，
　　天地正气所化生也。
　　间谷命太者，
　　命太者，谓前文太角商等气之化者，闲气化生，故云间谷也。○新校正云：按《玄珠》云：岁谷与间谷者？此即在泉为岁谷，及在泉之左右间者皆为岁谷。其司天及运问而化者，名间谷。又别有一名间谷者，是地化不及，即反所胜而生者，故名间谷。即邪气之化，又名并化之谷也，亦名间谷。与王注颇异。
　　其耗白甲品羽，
　　白色中#9虫，多品羽类，有羽翼者耗散弃盛，虫乌甲兵，岁为灾，以耗竭物类。
　　金火合德，上应太白荧惑。
　　见大而明。
　　其政切，其令暴，蛰虫乃见，流水不冰。民病咳嗑塞，寒热，发暴振栗，癃閟，清先而劲，毛虫乃死，热后而暴，介虫乃殃，其发暴#10，胜复之作，扰而大乱，
　　金先胜，木已承害，故毛虫死，火后胜，金不胜，故介虫复殃。胜而行杀，羽者已亡，复者后来，强者又反#11，非大乱气，其其#12谓也？
　　清热之气，持於气交。初之气，地气迁，阴始凝，气始肃，水乃冰，寒雨化。其病中热胀，面目浮肿，善眠，叹趣，嚏欠呕，小便黄赤，甚则淋。
　　太阴之化。○新校正云：详气肃水冰凝，非太阴之化。
　　二之气，阳乃布，民乃舒，物乃生荣，厉大至，民善暴死。
　　臣位君故尔。
　　三之气，天政布，凉乃行，燥热交合，燥极而泽，民病寒热。
　　寒热疟也。
　　四之气，寒雨降，病暴仆，振栗谵妄，少气隘乾引饮，及为心痛，瘫肿疮疡，疟寒之疾，骨痿血便。
　　骨痿无力。
　　五之气，春令反行，草乃生荣，民气和。终之气，阳气布，候反温，垫虫来见，流水不冰，民乃康平，其病温。
　　君之化也。
　　故食岁谷以安其气，食问谷以去其邪，岁宜以咸以苦以辛，汗之清之散之，安其运气，无使受邪，折其郁气，资其化源。
　　化源，谓六月迎而取之也。○新校正云：按金王七月，故迎#13於六月写金气。
　　以寒热轻重少多其制，同热者多天化，同清者多地化，
　　少角少征岁同热，用方多以天清之化治之。少官少商少羽岁同清，用方多以地热之化治之。火在地，故同清者多地化。金在天，故同热者多天化。
　　用凉远凉、用热远热，用寒远寒，用温远温，食宜同法。有假者反之，此其道也。反之者，乱天地之经，扰阴阳之纪也。
　　帝曰：善。少阳之政奈何？岐伯曰：
　　寅申之纪也。
　　少阳太角
　　新校正云：按《五常政大论》云：上征则其气逆。
　　厥阴壬寅同天符壬申同天符其运#14风鼓，
　　新校正云：详风火合势，故其运风鼓。少阴司天，太角运亦同。
　　其化呜素启拆，
　　新校正云按《五常政大论》云：其德呜靡启拆。
　　其变振拉摧拔。其病掉眩支胁惊骇。
　　太角初正　少征　太官　少商　太羽终
　　少阳太征
　　新校正云：按《五常政大论》云：上征而收气灾#15。
　　厥阴　戊寅天符　戊申天符　其运暑，其化暄嚣郁燠，
　　新校正云：按《五常政大论》作暄暑郁燠。此变暑为嚣者，以临少阳故也。
　　其变炎烈沸腾。其病上热郁，血溢血泄心痛。
　　太征　少宫　太商　少羽终　少角初
　　少阳　太宫　厥阴　甲寅　甲申其运阴雨，其化柔润重泽，其变震惊飘骤。其病体重驸肿痞饮。
　　太宫　少商　太羽终　太角初　少征　少阳　太商　厥阴　庚寅　庚申同正商
　　新校正云：按《五常政大论》：坚成之纪，上征与正商同。
　　其运冻，其化雾露清切，
　　新校正云：按《五常政大论》云：雾露萧扬。又大商三运，两言萧扬，独此言清切。详此下如厥阴，当此萧扬。
　　其变肃杀凋零。其病肩背胸中。
　　太商　少羽终　少角初　太征　少官
　　少阳　太羽　厥阴　丙寅　丙申　其运寒肃，
　　新校正云：详此运不当言寒肃，以注太阳司天太羽运中。
　　其化凝惨凉冽，
　　新校正云：按《五常政大论》云：作凝惨寒零。
　　其变冰雪霜雹。其病寒，浮肿。
　　太羽终　太角初　少征　太宫　少商
　　凡此少阳司天之政，气化运行先天，天气正，
　　新校正云：详少阳司天，太阴司地，正得天地之正。又厥阴少阳司地，各云得其正者，以地主生荣为言也。本或作天气止#16者，少阳火之性#17用动躁，云止#18义不通。
　　地气扰，风乃暴举，木偃沙飞，炎火乃流，阴行阳化，雨乃时应，火木同德，上应荧惑岁星。
　　见明而大。○新校正云：详六气惟少阳厥阴司天司地为上下通和，无相胜克，故言火木同德。余气皆有胜克，故言合德。
　　其谷丹苍，其政严，其令扰。故风热惨#19布，云物沸腾，太阴横流，寒乃时至，冻雨并起。民病寒中，外发疮疡，内为泄满。故圣人遇之，和而不争。往复之作，民病寒热疟泄，聋暝呕吐，上怫肿色变。初之气，地气迁，风胜乃摇，寒乃去，候乃大温，草木早荣。寒来不杀，温病乃起。其病气怫於上，血溢目赤，咳逆头痛，血岗，
　　今详崩字当作崩。
　　胁满，肤胜中疮。
　　少阴之化。
　　二之气，火反郁，
　　太阴分故尔。
　　白埃四起，云趋雨府，风不胜湿，雨乃零，民乃康。其病热郁於上，咳逆呕吐，疮发於中，胸隘不利，头痛身热，昏愤音会脓疮。三之气，天政布，炎暑至，少阳临上，雨乃涯。民病热中，聋瞑血溢，脓疮咳呕，欤钮渴嚏欠，喉痹目赤，善暴死。四之气，冻乃至，炎暑问化，白露降，民气和平，其病满身重。五之气，阳乃去，寒乃来，雨乃降，气门乃闭，
　　新校正云：按王注《生气通天论》：气门，玄府也。所以发泄经豚荣卫之气，故谓之气门。
