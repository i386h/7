<!-- { "loadSidebar": true } -->
　　天所以藏德者，为其欲隐大明，故大明见则小明灭。故大明之德，不可不藏，天若自明，则日月之明隐矣。所谕者何？言人之真气亦不可泄露，当清静法道，以保天真。苟离於道，则虚邪入於空窍。空，音孔。
　　阳气者闭塞，地气者冒明，
　　阳谓天气，亦风热也。地气谓湿，亦云雾也。风热之害人，则九窍闭塞；露#10湿之为病，则掩翳精明，取类者，在天则日月不光，在人则两目藏曜也。《灵枢经》曰：天有日月，人有眼目。《易》曰：丧明於易。岂非失养生之道耶？
　　云雾不精，则上应白露不下，
　　雾者云之类，露者雨之类。夫阳盛则地不上应，阴虚则天不下交，故云雾不化精微之气，上应於天，而为白露不下之答矣。《阴阳应象大论》曰：地气上为云，天气下为雨，雨出地气，云出天气。明二气交合，乃成四雨露。《方盛衰论》曰：至阴虚，天气绝，至阳盛，地气不足。明气．不相召，亦不能交合也。
　　交通不表，万物命故不施，不施则名木多死。
　　夫云雾不化其精微，雨露不沾於原泽，是为天气不降，地气不腾，变化之道既亏，生育之源斯泯，故万物之命，无察而生，然其死者，则名木先应，故云名木多死也。名，谓名果珍木。表，谓表陈其状也。《易系辞》曰：天地捆缢，万物化醇。然不表交通，则为否也。《易》曰：天地不交，否。否，部鄙切。
　　恶气不发，风雨不节，白露不下，则搜槁不荣。
　　恶，谓害气也。发，谓发散#11也。节，谓节度也。搜，谓蕴积也。槁，谓枯槁也。言害气伏藏而不散发，风雨无度，折伤复多，槁物蕴积，春不荣也。岂惟其物独遇是而有之哉。人离於道，亦有之矣。
　　贼风数至，暴雨数起，天地四时不相保，与道相失，则未央绝灭。
　　不顺四时之和，数犯八风之害，与道相失，则天真之气，未期久远而致灭亡。央，久也，远也。
　　唯圣人从之，故身无奇病，万物不失，生气不竭。
　　道非#12远於人，人心远於道，惟圣人心合於道，故寿命无穷。从，犹顺也，谓顺四时之令也。然四时之令，不可逆之，逆之则五脏内伤而他疾起。
　　逆春气，则少阳不生，肝气内变。
　　生，谓动出也。阳气不出，内郁於肝，则肝气混揉，变而伤矣。
　　逆夏气，则太阳不长，心气内洞。
　　长，谓外茂也。洞，谓中空也。阳不外茂，内薄於心，燠热内消，故心中空也。燠，音欲。
　　逆秋气，则太阴不收，肺气焦满。
　　收，谓收敛。焦，谓上焦也。太阴行气主化上焦，故肺气不收，上焦满也。○新校正云：按焦满全元起本作进满，《甲乙》、《太素》作焦满。
　　逆冬气，则少阴不藏，肾气独沉。
　　沉，谓况伏也。少阴之气内通於肾，故少阴不伏，肾气独沉。○新校正云：详独况《太素》作沉独。
　　夫四时阴阳者，万物之根本也，
　　时序运行，阴阳变化，天地合气，生育万物，故万物之根，悉归於此。
　　所以圣人春夏养阳，秋冬养阴，以从其根，
　　阳气根於阴，阴气根於阳，无阴则阳无以生，无阳则阴无以化，全阴则阳气不极，全阳则阴气不穷。春食冻，夏食寒，以养於阳；秋食温，冬食热，以养於阴。滋苗者，爻固其根；伐下者，铃桔其上。故以斯调节，从顺其根。二气常存，盖由根固，百刻晓暮，食亦宜然。
　　故与万物沉浮於生长之门。
　　圣人所以身无奇病，生气不竭者，以顺其根也。
　　逆其根，则伐其本，坏其真矣。
　　是则失四时阴阳之道也。
　　故阴阳四时者，万物之终始也，死生之本也，逆之则灾害生，从之则苛疾不起，是谓得道。
　　谓得养生之道。苛者，重也。
　　道者，圣人行之，愚者佩之。
　　圣人心合於道，故勤而行之。愚者性守於迷，故佩服而已。《老子》曰：道者同於道，德者同於德，失者同於失。同於道者，道亦得之，同於德者，德亦得之，同於失者，失亦得之，愚者未同於道德，则可谓失道者也。
　　从阴阳则生，逆之则死，从之则治，逆之则乱。反顺为逆，是谓内格，
　　格，拒也。谓内性格拒於天道也。
　　是故圣人不治已病治未病，不治已乱治未乱，此之谓也。
　　知之至也。
　　夫病已成而后药之，乱已成而后治之，譬犹渴而穿井，斗而铸兵，不亦晚乎！
　　知不及时也。备御虚邪，事符握虎，噬而后药，虽悔何为。
　　黄帝内经素问补注释文卷之二竟
　　#1能：顾本作『散』，属上读。
　　#2化：原作『合』，据顾本改。
　　#3以：原作『已』，据顾本改。
　　#4和气：此二字原脱，据顾本补。
　　#5肓：顾本作『盲』。
　　#6埋：顾本作『坏』。
　　#7匪：顾本作『匿』，无下『今详匪字当作匿』七字。
　　#8夏：原作『下』，据顾本改。
　　#9静：顾本作『序』。下同。
　　#10露：顾本作『雾』。
　　#11发散：顾本作『散发』。
　　#12非：原作『心』，据顾本改。
　　黄帝内经素问补注释文卷之三
　　唐太仆令启玄子王冰次注宋光禄卿直秘阁林亿等校正宋守尚书屯田郎孙兆重改误
　　生气通天论篇
　　黄帝曰：夫自古通天者，生之本，本於阴阳。天地之问，六合之内，其气九州九窍、五藏、十二节，皆通乎天气。
　　六合，谓四方上下也。九州，谓冀兖青徐杨荆豫梁雍也。外布九州而内应九窍，故云九州九窍也。五藏，谓五神藏也。五神藏者，肝藏魂，心藏神，脾藏意，肺藏魄，肾藏志，而此成形矣。十二节者十二气也，天之十二节气，人之十二经脉而外应之，咸同天纪，故云皆通乎天气也。十二经豚者，谓手三阴三阳足三阴三阳也。○新校正云：详通天者生之本，《六节藏象》注甚详。又按：郑康成云：九窍者，谓阳窍七，阴窍二也。
　　其生五，其气三，数犯此者，则邪气伤人，此寿命之本也。
　　言人生之所运为，则内依五气以立，然其镇塞天地之内，则气应三元以成。三，谓天气、地气、运气也。犯，谓邪气触犯於生气也。邪气数犯，则生气倾危，故宝养天真，以为寿命之本也。庚桑楚曰：圣人之制万物也，以全其天，天全则神全矣。《灵枢经》曰：血气者，人之神，不可不馑养。此之谓也。
　　苍天之气，清静#1则志意治，顺之则阳气固，
　　春为苍天，发生之主也。阳气者，天气也。《阴阳应象大论》曰：清阳为天。则其义也。本天全神全之理，全则形亦全矣。
　　虽有贼邪，弗能害也，此因时之序。
　　以因天四时之气序，故贼邪之气不能害也。
　　故圣人传精神，服天气，而通神明。
　　夫精神可传，惟圣人得道者乃能尔。久服天真之气，则妙用自通於神明也。
　　失之则内闭九窍，外壅肌肉，卫气散解，
　　失，谓逆苍天清冷之理也。然卫气者，合天之阳气也。上篇曰：阳气者闭塞。谓阳气之病人，则窍写闭塞也。《灵枢经》曰：卫气者，所以温分肉而充皮肤，肥胜理而司开阖。故失其度则内闭九窍，外壅肌肉，以卫不营运，故言散解也。分，上声。
　　此谓自伤，气之削也。
　　夫逆苍天之气，违清静之理，使正真之气如削去之者，非天降之，人自为之尔。
　　阳气者，若天与日，失其所，则#2折寿而不彰，
　　此明前阳气之用也。谕人之有阳，若天之有日，天失其所，则日不明，人失其所，则阳不固，日不明则天暗暝昧，阳不固则人寿夭折。
　　故天运当以日光明。
　　言人#3之生，固宜藉其阳气也。
　　是故阳因而上，卫外者也。
　　此所以明阳气运行之部分，辅卫人身之正甩也。
　　因於寒，欲如运枢，起居如惊，神气乃浮。
　　欲如运枢，谓内动也。起居如惊，谓暴卒也。言因天之寒，当深居周密，如枢纽之内动；不当烦扰筋骨，使阳气发泄於皮肤，而伤於寒毒也。若起居暴卒，驰骋荒佚，则神气浮越，无所缓#4宁矣。《豚要精微论》曰：冬日在骨，垫虫周密，君子居室。《四气调神大论》曰：冬三月，此谓闭藏，水冰地坼，无扰乎阳。又曰：使志若伏若匿，若有私意，若己有得，去寒就温，无泄皮肤，使气亟夺。此之谓也。○新校正云：全元起本作连枢。元起云：阳气定如连枢者，动系也。卒，仓没切。佚，音逸。
　　因於暑，汗，烦则喘喝，静则多言，
　　此则不能静慎，伤於寒毒，至夏而变暑病也。烦，谓烦躁，静，谓安静，喝，谓大呵出声也。言病因於暑，则当汗泄。不为发表，邪热内攻，中外俱热，故烦躁、喘、数大呵而出其声也。若不烦躁，内热外冻，瘀热攻中。故多言而不次也。喝，一为呜。躁，则到切。暍，呼葛切。瘀，依倨切。
　　体若墦炭，汗出而散。
　　此重明可汗之理也。然#5体若#6翻炭之炎热者，何以救之，叉以汗出，乃热气施散。墦一为躁，非也。
　　因於湿，首如裹，湿热不攘，大筋经短，小筋弛长，换短为拘，弛长为痿。
　　表热为病，当汗泄之。反湿其首，若湿物裹之，望除其热。热气不释，兼湿内攻，大筋受热则缩而短，小筋得湿则引而长，缩短故拘孪而不伸，引长故痿弱而无力。弛，引也。攘，汝阳切，除也。锲，音软，缩也。痿，於危切，弱也。
　　因於气，为肿，四维相代，阳气乃竭。
　　素常气疾，湿热加之，气湿热争，故为肿也。然邪气渐盛，正气浸微，筋骨血肉互相代负，故云四维相代也。致邪代正，气不宣通，卫无所从，便至衰竭，故言阳气乃竭也。卫者，阳气也。
　　阳气者，烦劳则张，精绝，辟积於夏，使人煎厥。
　　此又诫起居暴卒，烦扰阳和也。然烦扰阳和，劳疲筋骨，动伤神气，耗竭天真，则筋脉胀，精气竭绝，既伤肾气又损膀胱，故当於夏时，使人煎厥。以煎迫而气逆，因畎煎厥为名。厥，谓气逆也。煎厥之状，当如下说。○新校正云：按《脉解》云：所谓少气善怒者，阳气不治，阳气不治，则阳气不得出，肝气当治而未得，故善怒，善怒者，名日煎厥。
　　目盲不可以视，耳闭不可以听，溃溃乎若坏都，汨汨乎不可止。
　　既且伤肾，又竭膀胱，肾经内属於耳中，膀胱豚生於目，故目盲所视，耳闭厥听，大矣哉，斯乃房之息也。既盲目视，又闭耳聪，则志意心神，筋骨肠胃，渍渍乎若坏都#7，汨汨乎烦问而不可止也。汨，古没切。在计切。
　　阳气者，大怒则形气绝，而血莞於上，使人薄厥。
