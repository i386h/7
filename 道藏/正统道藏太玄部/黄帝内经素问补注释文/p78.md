<!-- { "loadSidebar": true } -->
　　其主飘怒振发，
　　木之气用也。
　　其声宫角，
　　官从角。
　　其病留满否塞，
　　土气拥碍故。
　　从木化也。
　　不胜，故从他化。
　　少宫与少角同。
　　土少，故半从木化也。○新校正云：详少官之运，六年内，除己丑、己未，与正官同，己巳、己亥，与正角同外，有己卯、己酉二年，少官与少角同，故不云判角也。
　　上官与正宫同。
　　上见太阴，则与平土运，生化同也。己丑、己未，其岁见也。
　　上角与正角同。
　　上见厥阴，则悉是敷和之纪也。己亥、己巳其岁见也。
　　其病飧泄，
　　风之胜也。
　　邪伤脾也。
　　纵诸气金病，即自伤脾。○新校正云：详此不言上商者，土与#11金无相克伐，故经不纪之也。又注云：纵诸气金病，即自伤脾也。金字疑误。
　　振拉飘扬则苍乾散落，
　　振拉飘扬，木无德也。苍乾散落，金之复也。
　　其青四维。
　　东南、西南、西北、东北，土之位也。○新校正云：按《六元正纪大论》云：灾五官。
　　其主败折虎狼，
　　虎狼猴豺豹鹿马獐麂，诸四足之兽，害於乐盛及生命也。(麂，音几。)
　　清气乃用，生政乃辱。
　　金气行，则木气屈。
　　从革之纪，是谓折收。
　　火折金收之气也，谓乙丑、乙亥、乙酉、乙未、乙巳、乙卯之岁也。
　　收气乃后，生气乃扬，
　　后，不及时也。收气不能以时而行，则生气自应布扬而用之也。
　　长化合德，火政乃宣，庶类以蕃，
　　火土之气，同生化也。宣，行也。
　　其气扬，
　　顺火也。
　　其用躁切，
　　少虽后用，用则切急，随火躁也。
　　其动铿禁瞥厥，
　　铿，咳声也。禁，谓二阴禁止也。瞽，问也。厥，谓气上逆也。(瞥，立曰冒。)
　　其发咳喘，
　　咳，金之有声。喘，肺藏气也。
　　其藏#12肺，
　　主藏病。
　　其果李杏，
　　李，木。杏，火果也。
　　其实壳络，
　　外有壳，内有支络之实也。
　　其谷麻麦，
　　麻，木。麦，火谷也。麦色赤也。
　　其味苦辛，
　　苦味胜辛，辛兼苦也。
　　其色白丹，
　　赤加白也。
　　其畜鹦羊，
　　金从火土之兼化也。○新校正云：详火畜马、土畜牛，今言羊，故王注云从火土之兼化为羊也。或者当去注中之土字，甚非。
　　其虫介羽，
　　介从羽。
　　其主明曜炎烁，
　　火之胜也。
　　其声商征，
　　商从征。
　　其病嚏咳欤钮，
　　金之病也。
　　从火化也。
　　火气来胜，故屈己以从之。
　　少商与少征同。
　　金少，故半同火化也。○新校正云：详少商运六年内，除乙卯、乙酉同正商，乙巳、乙亥同正角外，乙丑、乙未二年为少商同少征，故不云判征也。
　　上商与正商同。
　　上见阳明，则与平金运生化同，乙卯、乙酉其岁上见也。
　　上角与正角同。
　　上见厥阴，则与平木运生化同，乙巳、乙亥其岁上见也。○新校正云：详金土无相胜克，故经不言上官与正官同也。
　　邪伤肺也。
　　有邪之胜则归肺。
　　炎光赫烈则冰雪霜雹，
　　炎光赫烈，火无德也。冰雪霜雹，水之复也。水复之作，雹形如半珠。○新校正云：详注云雹形如半珠，半字疑误。
　　告於九#13。
　　九，西方也。○新校正云：按《六元正纪大论》云：灾九官。
　　其主鳞伏气鼠，
　　突戾潜伏，岁主纵之，以伤赤实及羽类也。
　　岁气早至，乃生大寒。
　　水之化也。
　　涸流之纪，是谓反阳，
　　阴气不及，反为阳气代之，谓辛未、辛巳、辛卯、辛酉、辛亥、辛丑之岁也。
　　藏令不举，化气乃昌，
　　少水而土盛。
　　长气宣布，垫虫不藏，
　　太阳在泉，经文背也。厥阴、阳明司天，乃如经谓也。
　　土润水泉减，草木条茂，荣秀满盛，
　　长化之气，丰而厚也。
　　其气滞，
　　从土也。
　　其用渗泄，
　　不能流也。
　　其动坚止，
　　谓便写也。水少不濡，则乾而坚止。岁气不能固，则注下而奔速。
　　其发燥槁，
　　阴少而阳盛故尔。
　　其藏肾，
　　主藏病也。
　　其果枣杏，
　　枣，土。杏，火果也。
　　其实濡肉，
　　濡，水。肉，土化也。
　　其谷黍稷，
　　黍，火。稷，土谷也。○新校正云：按本论上文，麦为火之谷，今言黍者，疑麦字误为黍也。虽《金匮真言论》作黍，然本论作麦，当从本篇之文也。
　　其味甘咸，
　　甘入於咸，味甘美也。
　　其色钤玄，
　　黄加黑也。
　　其畜乱牛，
　　水从土畜。
　　其虫鳞保，
　　鳞从保。
　　其主埃郁昏翳，
　　土之胜也。
　　其声羽宫，
　　羽从官。
　　其病痿厥坚下，
　　水土参并，故如是。
　　从土化也。
　　不胜於土，故从他化。
　　少羽与少官同。
　　水土各半化也。○新校正云：详少羽之运六年内，除辛丑、辛未与正官同外，辛卯、辛酉、辛巳、辛亥四岁为同少官，故不言判官也。
　　上宫与正宫同。
　　上见太阴，则与平土运生化同。辛丑、辛未岁上见之。○新校正云：详此不言上角上商者，盖水於金木无相克伐故也。
　　其病瘾阀，
　　疮，小便不通。闽，大便乾涩不利也。
　　邪伤肾也，
　　邪胜则归肾。
　　埃昏骤雨，则振拉摧拔，
　　埃昏骤雨，土之虐也。振拉摧拔，木之复也。
　　告於一。
　　一，北方也。诸谓方者，国郡州县境之方也。○新校正云：按《六元正纪大论》云：灾一官。
　　其主毛显狐貉，变化不藏。
　　毛显，谓毛虫、麋麂獐鹿纶兔虎狼显见，伤於黄实，兼害保虫之长也。变化，谓为魅狐狸当之。不藏，谓害束盛，鼠揣兔狸貉当之，所谓毛显不藏也。端，他端切。
　　故乘危而行，不速而至，暴虐无德，灾反及之，微者复微，甚者复甚，气之常也。
　　通官五行气少，而有胜复之大凡也。乘彼孤危，恃乎强盛，不召而往，专肆威刑，怨祸自招，又谁咎也，假令木弱，金气来乘，暴虐仓卒，是无德也。木被金害，火叉伟之，金受火翻，则灾及也。夫如是者，刑甚则复甚，刑微则复微，气动之常，固其宜也，五行之理，咸迭然乎。○新校正云：按五运不及之详，具《气交变大论》中。
　　发生之纪、是谓启敕，
　　物乘木气以发生，而启敕其容质也。是谓壬申、壬寅、壬子、壬午、壬辰、壬戌之六岁化也。敕，古陈字。
　　土疏泄，苍气达，
　　生气上发，故土体疏泄。木之专政，枚苍气上达。达，通也，出也，行也。
　　阳和布化，阴气乃随，
　　少阳先生，发於万物之表。厥阴次随，营运於万象之中也。
　　生气淳化，万物以荣。
　　岁木有余，金不来胜，生令布化，故物以舒荣。
　　其化生，其气美，
　　木化宣行，则物容端美。
　　其政散，
　　布散生荣，无所不至。
　　其令条舒，
　　条，直也，理也。舒，启也。端直舒启，万物随之，发生之化，无非顺理者也。
　　其动掉眩巅疾，
　　掉，摇动也。眩，旋转也。巅，上首也。疾，病气也。○新校正云：详王不解其动之义，按后敦阜之纪，其动濡积并蓄王注云动谓变动。又坚成之纪，其动暴折疡症王注云动以生病。盖谓气既变动，因动以生病也，则木火土金水之动义皆同也。又按王注《豚要精微论》云：巅疾，上巅疾也。又注《奇病论》云：巅，谓上巅，则头首也。此注云：巅，上首也#14。疾，病气也。气字为衍也。
　　其德呜靡启拆#15，
　　风气所生。○新校正云：按《六元正纪大论》云：其化吗紊启拆。
　　其变振拉摧拔。
　　振，谓振怒。拉，谓中折。摧，谓仆落。技，谓出本。○新校正云：按《六元正纪大论》同。
　　其谷麻稻，
　　木化齐金。
　　其畜鸡犬，
　　齐鹅孕也。
　　其果李桃，
　　李齐桃实也。
　　其色青黄白，
　　青加於黄白，自正也。
　　其味酸甘辛，
　　酸入於甘辛，齐化也。
　　其象春，
　　如春之气，布散阳和。
　　其经足厥阴少阳，
　　厥阴，肝豚。少阳，胆豚。
　　其藏肝脾，
　　肝胜脾。
　　其虫毛介，
　　木余，故毛齐介育。
　　其物中坚外坚，
　　中坚有核之物，齐等於皮壳之类也。
　　其病怒，
　　木余故。
　　太角与上商同。
　　太过之木气与金化齐等。○新校正云：按太过五运，独太角言与上商同，余四运并不言者，疑此文为衍。
　　上征则其气逆，其病吐利。
　　上见少阴、少阳，则其气逆行。壬子、壬午岁上见少阴。壬寅、壬申岁上见少阳。木余遇火，故气不顺。○新校正云：按《五运行大论》云：气相得而病者，以下临上，不当位也。不云上羽者，水临木为相得故也。
　　不务其德则收气复，秋气劲切，甚则肃杀，清气大至，草木凋零，邪乃伤肝。
　　恃已太过，凌犯於土，土气屯极，金为复伟。金行杀令，故邪伤肝木也。
　　赫曦之纪，是谓蕃茂。
　　物过太阳，则蕃而茂，是谓戊辰、戊寅、戊子、戊戌、戊申、戊午之岁也。○新校正云：按或云注中太阳当作太微。详木土金水之太过注，俱不言角官商羽等运，而水太过注云阴气大行，此火太过，是物遇太阳也，安得谓之太征乎。
　　阴气内化，阳气外荣，
　　阴阳之气，得其序也。
　　炎暑施化，物得以昌，
　　长气多故尔。
　　其化长，其气高，
　　长化行，则物容大。高气达，则物色明o
　　其政动，
　　革易其象不常也。
　　其令呜显，
　　火之用而有声，火之翻而有焰，象无所隐，则其信也。显，露也。
　　其动炎灼妄扰，
　　妄，谬也。扰，挠也。
　　其德暄暑郁蒸，
　　热化所生，长於物也。○新校正云：按《六元正纪大论》云：其化暄嚣郁燠。又作暄曜。
　　其变炎烈沸腾，
　　胜复之有，极於是也。
　　其谷麦豆，
　　火齐水化也。
　　其畜羊负，
　　齐，孕育也。○新校正云：按本论上文马为火之畜。今言羊者，疑马字误为羊。《金匮真言论》及《藏气法时论》俱作羊。然本论作马，当从本论之文也。
　　其果杏栗，
　　等实也。
　　其色赤白玄，
　　赤色加白黑，自正也。
　　其味苦辛咸，
　　辛物兼苦与咸，化齐成也。
　　其象夏，
　　如夏气之热也。
　　其经手少阴太阳，
　　少阴，心脉。太阳，小肠脉。
