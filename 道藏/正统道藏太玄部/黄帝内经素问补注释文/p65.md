<!-- { "loadSidebar": true } -->
　　其动为吞。
　　《诊要经终论》曰：中脾五日死。《刺禁论》曰：中肾六日死，其动为吞。然此三论，皆岐伯之言，而死日动变不同，传之误也。
　　刺伤人五藏皴必死，其动则依其藏之所变候知其死也。
　　变，谓气动变也。中心下至此，并为逆从，重文也。
　　标本病传论篇
　　新校正云：按全元起本，在《皮部论篇》前。
　　黄帝问曰：病有标本，刺有逆从奈何？岐伯对曰：凡刺之方，必别阴阳，前复相应，逆从得施，标本相移，故日有其在摔而求之於标，有其在本而求之於本，有其在本而求之於标，有其在标而一求乞计本。故治有取标而得者，有取本而得者，有逆取而得者，有从取而得者
　　得病之情，知治大体，则逆从皆可，施铃中焉。
　　故知逆与从，正行无问，知标本者，万举万当
　　道不撰惑，识断深明，则无问於人，正行皆当。
　　不知标本，是谓妄行。
　　识犹褊浅，道朱高深，举且见违，故行多妄。
　　夫阴阳逆从标本之为道也，小而大，言一而知百病之害，
　　着之至也。言别阴阳，知逆顺，法明着，见精微，观其所举则小，寻其所利则大，以斯明着，故言一而知百病之害
　　少而多，浅而博，可以言一而知百也。
　　言少可以贯多，举浅可以料大者，何法之明，故非圣人之道，孰能至於是耶？故学之者，犹可以言一而知百病也。博，大也。
　　以浅而知深，察近而知远，言标与本，易而勿及。
　　虽事极深玄，人非咫尺，略以浅近，而悉贯之。然标本之道，虽易可为言，而世人识见无能及者。
　　治反为逆，治得为从。先病而后逆者治其本，先逆而后病者治其本，先寒而后生病者治其本，先病而后生寒者治其本，先热而后生病者治其本，先热而后生中满者治其标，先病而后泄者治其本，先泄而后生他病者治其本，必且调之，乃治其他病，先病而后生中满者治其标，先中满而后烦心者治其本。人有客气有同气。
　　新校正云：按全元起本同作固。
　　小大不利治其标，小大利治其本。
　　本先病，标后病，铃馑察之。
　　病发而有余，本而标之，先治其本，后治其标。病发而不足，标而本之，先治其标，后治其本。
　　本而标之，谓有先病复有后病也。以其有余，故先治其本，后治其标也。标而本之，谓先发轻微缓者，后发重大急者。以其不足，故先治其标，后治其本也。
　　谨察问甚，以意调之，
　　问，谓多也。甚，谓少也。多，谓多形证而轻易。少，谓少形证而重难#21也。以意调之，调审量标本不足有余，非谓拾法而以意妄为调之也。
　　问者并行，甚者独行。先小大不利而后生病者治其本。
　　并，谓他脉共受邪气而合病也。独，为一经受病而无异气相参也。并甚则相传，传急则亦死。
　　夫病传者，心病先心痛，
　　藏真通於心，故心先痛。
　　一日而咳，
　　心火胜金，传於肺也。肺在变动为咳故尔。
　　三日胁支痛，
　　肺金胜木，传於肝也。以其豚循胁肋故如是。
　　五日闭塞不通，身痛体重，
　　肝木胜土，传於脾也。脾性安镇，木气乘之，故闭塞不通，身痛体重。
　　三日不已死。
　　以胜相伐，唯弱是从，五藏四伤，岂其能久，故为即死。
　　冬夜半，夏日中。
　　谓正子午之时也。或言冬夏有异，非也。昼夜之半，事甚昭然。○新校正云：按《灵枢经》：大气入藏，病先发於心，一日而之肺，三日而之肝，五日而之脾，三日不已，死。冬夜半，夏日中。《甲乙经》曰：病先发於心，心痛，一日之肺而咳，三日之肝，肋支痛，五日之脾，闭塞不通，身病体重，三日不已死，冬夜半，夏日中。详《素问》言其病，《灵枢》言其藏，《甲乙经》及并《素问》、《灵枢》二经之文，而病与藏兼举之。
　　肺病喘咳，
　　藏真高於肺而主息，故喘咳。
　　三日而胁支满痛，
　　肺传於肝。
　　一日身重体痛，
　　肝传於脾。
　　五日而胀，
　　自传於府。
　　十日不已死。冬日入，夏日出。
　　孟冬之中，日入於申之八刻二分。仲冬之中，日入於申之七刻三分。季冬之中，日入於申，与孟月等。孟夏之中，日出於寅之八刻一分。仲夏之中，日出於寅之七刻三分。季夏之中，日出於寅，与孟月等也。
　　肝病头目眩，胁支满，
　　藏真散於肝，脉内连目胁，故如是。
　　三日体重身痛，
　　肝传於肺。
　　五日而胀，
　　自传於府。
　　三日腰脊少腹痛，经酸，
　　谓胃传於肾。以其脉起於足，循端内出胭内康，上股内后康，贯脊属肾络膀胱，故如是也。腰为肾之府，故腰痛。
　　三日不已死。冬日入，
　　新校正云：按《甲乙经》作日中。
　　夏早食。
　　日入早晏，如冬法也。早食谓早於食时，则卯正之时也。
　　脾病身痛体重，
　　藏真濡於脾，而主肌肉故尔。
　　一日而胀，
　　自传於府。
　　二日少腹腰脊痛，经酸，
　　胃传於肾。
　　三日背肥筋痛，小便闭，
　　自传於府及之胎也。(胎，音吕。)
　　十日不已死。冬人定，夏晏食。
　　人定，谓申后二十五刻。晏食，谓寅后二十五刻。
　　肾病少腹腰脊痛，腑酸，
　　藏真下於肾，故如是。
　　三日背胎筋痛，小便闭，
　　自传於府。○新校正云：按《灵枢经》云之胎膀胱，是自传於府，及之胎也。
　　三日腹胀，
　　膀胱传於#22小肠。○新校正云：按《甲乙经》云#23：三日上之心，心胀。
　　三日两胁支痛，
　　府传於藏。○新校正云：按《灵枢经》云：三日之小肠，三日上之心。今云两胁支痛，是小肠府传心藏而发痛也。
　　三日不已死。冬大晨，夏晏哺。
　　大晨，谓寅后九刻大明之时也。晏哺，谓申后九刻向昏之时也。
　　胃病胀满，
　　以其脉循腹，故如是。
　　五日少腹腰脊痛，腑酸，
　　胃传於肾。
　　三日背肥筋痛，小便闭，
　　自传於府及之胎也。
　　五日身体重，
　　膀胱水府传於脾也。○新校正云：按《灵枢经》及《甲乙经》各云五日上之心，是膀胱传心，为相胜而身体重，今王氏言传脾者误也。
　　六日不已死。冬夜半后，夏日跌。
　　夜半后，谓子后八刻丑正时也。日映，谓午后八刻未正时也。映，徒结切。
　　膀胱病小便闭，
　　以其为津液之府，故尔。
　　五日少腹胀，腰脊痛，腑酸，
　　自归於藏。
　　一日腹胀，
　　肾复传於小肠。
　　一日身体痛，
　　小肠传於脾。○新校正云：按《灵枢经》（公．．一日上之心。是府传於藏也。《甲乙经》作之脾，与王注同。
　　二日不已死。冬鸡呜，夏下哺。
　　鸡呜，谓早鸡呜，丑正之分也。下哺，谓日下於哺时，申之后五刻也。
　　诸病以次是#24相传，如是者，皆有死期，不可刺
　　五藏相移皆如此，有缓传者，有急传者，缓者或一岁二岁三岁而死，其次或三月若六月而死，急者一日二日三日四日或五六日而死，则此类也。寻此病传之法，皆五行之气，考其日数，理不相应。夫以五行为纪，以不胜之数传於所胜者，谓火传於金，当云一日，金传於木当云二日，木传於。土当云四日，土传於水当云三日，水传於火当云五日也。若以己胜之数传於不胜者，则木三日传於土，土五日传於水，水一日传於火，火二日传於金，金四日传於木，经之传日，似法三阴三阳之气。《玉机真藏论》曰：五藏相通，移阶有次。不治，三月若六月，若三日若六日，传而当死。此与同也。虽尔，犹当临病详视日数，方悉是非。
　　间一藏止，
　　新校正云：按《甲乙经》无止字。
　　及至三四藏者，乃可刺也。
　　问一藏止者，谓隔过前一藏而不更传也。则谓木传土，土传水，水传火，火传金，金传木而止，皆问隔一藏也。及至三四藏者，皆谓至前第三第四藏也。诸至三藏者，皆是其己不胜之气也。至四藏者，皆至己所生之父母也。不胜则不能为害，於彼所生则父子无克伐之期，气顺以行，故刺之可矣。
　　黄帝内经素问补注释文卷之三十七竟
　　#1愈：顾本作『尽』。
　　#2足：原作『从』，据顾本改。
　　#3入：顾本『入』下有『同身寸之』四字。下同。
　　#4灸可三壮：顾本作『若灸者可灸三壮』。下同。
　　#5合：原脱，据顾本补。
　　#6属：原脱，据顾本补。
　　#7解：顾本『解』下有『邪』字。
　　#8刺：疑『刺』上脱『缪』字。
　　#9经：据王注『经』下疑脱『循』字。
　　#10舌：原作『肩』，据顾本改。
　　#11三：顾本作『二』。
　　#12注：顾本作『主』。下同。
　　#13二：顾本作『二十』。
　　#14刺：原脱，据顾本补。
　　#15流：原作『经』，据顾本改。
　　#16重：顾本作『黑』。
　　#17七：顾本作『三』。
　　#18孤：原作『狐』，据顾本改。下同。
　　#19痹：原脱，据顾本补。
　　#20死：原脱，据顾本补。
　　#21难：原作『中』，据顾本改。
　　#22於：原脱，据顾本补。
　　#23一万：原脱，据顾本补。
　　#24是：『是』字疑衍。
　　黄帝内经素问补注释文卷之三十八
　　唐太仆令启玄子王冰次注宋光禄卿直秘阁林亿等校正宋守尚书屯田郎孙兆重改误
　　天元纪大论篇
　　黄帝问曰：天有五行御五位，以生寒暑燥湿风，人有五藏化五气，以生喜怒思忧恐。
　　御，谓临御。化，谓生化也。天真之气无所不周，气象虽殊，参应一也。○新校正云：按《阴阳应象大论》云喜怒悲忧恐，二论不同者，思者脾也，四藏皆受成焉，悲者胜怒也，二论所以互相成也。
　　论言五运相袭而皆治之，终期之日，周而复始，余已知之矣，愿闻其与三阴三阳之候奈何合之？
　　论，谓《六节藏象论》也。运，谓五行应天之五运，各周三百六十五日而为纪者也。故日终期之日，周而复始也。以六合五，数未参同，故问之也。
　　鬼臾区稽首再拜对曰：昭乎哉问也。夫五运阴阳者，天地之道也，万物之纲纪，变化之父母，生杀之本始，神明之府也，可不通乎！
