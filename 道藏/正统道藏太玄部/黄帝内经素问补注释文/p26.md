<!-- { "loadSidebar": true } -->
　　太阳藏独至，厥喘虚气逆，是阴不足阳有余也，
　　阴，谓肾。阳，谓膀胱也。故下文曰：
　　表裹当俱写，取之下俞。
　　阳独至，谓阳气盛至也。阳独至为阳有余，阴不足则阳邪入，故表裹俱写，取足六俞也。下俞，足俞也。新校正云：详六当为穴字之误也。按府有六俞，藏止五俞，今藏府俱写，不当言六俞，六俞则不能兼藏言，穴俞则藏府兼举。
　　阳明藏独至，是阳气重并也，当写阳补阴，取之下俞。
　　阳气重并，故写阳补阴。
　　少阳藏独至，是厥气也，娇前卒大，取之下俞。
　　踏，谓阳踏脉，在足外踝下。足少阳脉，行抵绝骨之端，下出外踝之前，循足附。然跚前卒大，则少阳之气#5盛也，故取足俞少阳也。
　　少阳独至者，一阳之过也。
　　一阳，少阳也。过，谓大过也。以其大过，故踏前卒大焉。
　　太阴藏搏者，用心省真，
　　见太阴之脉伏鼓，则当用心省察之，若是真藏之脉，不当治也。
　　五脉气少，胃气不平，三阴也，
　　三阴，太阴脾之脉也。五藏脉少，胃气不调，是亦太阴之过也。
　　宜治其下俞，补阳写阴。
　　以阴气大过故。
　　一阳独啸，少阳厥也，
　　啸，谓耳中呜，如啸声也。胆及三焦脉皆入耳，故气逆上则耳中呜。○新校正云：详此上明三阳，此言三阴，今此再言少阳，而不及少阴者，疑此一阳乃二阴之误也。又按全元起本此为少阴厥，显知此即二阴也。
　　阳并於上，四脉争张，气归於肾，
　　心脾肝肺，四脉争张，阳并於上者，是肾气不足，故气归於肾也。
　　宜治其经络，写阳补阴。
　　阴气足，则阳气不复并於上矣。
　　一阴至，厥阴之治也，真虚痛心，厥气留薄，发为白汗，调食和药，治在下俞。
　　一或作二，误也。厥阴，一阴也。上言二阴至则当少阴治，下言厥阴治则当一阴至也。然三坟之经，俗久沦坠，人少披习，字多传写误。瘠，乌玄切，骨节疼也。
　　帝曰：太阳藏何象？岐伯曰：象三阳而浮也。帝曰：少阳藏何象？岐伯曰：象一阳也，一阳藏者，滑而不实也。帝曰：阳明藏何象？岐伯曰：象大浮也。
　　新校正云：按《太素》及全元起本云：象心之大浮也。
　　太阴藏搏#6，言伏鼓也。二阴传至，肾沉不浮也。
　　明前独至之脉状也。○新校正云：详前脱二阴，此无一阴，阙文可知。
　　藏气法时论篇
　　黄帝问曰：合人形以法四时五行而治，何如而从？何如而逆？得失之意，愿闻其事。岐伯对曰：五行者，金木水火土也，更贵更贱，以知死生，以决成败，而定五藏之气，问甚之时，死生之期也。帝曰：愿卒闻之。岐伯曰：肝主春，
　　以应木也。
　　足厥阴少阳主治，
　　厥阴，肝脉。少阳，胆脉。肝与胆合，故治同。
　　其日甲乙，
　　甲乙为木，束方干也。
　　肝苦急，急食甘以缓之。
　　甘性和缓。○新校正云：按全元起本云：肝苦急，是其气有余。
　　心主夏，
　　以应火也。
　　手少阴太阳主治，
　　少阴，心脉。太阳，小肠脉。心与小肠合，故治同。
　　其日丙丁，
　　丙丁为火，南方干也。
　　心苦缓，急食酸以收之。
　　酸性收敛。○新校正云：按全元起本云：心苦缓，是心气虚。脾主长夏，长夏谓六月也。夏为土母，土长於中，以长而治，故云长夏。○新校正云：按全元起云：脾王四季，六月是火王之处，盖以脾主中央，六月是十二月之中，一年之半，故脾王六月也。
　　足太阴阳明主治，　　太阴，脾脉。阳明，胃脉。脾与胃合，故治同。
　　其日戊己，
　　戊己为土，中央干也。
　　脾苦湿，急食苦以燥之。
　　苦性乾燥。
　　肺主秋，
　　以应金也。
　　手太阴阳明主治，
　　太阴，肺脉。阳明，大肠脉。肺与大肠合，故治同。
　　其日庚辛，
　　庚辛为金，西方干也。
　　肺苦气上逆，急食苦以泄之。
　　苦性宣泄，故肺用之。○新校正云：按全元起云：肺气上逆，是其气有余。
　　肾主冬，
　　以应水也。
　　足少阴太阳主治，
　　少阴，肾脉。太阳，膀胱脉。肾与膀胱合，故治同。
　　其日壬癸，
　　壬癸为水，北方干也。
　　肾苦燥，急食辛以润之，开剩理，致津液，通气也。
　　辛性津润也。然胜理开，津液达，则肺气下流，肾与肺通，故云通气也。
　　病在肝，愈於夏，
　　子制其鬼也。余愈同。
　　夏不愈，甚於秋，
　　子休，鬼复王也。余甚同。
　　秋不死，持於冬，
　　鬼休而母养，故气执持於父母之乡也。余持同。
　　起於春，
　　自得其位，故复起。余起同。
　　禁当风。
　　以风气通於肝，故禁而勿犯。
　　肝病者，愈在丙丁，
　　丙丁应夏。
　　丙丁不愈，加於庚辛，
　　庚辛应秋。
　　庚辛不死，持於壬癸，
　　壬癸应冬。
　　起於甲乙。
　　应春木也。
　　肝病者，平旦慧，下哺甚，夜半静。
　　木王之时，故爽慧也。金王之时，故加甚也。水王之时，故静退也。余慧甚同，其静小异。
　　肝欲散，急食辛以散之，
　　以藏气当散，故以辛发散也。《阴阳应象大论》曰：辛甘发散为阳也。《平人气象论》曰：藏真散於肝。言其常发散也。
　　用辛补之，酸写之。
　　辛味散故补，酸味收故写。○新校正云：按全元起本云：用酸补之，辛写之。自为一义。
　　病在心，愈在长夏，长夏不愈，甚於冬，冬不死，持於春，起於夏，
　　如肝例也。
　　禁温食热衣。
　　热则心躁，故禁止之。
　　心病者，愈在戊己，
　　戊己应长夏也。
　　戊己不愈，加於壬癸，
　　壬癸应冬。
　　壬癸不死，持於甲乙，
　　甲乙应春。
　　起於丙丁。
　　应夏火也。
　　心病者，日中慧，夜半甚，平旦静。
　　亦休王之义也。
　　心欲奕，急食咸以奥之，
　　以藏气好更，故以咸柔奥也。《平人气象论》曰：藏真通於心。言其常欲柔奥也。
　　用咸补之，甘写之。
　　咸补，取其柔更。甘写，取其舒缓。
　　病在脾，愈在秋，秋不愈，甚於春，春不死，持於夏，起於长夏，禁温食饱食湿地濡衣。
　　温湿及饱，并伤脾气，故禁止之。
　　脾病者，愈在庚辛，
　　应秋气也。
　　庚辛不愈，加於甲乙，
　　应春气也。
　　甲乙不死，持於丙丁，
　　应夏气也。
　　起於戊己。
　　应长夏也。
　　脾病者，日映慧，日出甚，
　　新校正云：按《甲乙经》日出作平旦。虽日出与平旦时等，按前文言木王之时，皆云平旦，而不云日出，盖日出於冬夏之期有早晚，不若平日一之为得也。
　　下哺静。
　　土王则爽慧，木克则增甚，金扶则静退，亦休王之义也。一本或云日中持者，谬也。爰五藏之病，皆以胜相加，至其所生而愈，至其所不胜而甚，至於所生而持，自得其位而起，由是故皆有问甚之时，死生之期也。
　　脾欲缓，急食甘以缓之，
　　甘性和缓，顺其静也。
　　用苦写之，甘补之。
　　苦写，取其坚燥。甘补，取其安缓。
　　病在肺，愈在冬，冬不愈，甚於夏，夏不死，持於长夏，起於秋，
　　例如肝也。
　　禁寒饮食寒衣。
　　肺恶寒气，故衣食禁之。《灵枢经》曰：形寒寒饮则伤肺。饮尚伤肺，其食甚焉。肺不独恶寒，亦畏热也。
　　肺病者，愈在壬癸，
　　应冬水也。
　　壬癸不愈，加於丙丁，
　　应夏火也。
　　丙丁不死，持於戊己，
　　长夏土也。
　　起於庚辛。
　　应秋金也。
　　肺病者，下哺慧，日中甚，夜半静。
　　金王则慧，水王则静，火王则甚。
　　肺欲收，急食酸以收之，
　　以酸性收敛故也。
　　用酸补之，辛写之。
　　酸收敛，故补。辛发散，故写。
　　病在肾，愈在春，春不愈，甚於长夏，长夏不死，持於秋，起於冬，
　　例如肝也。
　　禁犯悴烘热食温炙衣。
　　肾性恶燥，故此禁之。○新校正云：按别本炸作悴。青对切。焕，乌来切。烦热也。
　　肾病者，愈在甲乙，
　　应春木也。
　　甲乙不愈，甚於戊己，
　　长夏土也。
　　戊己不死，持於庚辛，
　　应秋金也。
　　起於壬癸。
　　应冬水也。
　　肾病者，夜半慧，四季甚，下哺静。
　　水王则慧，土王则甚，金王则静。
　　肾欲坚，急食苦以坚之，
　　以苦性坚燥也。
　　用苦补之，咸写之。
　　苦补，取其坚也。咸写，取其奥也，奥，湿土制也。故用写之。
　　夫邪气之客於身也，以胜相加，
　　邪者，不正之自。风寒暑湿饥饱劳逸，皆是邪也，非唯鬼毒疫疠也。
　　至其所生而愈，
　　谓至己所生也。
　　至其所不胜而甚，
　　谓至克己之气也。
　　至於所生而持，
　　谓至生己之气也。
　　自得其位而起。
　　居所主处，谓自得其位也。
　　必先定五藏之脉，乃可言问甚之时，死生之期也。
　　五藏之脉者，谓肝弦、心钧、肺浮、肾营、脾代，如是则可言死生间甚矣。《三部九侯论》曰：铃先知经脉，然后知病脉。此之谓也。
　　肝病者，两胁下痛引少腹，令人善怒，
　　肝#7厥阴脉，自足而上，环阴器，抵少腹，又上贯肝鬲，布胁肋，故两胁下痛引少腹也。其气实则善怒。《灵枢经》曰：肝气实则怒。
　　虚则目吭吭无所见，耳无所闻，善恐如人将捕之，
　　肝厥阴脉，自胁肋循喉咙，入顽颗，连目系。胆少阳脉，其支者，从耳后入耳中，出走耳前，至目锐毗后，故病如是也。．恐，谓恐惧，魂不安也。
　　取其经，厥阴与少阳，
　　经，谓经脉也。非其络病，故取其经也。取厥阴以治肝气，取少阳以调气逆也。故下文曰：
　　气逆，则头痛耳聋不聪，颊肿。
　　肝厥阴脉，自目系上出额，与督脉会於巅，故头痛。胆少阳脉，支别者，从耳中出走耳前；又支别者，加颊车。又厥阴之脉，支别者，从目系下颊裹，故耳聋不聪颊肿也。是以上文兼取少阳也。
　　取血者。
　　脉#8中血满，独异於常，乃气逆之诊，随其左右，有则刺之。
　　心病者，胸中痛，胁支满，胁下痛，膺背肩甲问痛，两臂内痛，
