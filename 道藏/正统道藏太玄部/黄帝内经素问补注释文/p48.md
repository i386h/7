<!-- { "loadSidebar": true } -->
　　全注：人先生於脑，缘有脑则有骨髓，齿者骨之本也。
　　帝曰：有病口甘者，病名为何？何以得之？岐伯曰：此五气之溢也，名曰脾□。
　　□，谓热也。脾热则四藏同禀，故五气上溢也。生因脾热，故日脾□。
　　夫五味入口，藏於胃，脾为之行其精气，津液在脾，故令人口甘也，
　　脾热内渗，津液在脾，胃谷化余，精气随溢，口通脾气，故口甘。津液在脾，是脾之湿。
　　此肥美之所发也，
　　新校正云：按《太素》发作致。
　　此人必数食甘美而多肥也，肥者令人内热，甘者令人中满，故其气上溢，转为消渴。
　　食肥则胜理密，阳气不得外泄，故肥令人内热。甘者性气和缓而发散逆，故甘令人中满。然内热则阳气炎上，炎上则欲饮而哑乾，中满则陈气有余，有余则脾气上溢，故日其气上溢转为消渴也。《阴阳应象大论》日：辛甘发散为阳。《灵枢经》日：甘多食之令人闷。然从中满以生之。○新校正云：按《甲乙经》消渴作消□。
　　治之以兰，除陈气也。
　　兰，谓兰草也。神农日：兰草味辛热平，利水道，辟不祥，胸中痰僻也。除，谓去也。陈，谓久也。言兰除陈久甘肥不化之气者，以辛能发散故也。《藏气法时论》日：辛者，散也。○新校正云：按《本草》兰性平，不言热。
　　帝日：有病口苦，取阳陵泉。口苦者病名为何？何以得之？岐伯日：病名日胆□。
　　亦谓热也。胆汁味苦，故口苦。○新校正云：按全元起本及《太素》无口苦取阳陵泉六字。详前后文势，疑此为误。
　　夫肝者，中之将也，取央於胆，咽为之使。
　　《灵兰秘典论》日：肝者将军之官，谋虑出焉。胆者中正之官，央断出焉。肝与胆合，气性相通，故诸谋虑取次於胆。咽胆相应，故咽为使焉。○新校正云：按《甲乙经》日：胆者中精之府，五藏取次於胆，咽为之使。疑此文误。
　　此人者，数谋虑不央，故胆虚气上溢而口为之苦。治之以胆募俞，
　　胸腹日募，背脊日俞。胆募在乳下二肋#2外，期门下，同身寸之五分。俞在脊第十椎下，两傍相去各同身寸之一寸半。
　　治在《阴阳十二官相使》中。
　　言治法具於彼篇，今经已亡。
　　帝曰：有瘾者，一日数十没，此不足也。身热如炭，颈膺如格，人迎躁盛，喘息气逆，此有余也。
　　是阳气太盛於外，阴气不足，故有余也。○新校正云：详此十五字，旧作文写。按《甲乙经》、《太素》并无此文。再详乃是全元起注，后人误书於此。今作注书。
　　太阴脉细微如发者，此不足也。其病安在？名为何病？
　　□，小便不得也。波，小便也。颈膺如格，言颈与胸膺，如相格拒不顺应也。人迎躁盛，谓结喉两傍脉动，盛满急数，非常躁速也，胃脉也。太阴脉细微如发者，谓手大指后同身寸之一寸骨高脉动处。脉，则肺脉也，此正手太阴脉气之所流，可以候五藏也。
　　岐伯曰：病在太阴，其盛在胃，颇在肺，病名日厥，死不治，
　　病疮数波，身热如炭，颈膺如格，息气逆者，皆手太阴脉当洪大而数。今太阴脉反微细如发者，是病与脉相反也。何以致之？肺气逆陵於胃而为是，主#3使人迎躁盛也，故日病在太阴，其盛在胃也。以喘息气逆，故云颇亦在肺也。病因气逆，证不相应，故病名日厥，死不治也。
　　此所谓得五有余二不足也。帝曰：何谓五有余二不足？岐伯曰：所谓五有余者，五病之气有余也，二不足者，亦病气之不足也。今外得五有余，内得二不足，此其身不表不裹，亦正死明矣。
　　外五有余者，一身热如炭，二颈膺如格，三人迎躁盛，四喘息，五气逆也。内二不足者，一病疮一日数十波，二太阴脉微细如发，夫如是者，谓其病在表，则内有二不足，谓其病在裹，则外得五有余，表裹既不可冯，补写固难为法，故日此其身不表不裹，亦正死明矣。
　　帝曰：人生而有病巅疾者，病名日何？安所得之？
　　夫百病者，皆生於风雨寒暑阴阳喜怒也。然始生有形，未犯邪气，已有巅疾，岂邪气素伤邪#4？故问之。巅，谓上巅，则头首也。
　　岐伯曰：病名为胎病，此得之在母腹中时，其母有所大惊，气上而不下，精气并居，故令子发为巅疾也。
　　精气，谓阳之精气也。
　　帝曰：有病瘾然如有水状，切其脉大紧，身无痛者，形不瘦，不能食，食少，名为何病？
　　□然，谓面目浮起而色杂也。大紧，谓如弓弦也。大即为气，紧即为寒，寒气内薄，而反无痛，与众别异，常故问之也。
　　岐伯曰：病生在肾，名为肾风。
　　脉如弓弦，大而且紧，劳气内蓄，寒复内争，劳气薄寒，故化为风，风胜於肾，故日肾风。
　　肾风而不能食，善惊，惊已心气痿者死。
　　肾水受风，心火痿弱，火水俱困，故又死。
　　帝曰：善。
　　黄帝内经素问补注释文卷之二十八竟
　　#1二：原作『一』，据顾本改。
　　#2肋：原作『筋』，据顾本改。
　　#3主：顾本作『上』。
　　#4邪：原作『即』，据顾本改。
　　黄帝内经素问补注释文卷之二十九
　　唐太仆令启玄子王冰次注宋光禄卿直秘阁林亿等校正宋守尚书屯田郎孙兆重改误
　　大奇论篇
　　肝满肾满肺满皆实，即为肿。
　　满，谓脉气满，实也。肿，谓瘫肿也。藏气满，乃如是。
　　肺之雍，喘而两□满。
　　肺藏气而外主息，其脉支别者，从肺系横出腋#1下，故喘而两□满也。○新校正云：详肺雍、肝雍、肾雍，《甲乙经》俱作痈。
　　肝雍，两肚满，外则惊，不得小便。
　　肝之脉，循股阴入髦中，环阴器，抵少腹，上贯肝鬲，布胁肋，故朕满不得小便也。肝主惊骇，故外则惊。
　　肾雍，脚下至少腹满，
　　新校正云：按《甲乙经》脚下作脑下。脚当作朕，不得言脚下至少腹也。
　　腔有大小，脏腑大跛，易偏枯。
　　冲咏者，经脉之海，与少阴之络俱起於肾下，出於气街，循阴股内康，斜入胭中，循腑骨内康，并少阴之经，下入内踝之后，入足下；其上行者出齐下同身寸之三寸。故如是。若血气变易，为偏枯也。
　　心脉满大，瘠愈筋挛。
　　心脉满大，则肝气下流，热气内薄，筋乾血涸，故痛疼而筋挛。
　　肝脉小急，症德筋挛。
　　肝养筋，内藏血，肝气受寒，故痛应而筋孪。脉小急者，寒也。
　　肝脉骛暴，有所惊骇，
　　骛，谓驰骛，言其迅急也。阳气内薄，故发为惊也。
　　脉不至若疮，不治自已。
　　肝气若厥，厥则脉不通，厥退则脉复通矣。又其脉布胁肋，循喉咙之后，故脉不至若瘠，不治亦自已。
　　肾脉小急，肝脉小急，心脉小急，不鼓皆为瘕。
　　小急为寒甚，不鼓则血不流，血不流而寒薄，故血内凝而为瘕也。
　　肾肝并沉为石水，
　　肝脉入阴内，贯少腹，肾脉贯脊中，络膀胱。两藏并，藏气需冲脉，自肾下络於胞，令水不行化，故坚而结。然肾主水，水冬冰，水宗於肾，肾象水而况，故气并而沉，名为石水。○新校正云：详肾肝并沉至下并小弦欲惊，全元起本在《厥论》中，王氏移於此。
　　并浮为风水，
　　脉浮为风，下焦主水，风薄於下，故名风水。
　　并虚为死，
　　肾为五藏之根，肝为发生之主，二者不足，是生主俱微，故死。
　　并小弦欲惊。
　　脉小弦为肝肾俱不足故尔。
　　肾脉大急沉，肝脉大急沉，皆为疝。
　　疝者，寒气结聚之所为也。夫脉况为实，咏急为痛，气实寒薄聚，故为绞痛为疝。
　　心脉搏滑急为心疝，肺脉沉搏为肺疝。
　　皆寒薄於藏故也。
　　三阳急为瘕，三阴急为疝，
　　太阳受寒，血凝为痕。太阴受寒，气聚为疝。
　　二阴急为瘾厥，二阳急为惊。
　　二阴，少阴也。二阳，阳明也。○新校正云：详三阳急为痕至此，全元起本在《厥论》，王氏移於此。
　　脾脉外鼓沉，为肠僻，久自已。
　　外鼓，谓鼓动於臂外也。
　　肝脉小缓为肠僻，易治。
　　肝脉小缓为脾乘肝，故易治。
　　肾脉小搏沉，为肠僻下血，
　　小为阴气不足，搏为阳气乘之，热在下焦，故下血也。
　　血温身热者死。
　　血温身热，是阴气丧败，故死。
　　心肝僻亦下血，
　　肝藏血，心养血，故僻皆下血也。
　　二藏同病者可治，
　　心火肝木，木火相生，故可治之
　　其脉小沉涩为肠澼，
　　心肝脉小而沉涩者，澼也。
　　其身热者死，热见七日死。
　　肠澼下血而身热者，是火气内绝，去心而归於外也。故死。火成数七，故七日死。
　　胃脉沉鼓涩，胃外鼓大，心脉小坚急，皆鬲偏枯，
　　外鼓，谓不当尺寸而鼓击於臂外侧也。
　　男子发左，女子发右，
　　阳主左阴主右故尔。《阴阳应象大论》日：左右者阴阳之道路。此其义也。
　　不□舌转，可治，三十日起。
　　偏枯之病，□不能言，肾与胞脉内绝也。胞脉系於肾，肾之脉从肾上贯肝鬲入肺中，循喉咙，侠舌本，故气内绝，则□不能言也。
　　其从者疮，三岁起。
　　从，谓男子发左，女子发右也。病顺左右而瘠不能言，三岁治之乃能起。
　　年不满二十者，三岁死。
　　以其五藏始定，血气方刚，藏始定则易伤，气方刚则甚费，易伤甚费，故三岁死。脉至而搏，血钮身热者死，血钮为虚，脉不应搏，今反脉搏，是气极乃然，故死。
　　脉来悬钩浮为常脉。
　　以其为血钮者之常脉也。
　　脉至如喘，名曰暴厥，
　　喘，谓卒来盛急，去而便衰，如人之喘状也。
　　暴厥者不知与人言。
　　所谓暴厥之候如此。
　　脉至如数，使人暴惊，
　　脉数为热，热则内动肝心，故惊。
　　三四日自已。
　　数为心脉，木被火干，病非肝生，不与邪合，故三日后四日自除。所以尔者，木生数三也。
　　脉至浮合，
　　如浮波之合，后至者凌前，速疾而动，无常候也。
　　浮合如数，一息十至以上，是经气予不足也，微见九十日死。脉至如火薪然，是心精之予夺也，草乾而死。
　　薪#2然之火焰，瞥瞥不定其形，而便绝也。焰，戈念切。
　　脉至如散叶，是肝气予虚也，木叶落而脉死。
　　如散叶之随风，不常其状。新校正云：按《甲乙经》散叶作丛棘。
　　脉至如省客，省客者脉塞而鼓，是肾气予不足也，悬去枣华而死。
　　脉塞而鼓，谓才见不行，旋复去也。悬，谓如悬物，物动而绝去也。
　　脉至如横格，是胆气予不足也，禾熟而死。
　　脉长而坚，如横木之在指下也。
