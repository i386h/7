<!-- { "loadSidebar": true } -->
　　气虚宜掣引之。
　　掣，读为导，导引则气行条畅。○新校正云：按《甲乙经》掣作掣。
　　黄帝内经素问补注释文卷之五
　　＃１蛤：原作『鸠』，据顾本改。．
　　＃2成：原作『蛤』，据顾本改。
　　＃3官：顾本作『官』。
　　＃4然：原作『言』，据顾本改。
　　＃5故气：此二字原脱，据顾本补。
　　＃6破荡：顾本作『被伤』。
　　＃7生长：原作『长生』，据顾本乙正。
　　＃8夫：原作『失』，据顾本改。
　　＃9收：顾本作『壮』。
　　＃10络：原作『胳』，据文义改。
　　＃11拆：顾本作『坼』。
　　＃12则：原作『训』，据顾本改。
　　＃13胜：原作『伤』，据顾本改。
　　＃14藏：顾本无『藏』字。
　　＃15凡，『生』，据顾本改。
　　＃16生：原作『心』，据顾本改。
　　＃17伤：原作『上』，据顾本改。
　　＃18溯：顾本作『件』。
　　＃19神：顾本作『在』。
　　＃20凝：原作『藏』，据顾本改。
　　＃21兆：原脱，据顾本补。
　　＃22至：原作『之』，据顾本改。
　　＃23放：顾本作『仿』。
　　＃24治：原作『始』，据顾本改。
　　＃25岁：顾本作『节』。
　　＃26雨：原作『谷』，据顾本改。
　　＃27气：原脱，据顾本补。
　　＃28风：顾本作『气』。下注文仿此。
　　＃29气：原作斗风』，据顾本改。
　　＃30胜：原作『腾』，据顾本改。
　　＃31气：原作『脉』，据顾本改。
　　＃32得：原作『则』，据顾本改。
　　＃33明：原作『则』，据顾本改。
　　＃34处：原脱，据顾本补。
　　＃35秤：原作『称』，据顾本改。
　　＃36藏：原作『卫』，据顾本改。
　　黄帝内经素问补注释文卷之六
　　唐太仆令启玄子王冰次注宋光绿卿直秘阁林亿等校正宋守尚书屯田郎孙兆重改误
　　阴阳离合论篇
　　黄帝问日：余闻天为阳，地为阴，日为阳，月为阴，大小月三百六十日成一岁，人亦应之。
　　以四时五行运用於内，故人亦应之。○新校正云：详天为阳至成一岁，与《六节藏象篇》重。
　　今三阴三阳，不应阴阳，其故何也？岐伯对日：阴阳者，数之可十，推之可百，数之可千，推之可万，万之大不可胜数，然其要一也。
　　一，谓离合也。虽不可胜数，然其要妙，以离合推步，悉可知之。
　　天覆地载，万物方生，未出地者，命曰阴处，名日阴中之阴；
　　处阴之中，故曰阴处。形未动出，亦是为阴，以阴居阴，故曰阴中之阴。
　　则出地者，命曰阴中之阳。
　　形动出者，是则为阳，以阳居阴，故曰阴中之阳。
　　阳予之正，阴为之主。
　　阳施正气，万物方生，阴为主持，群形乃立。予，音与。
　　故生因春，长因夏，收因秋，藏因冬。失常则天地四塞。
　　春夏为阳，故生长也。秋冬为阴，故收藏也。若#1失其常道，则春不生，夏不长，秋不收，冬不藏，夫如是，则四时之气闭塞，阴阳之气无所运行矣。
　　阴阳之变，其在人者，亦数之可数。
　　天地阴阳，虽不可胜数？在於人形之用者，则数可知之。
　　帝曰：愿闻三阴三阳之离合也。岐伯曰：圣人南面而立，前曰广明，后曰太冲，
　　广，大也。南方丙丁，火位主之，阳气盛明，故曰大明也。向明治物，故圣人南面而立。《易》曰：相见乎离。盖谓此也。然在人身中，则心藏在南，故谓前曰广明，冲脉在北，故谓后曰太冲，然太冲者肾＇脉，与冲豚合而盛大，故曰太冲，是以下文云：
　　太冲之地，名曰少阴，
　　此正明两豚相合，而为表裹也。
　　少阴之上，名曰太阳，
　　肾藏为阴，膀胱府为阳，阴气在下，阳气在上，此为一合之经气也。《灵枢经》曰：足少阴之脉者，肾豚也，起於小指之下，斜趣足心。又曰：足太阳之脉者，膀胱脉也，循京骨至小指外侧。由此故少阴之上，名太阳也，是以下文曰：
　　太阳根起於至阴，结於命门，名曰阴中之阳。
　　至阴，穴名，在足小指外侧。命门者，藏精光照之所，则两目也。太阳之脉，起於目，而下至於足，故根於指端，结於目也。《灵枢经》曰：命门者，目也。此与《灵枢经》义合。以太阳居少阴之地，故曰阴中之阳。○新校正云：按《素问》太阳言根结於经不言结，《甲乙》今具。
　　中身而上，名曰广明，广明之下，名曰太阴，
　　《灵枢经》曰：天为阳，地为阴，腰以上为天，腰以下为地。分身之旨，则中身之上，属於广明，广明之下，属太阴也。又心广明藏，下则太阴脾藏也。
　　太阴之前，名曰阳明，
　　人身之中，胃为阳明豚，行在脾豚之前。脾为太阴脉，行於胃脉之后。《灵枢经》曰：足太阴之脉者，脾豚也，起於大指之端，循指内侧白肉际，过核骨后，上内踝前康，上瑞内，循腑骨之后。足阳明之脉者，胃豚也，下膝三寸而别，以下入中指外问。由此故太阴之前，名阳明也。是以下文曰：踹，市兖切。
　　阳明根起於厉兑，名曰阴中之阳。
　　厉兑，穴名，在足大指次指之端，以阳明居太阴之前，故曰阴中之阳。
　　厥阴之表，名曰少阳，
　　人身之中，胆少阳脉，行肝脉之分外，肝厥阴脉，行胆脉之位内。《灵枢经》曰：足厥阴咏者，肝豚也，起於足大指聚毛之际，上循足附上廉。足少阳之脉者，胆脉也，循足附上，出小指次指之端。由此则厥阴之表，名少阳也。故下文曰：驸，甫无切。
　　少阳根起於窍阴，名曰阴中之少阳。
　　窍阴，穴名，在足小指次指之端，以少阳居厥阴之表，故曰阴中之少阳。
　　是故三阳之离合也，太阳为开，阳明为阖，少阳为枢。
　　离，谓别离应用。合，谓配合於阴。别离则正位於三阳，配合则表裹而为藏府矣。开阖枢者，么愤三阳之气，多少不等，动用殊也。夫开者，所以司动静之基。阖者，所以执禁固之权。枢者，所以主动转之微，由斯殊气之用，故此三变之也。○新校正云：按《九墟》太阳为关，阳明为阖，少阳为枢，故关折则肉节溃缓而暴病起矣。故候暴病者，取之太阳。阖折，则气无所止息，悸病起。故悸者，皆取之阳明。枢折，则骨摇而不能安於地。故骨摇者，取之少阳。《甲乙经》同。
　　三经者，不得相失也，搏而勿浮，命曰一阳。
　　三经之至，搏击於手，而无轻重之异，则正可谓一阳之气，无复有三阳差降之为用也。搏，音转。
　　帝曰：愿闻三阴。岐伯曰：外者为阳，内者为阴，
　　言三阳为外运之离合，三阴为内用之离合也。
　　然则中为阴，其冲在下，名曰太阴，
　　冲豚在脾之下，故言其冲在下也。《灵枢经》曰：冲咏者，与足少阴之络，皆起於肾下，上行者，过於胞中。由此，则其冲之上，太阴位也。
　　太阴根起於隐白，名曰阴中之阴。
　　隐白，穴名，在足大指端，以太阴居阴，故曰阴中之阴。
　　太阴之后，名曰少阴，
　　藏位及经脉之次也。太阴，脾也。少阴，肾也。脾藏之下近后，则肾之位也。《灵枢经》曰：足太阴之咏，起於大指之端，循指内之侧，及上内踝前廉，上端内，循脏骨后。足少阴之豚，起於小指下，斜趋足心，出於然骨之下，循内踝后，以上端内。由此，则太阴之下，名少阴也。箭，音行。
　　少阴根起於涌泉，名曰阴中之少阴。
　　涌泉，穴名，在足心下蜷指宛宛中。蜷，音卷。
　　少阴之前，名曰厥阴，
　　亦藏位及经豚之次也。少阴，肾也。厥阴，肝也。肾藏之前近上，则肝之位也。《灵枢经》曰：足少阴豚，循内踝之后，上瑞内廉。足厥阴脉，循足附上康，去内踝一寸，上踝八寸，交出太阴之后，上胭内。由此，故少阴之前，名厥阴也。
　　厥阴根起於大敦，阴之绝阳，名曰阴之绝阴。
　　大敦，穴＇名，在足大指之端，三毛之中也。两阴相合，故曰阴之绝阳。厥，尽也，阴气＇至此而尽，故名曰阴之绝阴。
　　是故三阴之离合也，太阴为开，厥阴为阖，少阴为枢。
　　亦气之不等也。○新校正云：按《九墟》云：关折则仓库无所输，隔洞者，取之太阴；阖折则气施#2而善悲，悲者，取之厥阴；枢折则豚有所结而不通，不通者，取之少阴。《甲乙经》同。
　　三经者，不得相失也，搏而勿沉，名曰一阴。
　　沉，言殊见也，阳浮亦然。若经气应至，无沉浮之、异，则悉可谓．一#3阴之气，非复有三阴差降之殊用也。
　　阴阳冲电#4积传为一周，气裹形表而为相成也。
　　冲狸，言气之往来。积，谓积豚之动也。传，谓阴场之气流传也。夫咏气往来，动而不止，积其所动，气血循环，应水下二刻而一周於身，故曰积传为一周也。然荣卫之气，因息游布，周流形表，拒捍虚邪，中外主司，互相成立，故言气裹形表，相成也。○新校正云：按别本狸狸作冲冲。
　　黄帝内经素问补注释文卷之六竟
　　#1：原作『君』，据顾本改。
　　#2施：顾本作『弛』。
　　#3一：原作『入』，据顾本改。
　　#4冲种：顾本作『权权』。
　　黄帝内经素问补注释文卷之七
　　唐太仆令启玄子王冰次注宋光禄卿直秘阁林亿等校正宋守尚书屯田郎孙兆重改误
　　阴阳别论篇
　　黄帝问曰：人有四经、十二从，何谓？
　　经，谓经豚。从，谓顺从。
　　岐伯对日：四经应四时，十二从应十二月，十二月应十二脉。
　　春豚弦，夏豚洪，秋豚浮，冬豚沉，谓四时之经豚也。从，谓天气顺行十二辰之分，故应十二月也。十二月，谓春建寅卯辰，夏建巳午未，秋建申酉戌，冬建亥子丑之月也。十二豚，谓手三阴、三阳，足三阴、三阳之豚也，以气数相应，故参合之。
　　脉有阴阳，知阳者知阴，知阴者知阳。
　　深知则备识其变易。
　　凡阳有五，五五二十五阳。
　　五阳，谓五藏之阳气也。五藏应时，各形一豚，一脉之内，包总五藏之阳，五五相乘，故二十五阳也。○新校正云：按《玉机真藏论》云：故病有五变，五五二十五变。义与此通。
　　所谓阴者，真藏也，见则为败，败必死也。
　　五藏为阴，故曰阴者真藏也。然见者，谓肝豚至，中外急如循刀刃，责责然如按琴瑟弦。心豚至，坚而搏，如循苍苗子，累累然。肺脉至，大而虚，如以毛羽中人肤。肾脉至，搏而绝，如以指弹石，辟辟然。脾脉至，弱而乍数乍疏。夫如是豚见者，皆为藏败神去#1，故铃死也。累，力追切。
　　所谓阳者，胃院之阳也。
