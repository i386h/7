<!-- { "loadSidebar": true } -->
　　寒气客於经脉之中，与艮气相薄则脉满，满则痛而不可按也，
　　按之痛甚者，其义具下文。
　　寒气稽留，艮气从上，则脉充大而血气乱，故痛甚不可按也。
　　脉既满大，血气复乱，按之则邪气攻内，故不可按也。
　　寒气客於肠胃之问，膜原之下，血不得散，小络急引故痛，按之则血气散，故按之痛止。
　　膜，谓鬲间之膜；原，谓鬲肓之原。血不得散，谓鬲膜之中小络脉内血也。络满则急，故牵引而痛生也。手按之则寒气散，小络缓，故痛止。
　　寒气客於侠脊之脉，则深按之不能及，故按之无益也。
　　侠脊之脉者，当中之督脉也，次两傍足太阳脉也。督脉者循脊裹，太阳者贯膂筋，故深按之不能及也。若按当中则脊节曲，按两傍则膂筋蹙合，曲与蹙合，皆卫气不得行过，寒气益聚而内畜，故按之无益。
　　寒气客於冲脉，冲脉起於关元，随腹直上，寒气客则脉不通，脉不通则气因之，故喘动应手矣。
　　冲脉，奇经脉也。关元，穴名，在齐下三寸。言起自此穴，即随腹而上，非生出於此也。其本生出，乃起於肾下也。直上者#1，谓上#2行会於咽喉也。气因之，谓冲脉不通，足少阴气因之上满。冲脉与少阴并行，故喘动而应手也矣。
　　寒气客於背俞之脉则#3脉泣，脉泣则血虚，血虚则痛，其俞注於心，故相引而痛。按之则热气至，热气至则痛止矣。
　　背俞，谓心俞脉#4，亦足太阳脉也。夫俞#5者，皆内通於藏，故日其俞注心相#6引而痛也。按之则温气入，温气入则心气外发，故痛止。
　　寒气客於厥阴之脉，厥阴之脉者，络阴器系於肝，寒气客於脉中，则血泣脉急，故胁肋与少腹相引痛矣。
　　厥阴者，肝之脉，入髦中，环阴器，抵少腹，上贯肝鬲，布胁肋，故日络阴器系於肝，脉急引胁与少腹痛也。
　　厥气客於阴股，寒气上及少腹，血泣在下相引，故腹痛引阴股。
　　亦厥阴肝脉之气也，以其脉循阴股入髦中，环阴器上抵少腹，故日厥气客於阴股，寒气上及於少腹也。
　　寒气客於小肠膜原之问，络血之中，血泣不得注於大经，血气稽留不得行，故宿昔而成积矣。
　　言血为寒气之所凝结而乃成积。
　　寒气客於五藏，厥逆上泄，阴气竭，阳气未入，故卒然痛死不知人，气复反则生矣。
　　言藏气被寒拥胃而不行，气复得通则已也。○新校正云：详注中拥胃疑作拥冒。
　　寒气客於肠胃，厥逆上出，故痛而呕也。
　　肠胃客寒留止，则阳气不得下流而反上行，寒不去则痛生，阳上行则呕逆，故痛而呕也。
　　寒气客於小肠，小肠不得成聚，故后泄腹痛矣。
　　小肠为受盛之府，中满则寒邪不居，故不得结聚而传下入於回肠。回肠，广肠也，为传导之府，物不得停留，故后泄而痛。
　　热气留於小肠，肠中痛，瘴热焦渴则坚乾不得出，故痛而闭不通矣。
　　热渗津液，故便坚也。
　　帝曰：所谓言而可知者也。视而可见奈何？
　　谓候色也。
　　岐伯曰：五藏六府固尽有部，
　　谓面上之分部。
　　视其五色，黄赤为热，
　　中热则色黄赤。
　　白为寒，
　　阳气少，血不上荣於色，故白。
　　青黑为痛，
　　血凝#7泣则变恶，故色青黑则痛。
　　此所谓视而可见者也。帝曰：扪而可得奈何？
　　扪，摸也，以手循摸也。
　　岐伯曰：视其主病之脉，坚而血及陷下者，皆可扪而得也。帝曰：善。余知百病生於气也，
　　夫气之为用，虚实逆顺缓急皆能为病，故发此问端。
　　怒则气上，喜则气缓，悲则气消，恐则气下，寒则气收，艮则气泄，惊则气乱，
　　新校正云：按《太素》惊作忧。
　　劳则气耗，思则气结，九气不同，何病之生？岐伯曰：怒则气逆，甚则呕血及飧泄，
　　新校正云：按《甲乙经》及《太素》飧泄作食而气逆。
　　故气上矣。
　　怒则阳气逆上，而肝气乘脾，故甚则呕血及飧泄也。何以明其然？怒则面赤，甚则色苍。《灵枢经》曰：盛怒而不止则伤志。明怒则气逆上而不下也。
　　喜则气和志达，荣卫通利，故气缓矣。
　　气脉和调，故志达畅。荣卫通利，故气徐缓。
　　悲则心系急，肺布叶举，而上焦不通，荣卫不散，热气在中，故气消矣。
　　布叶，谓布盖之大叶。○新校正云：按《甲乙经》及《太素》而上焦不＇通作两焦不通。又王注肺布叶举谓布盖之大叶，疑非。全元起云：悲则损於心，心系急则动於肺，肺气系诸经，逆故肺布而叶举。安得谓肺布为肺布盖之大叶？
　　恐则精却，却则上焦闭，闭则气还，还则下焦胀，故气不行矣。
　　恐则阳精却上而不下流，故却则上焦闭也。上焦既闭，气不行流，下焦阴气亦还回不散，而聚为胀也。然上焦固禁，下焦气还，各守一处，故气不行也。○新校正云：详气不行当作气下行也。
　　寒则□理闭，气不行，故气收矣。
　　□，谓津液渗泄之所。理，谓文理逢会之中。闭，谓密闭。气，谓卫气。行，谓流行。收，谓收敛也。身寒则卫气沉，故皮肤文理及渗泄之处，皆闭密而气不流行，卫气收敛於中而不发散也。○新校正云：按《甲乙经》气不行作营卫不行。
　　艮则胜理开，荣卫通，汗大泄，故气泄矣。
　　人在阳则舒，在阴则惨，故热则肤胜开发，荣卫大通，津液外渗，而汗大泄。
　　惊则心无所倚，神无所归，虑无所定，故气乱矣。
　　气奔越故不调理。○新校正云：按《太素》惊作忧字。
　　劳则喘且汗出，外内皆越，故气耗矣。
　　疲力役则气奔速，故喘息。气奔速则阳外发，故汗出。然喘且汗出，内行外皆逾越於常经，故气耗损也。
　　思则心有所存，神有所归，正气留而不行，故气结矣。
　　系心不散，故气亦停留。○新校正云：按《甲乙经》归正二字作止字。
　　腹中论篇
　　黄帝问曰：有病心腹满，日一食则不能暮食，此为何病？岐伯对曰：名为鼓胀。
　　心腹胀满，不能再食，形如鼓胀，故名鼓胀也。○新校正云：按《太素》鼓作谷字。
　　帝曰：治之奈何？岐伯曰：治之以鹦矢醴，一剂知，二剂已。
　　按古《本草》鹑矢并不治鼓胀，惟大利小便，微寒，今。方制法当取用处汤渍服之。
　　帝曰：其时有复发者何也？
　　复，谓再发，言如旧也。
　　岐伯曰：此饮食不节，故时有病也。虽然其病且已，时故当病，气聚於腹也。
　　饮食不节则伤胃，胃脉者，循腹裹而下行，故饮食不节，时有病者复。病气聚於腹中也。
　　帝曰：有病胸胁支满者，妨於食，病至则先闻腥躁臭，出清液，先唾血，四支清，目眩，时时前后血，病名为何？何以得之？
　　清液，清水也，亦谓之清涕。清涕者，谓从窈漏中漫液而下，水出清玲也。眩，谓目视眩转也。前后血，谓前阴后阴出血也。
　　岐伯曰：病名血枯，此得之年少时，有所大脱血，若醉入房，中气竭，肝伤，故月事衰少不来也。
　　出血多者，谓之脱血，漏下。、鼻魍、呕吐出血，皆同焉。夫醉则血脉盛，血脉盛则内热，因而入房，髓液皆下，故肾中气竭也。肝藏血以养人，脱血故肝伤也。然於丈夫则精液衰乏；若女子则月事滞涩而不来也。
　　帝曰：治之奈何？复以何术？岐伯曰：以四乌□骨一□茹，二物并合之，丸以雀卵，大如小豆，以五丸为后饭，饮以鲍鱼汁，利肠中
　　新校正云：按别本一作伤中。□，昨则切。芦茹，上力居切，下音如字。
　　及伤肝也。
　　饭后药先，谓之后饭。按古《本草经》云，乌剧鱼骨、葱茹等并不治血枯，然经法用之，是攻其所生所起尔。夫醉劳力以入房，则肾中精气耗竭；月事衰少不至，则中有恶血淹留。精气耗竭，则阴萎不起而无精；恶血淹留，则血痹着中而不散。故先兹四药，用入方焉。古《本草经》曰：乌刘鱼骨味咸玲平无毒，主治女子血闭。葱茹味辛寒平有小毒，主散恶血，雀卯味甘温平无毒，主治男子阴萎不起，强之令热，多精有子。鲍鱼味辛臭温平无毒，主治瘀血血痹在四支不散者。寻文会意，方义如此而处治之也。○新校正云：按《甲乙经》及《太素》葱茹作兰茹。详王注性味乃兰茹，当改葱作兰。又按《本草》乌刘鱼骨玲作微温，雀卵甘作酸，与王注异。
　　帝曰：病有少腹盛，上下左右皆有根，此为何病？可治不？岐伯曰：病名日伏梁。
　　伏梁，心之积也。○新校正云：详此伏梁与心积之伏梁大异，病有名同而实异者非一，如此之类是也。
　　帝曰：伏梁何因而得之？岐伯曰：裹大脓血，居肠胃之外，不可治，治之每切按之致死。帝曰：何以然？岐伯曰：此下则因阴，必下脓血，上则迫胃院，生鬲，侠胃院内痈，
　　正当冲脉带脉之部分也。带脉者，起於季胁，回身一周，横络於齐下。冲脉者，与足少阴之络起於肾下，出於气街，循阴股；其上行者，出齐下同身寸之三寸关元之分，侠齐直上，循腹各行会於咽喉，故病当其分，则少腹盛，上下左右皆有根也。以其上下坚盛，如有潜梁，故日病名伏梁，不可治也。以裹大脓血，居肠胃之外，按之痛问不堪，故每切按之致死也。以冲脉下行者络阴，上行者循腹故也。上则迫近於胃胱，下则因薄於阴器也。若因薄於阴，则便下脓血。若迫近於胃，则病气上出於鬲，复侠胃院内长其瘫也。何以然哉？以本有大脓血在肠胃之外故也。生当为出，传文误也。○新校正云：按《太素》侠胃作使胃。
　　此久病也，难治。居齐上为逆，居齐下为从，勿动亟夺。
　　若裹大脓血居齐上，则渐伤心藏，故为逆。居齐下则去心稍远，犹得渐攻，故为从。从，顺也。亟，数也。夺，去也。言不可移#11动，但数数去之则可矣。
　　论在《刺法》中。
　　今经亡。
　　帝曰：人有身体脏股腑皆肿，环齐而痛，是为何病？岐伯曰：病名伏梁，
　　此二十六字，错简在《奇病论》中，若不有此二十六字，则下文无据也。○新校正云：详此并无注解，尽在下卷《奇病论》中。
　　此风根也。
　　此四字此篇本有，《奇病论》中亦有之。
　　其气溢於大肠而着於肓，肓之原在齐下，故环齐而痛也。不可动之，动之为水溺涩之病。
　　亦冲脉也。齐下，谓脖腴，在齐下同身寸之一#12寸半。《灵枢经》曰：肓之原名日脖腴。脖，薄没切。腴，乌朗切。
　　帝曰：夫子数言热中消中，不可服高梁芳草石药，石药发疸，芳草发狂。
　　多饮数波，谓之热中。多食数波，谓之消中。多喜日瘪，多怒日狂。芳，美味也。
