<!-- { "loadSidebar": true } -->
　　足少阳之疟，令人身体解传，
　　身体解传，次如下句：
　　寒不甚，热不甚，
　　阳气未盛，故令其然。
　　恶见人，见人心惕惕然，
　　胆与肝合，肝虚则其#1邪薄其气，故恶见人，见人心惕惕然也。
　　热多汗出甚，
　　邪盛则热多，中风故汗出。
　　刺足少阳。
　　侠溪主之。侠溪在足小指次指歧骨问本节前陷者中，少阳之荣，刺可入同身寸之三分，留三呼，若灸者可灸三壮。
　　足阳明之疟，令人先寒，洒淅酒淅，寒甚久乃热，热去汗出，喜见日月光火气乃快然，
　　阳虚则外先寒，阳虚极则复盛，故寒甚久乃热也。热去汗已，阴又内强，阳不胜阴，故喜见日月光火气乃快然也。
　　刺足阳明驸上。
　　冲阳穴也。在足附上同身寸之五寸骨问动脉，上去陷谷同身寸之三寸，阳明之原，刺可入同身寸之三分，留十呼，若灸者可灸三壮。驸，音付。
　　足太阴#2之疟，令人不乐，好大息，
　　心气流於肺则喜，令脾藏受病，心母救之，火气下入於脾，不上行於肺。又太阴脉支别者，复从胃上鬲注心中。故令人不乐好大息也。
　　不嗜食，多寒热汗出，
　　脾主化谷，营助四傍，今邪薄之，诸藏无禀，土寄四季，王则邪气交争。故不嗜食，多寒热而汗出。○新校正云：按《甲乙经》云：多寒少热。
　　病至则善呕，呕已乃衰，
　　足太阴#3脉，入腹属脾络胃，上鬲侠咽。故病气来至则呕，呕已乃衰退也。
　　即取之。
　　待病衰去，即而取之，其言衰即取之井俞及公孙也。公孙在足大指本节后同身寸之一寸，太阴络也，刺可入同身寸之四分，留七呼，若灸者可灸三壮。
　　足少阴之疟，令人呕吐甚，多寒热，热多寒少，
　　足少阴脉，贯肝鬲入肺中，循喉咙。故呕吐甚，多寒热也。肾为阴藏，阴气生寒，今阴气不足，故热多寒少。○新校正云：按《甲乙经》云：呕吐甚，多寒少热也。
　　欲闭户牖而处，其病难已。
　　胃阳明脉，病欲独闭户牖而处，今谓胃土病证，反见肾水之中，土刑於水，故其病难已也。太钟、太溪悉主之。太钟在足内踝后街中，少阴络也，刺可入同身寸之二分，留七呼，若灸者，可灸三壮。太溪在足内踝后跟骨上动脉陷者中，少阴俞也，刺可入同身寸之三分，留七呼，若灸者，可灸三壮。○新校正云：按《甲乙经》云：其病难已，取太溪。又按太钟穴《甲乙经》作跟后冲中，《刺腰痛篇》注作跟后街中动脉，《水穴》注云在内踝后，此注云内踝后街中，诸注不同，当以《甲乙经》为正。
　　足厥阴之疟，令人腰痛少腹满，小便不利如疟状，非瘾也，数便，意恐惧，气不足，腹中浥倡，
　　足厥阴脉，循股阴入髦中，环阴器抵少腹，故病如是。疮，谓不得小便也。忆忆，不畅之貌。○新校正云：按《甲乙经》数便意三字作数噫二字。
　　刺足厥阴。
　　太冲主之，在足大指本节后同身寸之二寸陷者中，厥阴俞也，刺可入同身寸之三分，留十呼。若灸者，可灸三壮也。○新校正云：按《刺腰痛篇》注云，在本节后内问动脉应手。
　　肺疟者，令人心寒；寒甚热，热问善惊，如有所见者，刺手太阴阳明。
　　封缺主之。列缺在手腕后同身寸之一寸半，手太阴络也，刺可入同身寸之三分，留三呼，若灸者，可灸五壮。阳明穴，合谷主之。合谷在手大指次指歧骨问，手阳明脉之所过也，刺可入同身寸之三分，留六呼，若灸者，可灸三壮。
　　心疟者，令人烦心甚，欲得清水，反寒多，不甚热，刺手少阴。
　　神门主之。神门在掌后锐骨之端陷者中，手少阴俞也。刺可入同身寸之三分，留七呼，若灸者，可灸三壮。○新校正云：按《太素》云：歌得清水及寒多，寒不甚热甚。
　　肝疟者，令人色苍苍然，太息，其状若死者，刺足厥阴见血。
　　中封主之。中封在足内踝前同身寸之一寸半陷者中，仰足而取之，伸足乃得之，足厥阴经也，刺出血止，常刺者可入同身寸之四分，留七呼，若灸者可灸三壮。
　　脾疟者，令人寒，腹中痛，热则肠中呜，鸣已汗出，刺足太阴。
　　商丘主之。商丘在足内踝下微前陷者中，足太阴经也。刺可入同身寸之三分，留七呼，若灸者可灸三壮。
　　肾疟者，令人酒洒然，腰脊痛，宛转，大便难，目胸胸然，手足寒，刺足太阳少阴。
　　太钟主之。取如前足少阴疟中法。
　　胃疟者，令人且病也，善饥而不能食，食而支满腹大，
　　胃热脾虚，故善饥而不能食，食而支满腹大也。是以下文兼刺太阴。○新校正云：按《太素》且病作疽病。
　　刺足阳明太阴横脉出血。
　　厉兑、解溪、三里主之。厉兑在足大指次指之端，去爪甲如韭叶，阳明井也。刺可入同身寸之一分，留一呼，若灸者可灸一壮。解溪在冲阳后同身寸之三寸半腕上陷者中，阳明经也。刺可入同身寸之五分，留五呼，若灸者可灸三壮。三里在膝下同身寸之三寸，腑骨外廉两筋肉分闲，阳明合也。刺可入同身寸之一寸，留七呼，若灸者可灸三壮。然足阳明取此三穴，足太阴刺其横脉出血也。横脉，谓足内踝前斜过大脉，则太阴之经脉也。○新校正云：详解溪在冲阳后三寸半。按《甲乙经》一寸半，《气穴论》注二寸半。
　　疟发身方热，刺驸上动脉，
　　则阳明之脉也。
　　开其空，出其血，立寒。
　　阳明之脉，多血多气，热盛气壮，故出其血而立可寒也。
　　疟方欲寒，刺手阳明太阴、足阳明太阴。
　　亦谓开穴而出其血也，当随井俞而刺之也。
　　疟脉满大急，刺背俞，用中针，傍五肚俞各一，适肥瘦出其血也。
　　瘦者浅刺少出血，肥者深刺多出血。背俞，谓大杼。五朕俞，谓讳嘻。胱，去鱼切。
　　疟脉小实急，灸经少阴、刺指井。
　　灸经少阴，是谓复溜。复溜在内踝上同身寸之二寸陷者中，足少阴经也，刺可入同身寸之三分，留三呼，若灸者可灸五壮。刺指井，谓刺至阴。至阴在足小指外侧去爪甲角如韭叶，足太阳井也，刺可入同身寸之一分，留五呼，若灸者可灸三壮。
　　疟脉满大急，刺背俞，用五胱俞、背俞各一，适行於血也。
　　谓调适肥瘦，穴度深浅，循《三备法》而行针，令至於血脉也。背俞#4，谓大杼。五朕俞，谓讳嘻主之。○新校正云：详此条从疟脉满大至此注终，文注共五十五字，当从删削。经文与次前经文重复，王氏随而注之，别无义例，不若士安之精审，不复出也。
　　疟脉缓大虚，便#5用药，不宜用针。
　　缓者中风，大为气实，虚者血虚，血虚气实，风又攻之，故宜药治以遣其邪，不宜针写而出血也。
　　凡治疟，先发如食顷乃可以治，过之则失时也。
　　先其发时，真邪异居，波陇不起，故可治。过时则真邪相合，攻之则反伤真气，故日失时。○新校正云：详从前疟脉满大至此，全元起本在第四卷中，王氏移续於此也。
　　诸疟而脉不见，刺十指问出血，血去必已，先视身之赤如小豆者尽取之。十二疟者，其发各不同时，察其病形，以知其何脉之病也。
　　随其形证，而病脉可知。
　　先其发时如食顷而刺之，一刺则衰，二刺则知，三刺则已。不已，刺舌下两脉出血；
　　释具下文。
　　不已，刺邮中盛经出血，又刺项已下侠脊者，必已。
　　并足太阳之脉气也。邮中，则委中也。侠脊者，谓大杼、风门热府穴也。大杼在项第一椎下两傍，相去各同身寸之一寸半陷者中，刺可入同身寸之三分，留七呼，若灸者可灸五壮。风门热府在第二#6椎下两傍各同身寸之一寸半，刺可入同身寸之五分，留七呼，若灸者可灸五壮。○新校正云：详大杼穴灸五壮，按《甲乙经》作七壮，《气穴论》注作七壮，《刺热论》及《热穴》注并作五壮。
　　舌下两脉者，廉泉也。
　　廉泉，穴名。在颌下结喉上舌本下，阴维任脉之会，刺可入同身寸之三分，留三呼，若灸者可灸三壮。
　　刺疟者，必先问其病之所先发者，先刺之。先头痛及重者，先刺头上及两额两眉问出血。
　　头上，谓上星、百会。两额，谓悬颅。两眉问，谓钻竹等穴也。
　　先项背痛者，先刺之。
　　项，风池、风府主之。背，大杼、神道主之。
　　先腰脊痛者，先刺邮中出血。先手臂痛者，先刺手少阴阳明十指问。
　　新校正云：按别本作手阴阳，全本亦作手阴阳。
　　先足经酸痛者，先刺足阳明十指问出血。
　　各以邪居之所以脱写之。
　　风疟，疟发则汗出恶风，刺三阳经背俞之血者。
　　三阳，太阳也。○新校正云：按《甲乙经》云足三阳。
　　腑酸痛甚，按之不可，名日驸髓病，以才针针绝骨出血，立已。
　　阳辅穴也。取如《气穴论》中府俞法。肘，洪付切。镜，锄衔切。
　　身体小痛，刺至阴。
　　新校正云：按《甲乙经》无至阴二字。
　　诸阴之井无出血，问日一刺。
　　诸井皆在指端，足少阴井在足心宛宛中。
　　疟不渴，间日而作，刺足太阳。
　　新校正云：按《九卷》云足阳明。《太素》同。
　　渴而问日作，刺足少阳。
　　新校正云：按《九卷》云手少阳。《太素》同。
　　温疟汗不出，为五十九刺。
　　自胃疟下至此，！寻《黄帝中诰图经》所主，或有不与此文同，应古之别法也。
　　气厥论篇
　　黄帝问日：五藏六府，寒热相移者何？岐伯曰：肾移寒於肝，瘫肿少气。
　　肝藏血，然寒入则阳气不散，阳气不散，则血聚气涩，故为瘫肿，又为少气也。○新校正云：按全元起本云：肾移寒於脾。元起注云：肾伤於寒而传於脾，脾#7主肉，寒生於肉则结为坚，坚化为脓，故为瘫也。血伤气少，故日少气。《甲乙经》亦作移寒於脾，王因误本，遂解为肝，亦智者之一失也。
　　脾移寒於肝，瘫肿筋挛。
　　脾藏主肉，肝藏主筋，肉温则筋舒，肉玲则筋急，故筋挛也。肉寒则卫气结聚，故为瘫肿。
　　肝移寒於心，狂隔中。
　　心为阳藏，神处其中，寒薄之则神乱离，故狂也。阳气与寒相薄，故隔塞而中不通也。
　　心移寒於肺，肺消，肺消者饮一没二，死不治。
　　心为阳藏，反受诸寒，寒气不消，乃移於肺，寒随心火内铄金精，金受火邪，故中消也。然肺藏消铄，气无所持，故令饮一而波二也。金火相贼，故死不能治。
　　肺移寒於肾，为涌水，涌水者，按腹不坚，水气客於大肠，疾行则呜，濯濯如囊裹浆，水之病也。
