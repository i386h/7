<!-- { "loadSidebar": true } -->
　　生数也，正土不虚加故也。
　　审平之纪，收而不争，杀而无犯，五化宣明，
　　犯，谓刑犯於物也。收而不争，杀而无犯，匪审平之德，何以能为是哉。
　　其气洁，
　　金气以洁白莹明为事。
　　其性刚，
　　性刚，故摧缺於物。
　　其用散落，
　　金用则万物散落。
　　其化坚敛，
　　收敛坚强，金之化也。
　　其类金，
　　审平之化，金类同。
　　其政劲肃，
　　化急速而整肃也。劲，锐也。
　　其候清切，
　　清，大冻也。切，急也，风声也。
　　其令燥，
　　燥，乾也。
　　其藏肺，
　　肺气之用，同金化也。
　　肺其畏热，
　　热，火令也。肺性冻，故畏火热。《五运行大论》曰：肺，其性冻。
　　其主鼻，
　　肺藏气，鼻通息也。
　　其谷稻，
　　色白也。○新校正云：按《金匮真言论》作稻，《藏气法时论》作黄黍。
　　其果桃，
　　味辛也。
　　其实壳，
　　外有坚壳者。
　　其应秋，
　　四时之化，秋气同。
　　其虫介，
　　外被坚甲者。
　　其畜鸡，
　　性善斗伤，象金用也。○新校正云：按《金匮真言论》云：其畜马。
　　其色白，
　　色同也。
　　其养皮毛，
　　坚同也。
　　其病咳，
　　有声之病，金之应也。○新校正云：按《金匮真言论》云：病在背，是以知病之在皮毛。
　　其味辛，
　　审平化治，则物辛味正。
　　其音商，
　　和利而扬。
　　其物外坚，
　　金化宣行，则物体外坚。
　　其数九。
　　成数也。
　　静顺之纪，藏而勿害，治而善下，五化咸整，
　　治，化也。水之性下，所以德全。江海所以能为百谷王#4者，以其善下之也。
　　其气明，
　　清冷明照，水气所生#5。
　　其性下，
　　归流於下。
　　其用沃衍，
　　用非冷事，故沬生而流溢。沃，沬也。衍，溢也。
　　其化凝坚，
　　藏气布化，则水物凝坚。
　　其类水，
　　冷顺之化，水同类。
　　其政流演，
　　井泉不竭，河流不息，则流演之义也。
　　其候凝肃，
　　凝，寒也。肃，静也。寒来之气侯。
　　其令寒，
　　水令宣行，则寒司物化。
　　其藏肾，
　　肾藏之用，同水化也。
　　肾其畏湿，
　　湿，土气也。肾性凛，故畏土湿。《五运行大论》曰：肾，其性凛。
　　其主二阴，
　　流注应同。○新校正云：按《金匮真言论》曰：北方黑色，入通於肾，开窍於二阴。
　　其谷豆，
　　色黑也。○新校正云：按《金匮真言论》及《藏气法时论》同。
　　其果栗，
　　味咸也。
　　其实濡，
　　中有津液也。
　　其应冬，
　　四时之化，冬气同。
　　其虫鳞，
　　鳞，水化生。
　　其畜蠡，
　　善下也。竞，豕也。
　　其色黑，
　　色同也。
　　其养骨髓，
　　气入也。
　　其病厥，
　　厥，气逆也，凌上也，倒行不顺也。○新校正云：按《金匮真言论》云：病在溪，是以知病之在骨也。
　　其味咸，
　　味同也。
　　其音羽，
　　深而和。
　　其物濡，
　　水化丰洽，庶物濡润。
　　其数六。
　　成数也。
　　故生而勿杀，长而勿罚，化而勿制，收而勿害，藏而勿抑，是谓平气。
　　生气主岁，收气不能纵其杀。长气主岁，藏气不能纵其罚。化气主岁，生气不能纵其制。收气主岁，长气不能纵其害。藏气主岁，化气不能纵其抑。夫如是者，皆天气平，地气正，五化之气不以胜克为用，故谓日平和气也。
　　委和之纪，是谓胜生。
　　丁卯、丁丑、丁亥、丁未、丁酉、丁巳之岁。
　　生气不政，化气乃扬，
　　木少，故生气不政。土宽，故化气乃扬。
　　长气自平，收令乃早，
　　火无忤犯，故长气自平。木气即少，故收令乃早。
　　凉雨时降，风云并与，
　　凉，金化也。鱼，湿气也。风，木化也。云，湿气也。
　　草木晚荣，苍乾凋落，
　　金气有余，木不能腾故也。新校正云：详委和之记，木不及而金气乘之，故苍乾凋落。非金气有余，木不能胜也，盖不足而金胜之也。
　　物秀而实，皮肉内充，
　　岁生虽晚，成者满实，土化气速，故如是。
　　其气敛，
　　收敛，兼金气故。
　　其用聚
　　不布散也。
　　其动经戾拘缓，
　　练，缩短也。戾，了戾也。拘，拘急也。缓，不收也。
　　其发惊骇，
　　木屈卒伸，惊骇象也。
　　其藏肝，
　　内应肝。
　　其果枣李，
　　枣，土。李，木实也。○新校正云：详李，木实也。按火土金水不及之果，李当作桃，王注亦非。
　　其实核壳，
　　核，木。壳，金主。
　　其谷稷稻，
　　金土谷也。
　　其味酸辛，
　　味酸之物，熟#6兼辛也。
　　其色白苍，
　　苍色之物，熟兼白也。
　　其畜犬鸡，
　　木从金畜。
　　其虫毛介，
　　毛从介。
　　其主雾露凄沧，
　　金之化也。
　　其声角商，
　　角从商。
　　其病摇动注恐，
　　木受邪也。
　　从金化也。
　　木不自政，故化从金。
　　少角与判商同，
　　少角木不及，故半与商金化同。判，半也。○新校正云：按火土金水之文判作少，则此当云少角与少商同，不云少商者，盖少角之运共有六年，而丁巳、丁亥，上角与正角同。丁卯、丁酉，上商与正商同。丁未、丁丑，上官与正官同。是六年者，各有所同，与火土金水之少运不同，故不云同，少商只大约而言，半从商化也。
　　上角与正角同，
　　上见厥阴，与敷和岁化同，谓丁亥、丁巳岁，上之所见者也。
　　上商与正商同。
　　上见阳明，则与平金岁化同，丁卯，丁酉岁，上见阳明。
　　其病支发#7，瘫肿疮疡，
　　金刑木也。
　　其甘虫，
　　子在母中。
　　邪伤肝也。
　　虽化悉与金同，然其所伤，则归於肝木也。
　　上宫与正宫同。
　　土盖其木，与未出等也。木未出土，与无木同。土自用事，故与正土运岁化同也。上见太阴，是谓上官。丁丑、丁未岁上见太阴，司天之化也。
　　萧扬肃杀，则炎赫沸腾，
　　萧扬肃杀，金无德也。炎赫沸腾，火之复也。(扬，音瑟。)
　　青於三，
　　火为木复，故其告在束。三，束方也。此言金之物胜也。○新校正云：按《六元正纪大论》云：灾三官。
　　所谓复也。
　　复，报复也。
　　其主飞蠹蛆雉，
　　飞，羽虫也。蠹，内生虫也。蛆，蝇之生者，此则物内自化尔。雉，乌耗也。
　　乃为雷霆。
　　雷，谓大声，生於太虚云暝之中也。霆，谓迅雷，卒如火之爆者，即霹雳也。
　　伏明之纪，是谓胜长。
　　藏气胜长也，谓癸酉、癸未、癸巳、癸卯、癸丑、癸亥之岁也。
　　长气不宣，藏气反布，
　　火之长气，不能施化，故水之藏气，反布於时。
　　收气自政，化令乃衡，
　　金土之义，与岁气素无干犯，故金自行其政，土自平其气。
　　寒清数举，暑令乃薄，
　　火气不用故。
　　承化物生，生而不长，
　　火令不政，故承化生之物，皆不长也。
　　成实而稚，遇化已老，
　　物实成熟，苗尚稚短，及遇化气，未长极而气已老矣。
　　阳气屈伏，垫虫早藏，
　　阳不用而阴胜也，若上临癸卯、癸酉岁，则垫反不藏。○新校正云：详癸巳、癸亥之岁，垫亦不藏。
　　其气郁，
　　郁燠不舒畅。
　　其用暴，
　　速也。
　　其动彰伏变易。
　　彰，明也。伏，隐也。变易谓不常其象见也。
　　其发痛，
　　痛由心所生。
　　其藏心，
　　岁运之气通於心。
　　其果栗桃，
　　栗，水；桃，金果也。
　　其实络濡，
　　络，支脉也。濡，有汁也。
　　其谷豆稻，
　　豆，水；稻，金谷也。
　　其味苦咸，
　　苦兼咸也。
　　其色玄丹，
　　色丹之物，熟兼玄也。
　　其畜马贪！
　　火从水畜。
　　其虫羽鳞，
　　羽从鳞。
　　其主冰雪霜寒，
　　水之气也。
　　其声征羽，
　　征从羽。
　　其病昏惑悲忘，
　　火之躁动不拘常律，阴冒阳火，故昏惑不治。心气不足，故喜悲善忘也。
　　从水化也。
　　火弱水强，故伏明之纪半从水之政化。？
　　少征与少羽同。
　　火少故，半从#8水化。○新校正云：详少征运六年内，癸酉、癸卯、同正商，癸巳、癸亥，同岁会外，癸未、癸丑，二年少征与少羽同，故不云判羽也。
　　上商与正商同。
　　岁上见阳明，则与平金岁化同也。癸卯及癸酉，岁上见阳明。○新校正云：详此不言上官上角者，盖官角於火无大克伐，故经不备言之。
　　邪伤心也。
　　受病者心。
　　凝惨凛冽则暴雨霖霪，
　　凝惨凛冽，水无德也。暴雨霖霪，土之复也。
　　告於七。
　　七#9南方也。○新校正云：按《六元正纪大论》云：灾七官。
　　其主骤注雷霆震惊，
　　天地气争，而生是变，气交之内，害及束盛，及伤鳞类。
　　沉黔淫雨。
　　沈黔淫雨，湿变所生也。(黔，音阴。又音今。)
　　卑监之纪，是谓喊化，
　　谓化气喊少，己巳、己卯、己丑、己亥、己酉、己未之岁也。
　　化气不令，生政独彰，
　　土少而木专其用。
　　长气整，雨乃愆，收气平，
　　不相干犯，则平整。化气喊，故雨愆期。
　　风寒并兴，草木荣美，
　　风，木也。寒，水也。土少故寒气得行，生气独彰，故草木敷荣而端美。
　　秀而不实，成而枇也，
　　荣秀而美，气生於木，化气不满，故物实中空，是以枇恶。
　　其气散，
　　气不安静，木且疏之#10，从木之风，故施散也。
　　其用静定，
　　虽不能专政於时物，然或举用，则终归土德而静定。
　　其动疡涌分溃瘫肿，
　　疡，疮也。涌，呕吐也。分，裂也。渍，烂也。‘瘫肿，脓疮也。
　　其发濡滞，
　　土性也。濡，湿也。
　　其藏脾，
　　主藏病。
　　其果李栗，
　　李，木；栗，水果也。
　　其实濡核，
　　濡，中有汁者。核，中坚者。○新校正云：详前后濡实主水，此濡字当作肉，王注亦非。
　　其谷豆麻，
　　豆，水；麻，木谷也。
　　其味酸甘，
　　甘味之物，熟兼酸也。
　　其色苍黄，
　　色黄之物，外兼苍也。
　　其畜牛犬，
　　土从木畜。
　　其虫保毛，
　　保从毛。
