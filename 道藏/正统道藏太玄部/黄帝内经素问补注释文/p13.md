<!-- { "loadSidebar": true } -->
　　上帝，则上古帝君也。先师，岐伯祖之师仪贷季，上古之理色脉者也。《移精变气论》曰：上古使仪贷季理色脉而通神明。《八素经》序云：天师对黄帝日，我於仪贷季理色脉，已三世矣，言可知乎。○新校正云：详素一作索，或以八为大。按今《太素》无此文。仪，即就切？
　　帝曰：请遂闻之。
　　遂，尽也。
　　岐伯曰：五日谓之候，三候谓之气，六气谓之时，四时谓之岁，而各从其主治焉。
　　日行天之五度，则五日也。三侯，正十五日也。六气凡九十日，正三月也，设其多之矣，故十八候为六气，六气谓之时也。四时几三百六十日，故日四时谓之岁也。各从主治，谓一岁之日，各归从五行之一气而为之主以王也，故下文曰：
　　五运相袭，而皆治之，终期之日，周而复始，时立气布，如环无端，候亦同法。故曰：不知年之所加，气之盛衰，虚实之所起，不可以为工矣。
　　五运，谓五行之气，应天之运而主化者也。袭，谓承袭，如嫡之承袭也。言五行之气，父子相承，主统一周之日，常如是无已，周而复始也。时，谓立春之前当至时也。气，谓当主#6之豚气也。春前气至，脉气亦至，故日时立气布也。侯，谓日行五度之候也，言一侯之日，亦五气相生，而直之差则病矣。《移精变气论》曰：上古使仪贷季理色豚而，通神明，合之金木水火土四时八风六合不离其常。此之谓也。工，谓工於修养者也。言铃明於此，乃可横行天下矣。○新校正云：详王注时立气布，谓立春前当至时，当王之脉气也。按此正谓岁立四时，时布六气，如环之无端，故又日侯亦同法。
　　帝曰：五运之始，如环无端，其太过、不及何如？岐伯曰：五气更立，各有所胜，盛虚之变，此其常也。
　　言盛虚之变见，此乃天之常道尔。
　　帝曰：平气何如？岐伯曰：无过者也。
　　不愆常侯，则无过也。
　　帝曰：太过不及奈何？岐伯曰：在经有也。
　　言《玉机真藏论篇》具言五气平和太过不及之旨也。○新校正云：详王注言《玉机真藏论》已具，按本篇言豚之太过不及，即不论运气之太过不及与平气，当云《气交变大论》、《五常政大论篇》已具言也。
　　帝曰：何谓所胜？岐伯曰：春胜长夏，长夏胜冬，冬胜夏，夏胜秋，秋胜春，所谓得五行时之胜，各以气命其藏。
　　春应木，木胜土；长夏应土，土胜水；冬应水，水胜火；夏应火，火胜金；秋应金，金胜木；常如是矣。四时之中，加之长夏，故谓得五行时之胜也。所谓长夏者，六月也，土生於火，长在夏中，既长而王，故云长夏也。以气命藏者，春之木，内合肝。长夏土，内合脾。冬之水，内合肾。夏之火，内合心。秋之金，内合肺。故日各以气命其藏也。命，名也。
　　帝曰：何以知其胜？岐伯曰：求其至也，皆归始春，
　　始春，谓立春之日也。春为四时之长，故侯气皆归於立春前之日也。
　　未至而至，此谓太过，则薄所不胜，而乘所胜也，命日气淫。不分邪僻内生，工不能禁。
　　此上十字，文义不伦，应古文错简。次后五治下，乃其义也，今朱书之。
　　至而不至，此谓不及，则所胜妄行，而所生受病，所不胜薄之也，命曰气迫。所谓求其至者，气至之时也。
　　凡气之至，皆谓立春前十五日，乃侯之初也。未至而至，谓所直之气，未应至而先期至也。先期而至，是气有余，故日太过。至而不至，谓所直之气二应至不至，而后期至，后期而至，是气不足，故日不及。太过，则薄所不胜而乘所胜。不及，则所胜妄行，而所生受病，所不胜薄之者。凡五行之气，我克者为所胜，克我者为所不胜，生我者为所生。假令肝木有余，是肺金不足，金不制木，故木太过。木气既余，则反薄肺金，而乘於脾土矣，故日太过则薄所不胜，而乘所胜也。此皆五藏之气，内相淫并为疾，故命日气淫也。余太过例同之。又如肝木气少，不能制土，土气无畏，而遂妄行，木被土凌，故云所胜妄行而所生受病也。肝木之气不平，肺金之气自薄，故日所不胜薄之。然木气不平，土金交薄，相迫为疾，故日气迫也。余不及，例皆同。
　　谨候其时，气可与期，失时反候，五治不分，邪僻内生，工不能禁也。
　　时，谓气至时也。候其年则始於立春之日，候其气则始於四气定期，侯其日则随於候日，故日馑候其时，气可与期也。反，谓反背也。五治，谓五行所治，主统一岁之气也。然不分五治，谬引入#7邪，天#8真气运，尚未该通，人病之由，安能精达，故日工不能禁也。
　　帝曰：有不袭乎？
　　言五行之气，有不相承袭者乎？
　　岐伯日：苍天之气，不得无常也。气之不袭，是谓非常，非常则变矣。
　　变，谓变易天常也。
　　帝日：非常而变奈何？岐伯日：变至则病，所胜则微，所不胜则甚，因而重感於邪，则死矣。故非其时则微，当其时则甚也。
　　言苍天布气，尚不越於五行，人在气中，岂不应於天道？夫人之气乱，不顺天常，故有病死之征矣。《左传》日：违天不祥。此其类也。假令木直之年，有火气至，后二岁病矣。土气至，后三岁病矣。金气至，后四岁病矣。水气至，后五岁病矣。真气不足，复重感邪，真气内微，故重感於邪则死也。假令非王#9直年，而气相干者，且为微病，不爻内伤於神藏，故非其时则微而且持也。若当所直之岁，则易中邪气，故当其直时，则病疾甚也。诸气当其王者，皆铃受邪，故云非其时则微，当其时则甚也。《通评虚实论》日：非其时则生，当其时则死。当，谓正直之年也。
　　帝曰：善。余闻气合而有形，因变以正名，天地之运，阴阳之化，其於万物，孰少孰多，可得闻乎？
　　新校正云：详从前岐伯日昭乎哉问也至此，全元起注本及《太素》并无，疑王氏之所补也。
　　岐伯日：悉乎哉问也！天至广不可度，地至大不可量，大神灵问，请陈其方。
　　言天地广大，不可度量而得之，造化玄微，岂可以人心而遍悉。大神灵问，赞圣深明，举大说几，粗言纲纪，故日请陈其方。
　　草生五色，五色之变，不可胜视，草生五味，五味之美，不可胜极，
　　言物生之众，禀化各殊，目视口味，尚无能尽之，况於人心，乃能包括耶。
　　嗜欲不同，各有所通。
　　言色味之众，虽不可遍尽所由，然人所嗜所欲，则自随己心之所爱耳，故日嗜欲不同，各有所通。
　　天食人以五气，地食人以五味。
　　天以五气食人者，躁气奏肝，焦气奏心，香气奏脾，腥气晓肺，腐气奏肾也。地以五味食人者，酸味入肝，苦味入心，甘味入脾，辛味入肺，咸味入肾也。清阳化气，而上为天；浊阴成味，而下为地．。故天食人以气，地食人以味也。《阴阳应象大论》曰：清阳为天，浊阴为地。又曰：阳为气，阴为味。
　　五气入鼻，藏於心肺，上使五色修明，音声能彰。五味入口，藏於肠胃，味有所藏，以养五气，气和而生，津液相成，神乃自生。
　　心荣面色，肺主音声，故气藏於心肺，上使五色修洁分明，音声彰着。气为水母，故味藏於肠胃，内养五气，五气和化，津液方生，津液与气相副，化成神气，乃能生而宣化也。
　　帝曰：藏象何如？
　　象，谓所见於外可阅者也。
　　岐伯曰：心者，生之本，神之变也，其华在面，其充在血脉，为阳中之太阳，通於夏气。
　　心者，君主之官，神明出焉。然君主者，万物系之以兴亡，故日心者生之本，神之变也。火气炎上，故华在面也，心养血，其主豚，故充在血脉也。心王於夏，气合太阳，以太阳居夏火之中，故曰阳中之太阳，通於夏气也。《金匮真言论》曰：平旦至日中，天之阳，阳中之阳也。○新校正云：详神之变，全元起本并《太素》作神之处。
　　肺者，气之本，魄之处也，其华在毛，其充在皮，为阳中之太阴，通於秋气。
　　肺藏气，其神魄，其养皮毛，故日肺者气之本，魄之处，华在毛，充在皮也。肺藏为太阴之气，主#10王於秋，昼日为场气所行，位非阴处，以太阴居於阳分，故日阳中之太阴，通於秋气也。《金匮真言论》曰：日中至黄昏，天之阳，阳中之阴也。○新校正云：按太阴，《甲乙经》并《太素》作少阴，当作少阴。肺在十二经虽为太阴，然在阳分之中当为少阴也。
　　肾者，主垫，封藏之本，精之处也，其华在发，其充在骨，为阴中之少阴，通於冬气。
　　地户封闭，垫虫深藏，肾又主水，受五藏六府之精而藏之，故日肾者主垫，封藏之本，精之处也。脑者髓之海，肾主骨髓，发者脑之所养，故华在发，充在骨也。以盛阴居冬阴之分，故曰阴中之少阴，通於冬气也。《金匮真言论》曰：合夜至鹞呜，天之阴，阴中之阴也。○新校正云：按全元起本并《甲乙经》、《太素》少阴作太阴，当作太阴。肾在十二经虽为少阴，然在阴分之中当为太阴。
　　肝者，罢极之本，魂之居也，其华在爪，其充在筋，以生血气，其味酸，其色苍，
　　新校正云：详此六字当去。按《太素》：心，其味苦，其色赤。肺，其味辛，其色白。肾，其味咸，其色黑。今惟肝脾二藏，载其味其色。《阴阳应象大论》已着色味详矣，此不当出之。今更不添心肺肾三藏之色味，只去肝脾二藏之色味可矣。其注中所引《阴阳应象大论》文四十一字，亦当去之。罢，音疲。
　　此为阳中之少阳，通於春气。
　　夫人之运动者，皆筋力之所为也，肝主筋，其神魂，故日肝者罢极之本，魂之居也。爪者筋之余，筋者肝之养，故华在爪，充在筋也。束方为发生之始，故以生血气也。《阴阳应象大论》曰：束方生风，风，生木，木生酸。肝合木，故其味酸也。又曰：神在藏为肝，在色为苍。故其色苍也。以少阳居於阳位，而王於春，故日阳中之少阳，通於春气也。《金匮真言论》曰：平旦至日中，天之阳，阳中之阳也。○新校正云：按全元起本并《甲乙经》、《太素》作阴中之少阳，当作阴中之少阳，详王氏引《金匮真言论》云：平旦至日中，天之阳，阳中之阳也以为证，则王意以为阳中之少阳也。再详上文心藏为阳中之太阳，王氏以引平旦至日中#11之说为证，今肝藏又引为证，反不引鹞呜至平旦天之阴，阴中之阳为证，则王注之失可见，当从全元起本及《甲乙经》、《太素》作阴中之少阳为得。
　　脾胃大肠小肠三焦膀胱者，仓凛之本，营之居也，名曰器，能化糟粕，转味而入出者也，
