<!-- { "loadSidebar": true } -->
　　谓差四时之正月位也。○新校正云：按《至真要大论》云：胜复之作，动不当位，或后时而至，其故何也？岐伯曰：夫气之生化，与其衰盛异也。寒暑温凉，盛衰之用，其在四维。故阳之动始於温，盛於暑，阴之动始於清，盛於寒，春夏秋冬各差其分。故《大要》曰：彼春之暖，为夏之暑，彼秋之忿，为冬之怒，馑按四维，斥候皆归，其终可见，其始可知。彼论胜复之不当位，此论五气之发不当位，所论胜复五发之事则异，而命其差之义则同。
　　帝曰：差有数乎？
　　言日数也。
　　岐伯曰：后皆三十度而有奇也。
　　后，谓四时之后也。差三十日余八十七刻半，气犹未#30去而甚盛也。度，日也。四时之后今当#31尔。○新校正云：详注云，八十七刻半当作四十三刻又四十分刻之三十。
　　帝曰：气至而先后者何？
　　谓未应至而至太早，应至而至反太迟之类也。正谓气至在期先后。
　　岐伯曰：运太过则其至先，运不及则其至后，此候之常也。帝曰：当时而至者何也？岐伯曰：非太过非不及，则至当时，非是者告也。
　　当时，谓应日刻之期也。非应先后至而有先后至者，皆为灾。青，灾也。
　　帝曰：善。气有非时而化者何也？岐伯曰：太过者当其时，不及者归其己胜也。
　　冬雨、春凉、秋热、冬寒之类，皆为归己胜也。
　　帝曰：四时之气，至有早晏，高下左右，其候何如？岐伯曰：行有逆顺，至有迟速，故太过者化先天，不及者化后天。
　　气有余故化先，气不足故化后。
　　帝曰：愿闻其行何谓也？岐伯曰：春气西行，夏气北行，秋气束行，冬气南行。
　　观万物生长收藏如斯言。
　　故春气始於下，秋气始於上，夏气始於中，冬气始於标。春气始於左，秋气始於右，冬气始於后，夏气始於前。此四时正化之常。
　　察物以明之，可知也。
　　故至高之地，冬气常在，至下之地，春气常在，
　　高山之巅，盛夏冰雪，污下川泽，严冬草生，常在之义足明矣。○新校正云：按《五常政大论》云：地有高下，气有温凉，高者气寒，下者气热。
　　必谨察之。帝曰：善。
　　天地阴阳视而可见，何又思诸冥昧，演法推求，智极心劳而无所得耶。
　　黄帝问曰：五运六气之应见，六化之正，六变之纪何如？岐伯对曰：夫六气正纪，有化有变，有胜有复，有用有病，不同其候，帝欲何乎？帝曰：愿尽闻之。岐伯曰：请遂言之。
　　遂，尽也。
　　夫气之所至也，厥阴所至为和平，
　　初之气，木之化。
　　少阴所至为暄，
　　二之气，君火也。
　　太阴所至为埃褥，
　　四之气，土之化。
　　少阳所至为炎暑，
　　三之气，相火也。
　　阳明所至为清劲，
　　五之气，金之化。
　　太阳所至为寒露，
　　终之气，水之化。
　　时化之常也。
　　四时气正化之常候。
　　厥阴所至为风府，为莹启；
　　莹，微裂也。启，开拆也。
　　少阴所至为大火府，为舒荣；太阴所至为雨府，为员盈；
　　物承土化，质皆盈满。又雨界地绿，文见如环，为员化明矣。
　　少阳所至为热府，为行出；
　　藏热者，出行也。
　　阳明所至为司杀府，为庚苍；
　　庚，更也。更，易也，代也。
　　太阳所至为寒府，为归藏。
　　物寒故归藏也。
　　司化之常也。厥阴所至为生，为风摇；
　　木之化。
　　少阴所至为荣，为形见；
　　火之化。
　　太阴所至为化，为蕾买雨；
　　土之化。
　　少阳所至为长，为蕃鲜；
　　火之化。
　　阳明所至为收，为雾露；
　　金之化。
　　太阳所至为藏，为周密。
　　水之化。
　　气化之常也。厥阴所至为风生，终为肃；
　　风化以生，则风生也。肃，静也。○新校正云：按《六微旨大论》云：风位之下，金气承之。故厥阴为风生，而终为肃也。
　　少阴所至为热生，中为寒；
　　热化以生，则热生也。阴精承上，故中为寒也。○新校正云：按《六微旨大论》云：少阴之上，热气治之，中见太阳。故为热生，而中为寒也。又云：君位之下，阴精承之。亦为寒之义也。
　　太阴所至为湿生，终为注雨；
　　湿化以生，则湿生也。太阴在上，故终为注雨。○新校正云：按《六微旨大论》云：土位之下，风气承之。王注云：疾风之后，雨乃零，湿为风吹，化而为雨。故太阴为湿生，而终为注雨也。
　　少阳所至为火生，终为蒸褥；
　　火化以生，则火生也。阳在上，故终为蒸湿。○新校正云：按《六微旨大论》云：相火之下，水气承之。故少阳为火生，而终为蒸海也。
　　阳明所至为燥生，终为冻；
　　燥化以生，则燥生也。阴在上，故终为冻。○新校正云：详此六气俱先言本#32化，次言所反之气，而独阳明之化，言燥生，终为凉，未见所反之气。再寻上下文义，当云阳明所至为冻生，终为燥，方与诸气之义同贡。盖以金位之下，火气承之，故阳明为清生，而终为燥也。
　　太阳所至为寒生，中为温。
　　寒化以生，则寒生也。阳在内，故中为温。○新校正云：按《五运行大论》云：太阳之上，寒气治之，中见少阴。故为寒生而中为温。
　　德化之常也。
　　风生毛形，热生翩形，湿生保形，火生羽形，燥生介形，寒生鳞形，六化皆为主岁及问气所在，而各化生常无替也。非德化，则无能化生也。
　　(翮，胡革切。)
　　厥阴所至为毛化，
　　形之有毛者。
　　少阴所至为羽化，
　　有羽翩飞行之类。
　　太阴所至为保化，
　　无毛羽鳞甲之类。
　　少阳所至为羽化，
　　薄明羽翼，蜂蝉之类，非翎羽之羽也。
　　阳明所至为介化，
　　有甲之类。
　　太阳所至为鳞化，
　　身有鳞也。
　　德化之常也。厥阴所至为生化，
　　温化也。
　　少阴所至为荣化，
　　暄化也。
　　太阴所至为濡化，
　　湿化也。
　　少阳所至为茂化，
　　热化也。
　　阳明所至为坚化，
　　冻化也。
　　太阳所至为藏化。
　　寒化也。
　　布政之常也。厥阴所至为飘怒，大冻；
　　飘怒，木也。大冻，下承之金气也。
　　少阴所至为大暄，寒；
　　大暄，君火也。寒，下承之阴精也。
　　太阴所至为雷霆骤注，烈风；
　　雷霆骤注，土也。烈风，下承之木气也。
　　少阳所至为飘风墦燎，霜凝；
　　飘风，旋转风也。霜凝，下承之水气也。
　　阳明所至为散落，温；
　　散落，金也。温，下承之火气也。
　　太阳所至为寒雪冰雹，白埃。
　　霜雪冰雹，水也。白埃，下承之土气也。
　　气变之常也。
　　变，谓变常平之气而为甚用也。甚用不已，则下承之气兼行，故皆非本气也。
　　厥阴所至为挠动，为迎随；
　　风之性也。
　　少阴所至为高明焰，为熏；
　　焰，阳焰也。熏，赤黄色也。
　　太阴所至为沉阴，为白埃，为晦暝；
　　暗蔽不明也。
　　少阳所至为光显，为彤云，为曛；
　　光显，电也，流光也，明也。彤，赤色也。少#33阴气同。
　　阳明所至为烟埃，为霜，为劲切，为凄鸣。
　　杀气也。
　　太阳所至为刚固，为坚芒，为立。
　　寒化也。
　　令行之常也。
　　令行则庶物无违。
　　厥阴所至为里急，
　　筋练缩故急。
　　少阴所至为疡胗身热，
　　火气生也。
　　太阴所至为积饮否隔，
　　土气也。
　　少阳所至为嚏呕，为疮疡，
　　火气生也。
　　阳明所至为浮虚，
　　浮虚薄肿，按之复起也。
　　太阳所至为屈伸不利。病之常也。阴所至为支痛；
　　支，柱妨也#34。
　　少阴所至为惊惑恶寒战栗谵妄；
　　谵，乱言也，今详栗字当作慓字。
　　太阴所至为蓄满；少阳所至为惊躁，瞀昧暴病；阳明所至为□，炕阴股膝□□腑足病；太阳所至为腰痛。病之常也。厥阴所至为緛戾，少阴所至为悲妄衄蔑，
　　蔑，污血，亦脂也#35。
　　为行劲#36，太阴所至为中满霍乱吐下，少阳所至为喉痹，耳呜呕涌#37，
　　涌#38，谓溢食不下也。
　　阳明所至为胁痛皴揭，
　　身皮□象。
　　太阳所至为寝汗，痉。
　　寝汗，谓睡中汗发於胸嗌#39颈掖之问也。俗误呼为盗汗。(痉，巨郢切。)
　　病之常也。厥阴所至为胁痛呕泄，
　　泄，谓利也。
　　少阴所至为语笑，太阴所至为重驸肿，
　　驸肿，谓肉泛#40，按之不起也。
　　少阳所至为暴注，□瘛痣暴死，阳明所至为□嚏，太阳所至为流泄禁止。病之常也。凡此十二变者，报德以德，报化以化，报政以政，报令以令，气高则高，气下则下，气后则后，气前则前，气中则中，气外则外，位之常也。
　　气报德报化，谓天地气也。高下前后中外，谓生病所也。手之阴阳其气高，足之阴阳其气下，足太阳气在身后，足阳明气在身前，足少阴、太阴#41、厥阴气在身中，足少阳气在身侧，各随所在言，气变生病象也。
　　故风胜则动，
　　不宁也。○新校正云：详风胜则动至湿胜则濡泄五句，与《阴阳应象大论》文重，而注不同。
　　热胜则肿，
　　热胜气则为丹缥，胜血则为瘫脓，胜骨肉则为驸肿，按之不起。
　　燥胜则乾，
　　乾於外则皮肤皱揭，乾於内则精血枯涸，乾於气及津液则肉乾而皮着於骨。
　　寒胜则浮，
　　浮，谓浮起，按之起见也。
　　湿胜则濡泄，甚则水闭驸肿。
　　濡泄，水利也。驸肿，肉泛，按之陷而不起也。水闭，则逸於皮中也。
　　随气所在，以言其变耳。帝曰：愿闻其用也。岐伯曰：夫六气之用，各归不胜而为化。
　　用，谓施其化气。
　　故太阴雨化，施於太阳；太阳寒化，施於少阴；
　　新校正云：详此当云少阴少阳。
　　少阴热化，施於阳明；阳明燥化，施於厥阴；厥阴风化，施於太阴。各命其所在以征之也。帝曰：自得其位何如？岐伯曰：自得其位，常化也。帝曰：愿闻所在也。岐伯曰：命其位而方月可知也。
　　随气所在以定其方，六分占之，则日及地分无差也。
　　帝曰：六位之气，盈虚何如？岐伯曰：太少异也，太者之至徐而常，少者暴而亡。
　　力强而作，不能久长，故暴而无也。亡，无也。
　　帝曰：天地之气，盈虚何如？岐伯曰：天气不足，地气随之，地气不足，天气从之，运居其中而常先也。
