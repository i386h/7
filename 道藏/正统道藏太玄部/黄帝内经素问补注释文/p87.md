<!-- { "loadSidebar": true } -->
　　新校正云：按《玄珠》云：上酸平。又按《至真要大论》云：温淫所胜，平以苦热。
　　庚寅庚申岁
　　上少阳相火中太商金运
　　新校正云：详庚寅岁为正商，得平气，以上见少阳相火，下克於金运，不能太过。庚申之岁，申金佐之，乃为太商。
　　下厥阴木火化七，
　　新校正云：详庚寅热化二，庚申热化七。
　　清化九，风化三，
　　新校正云：详庚寅风化八，庚申风化三。
　　正化度也。其化上咸寒，中辛温，下辛凉，药食宜也。
　　辛卯辛酉岁
　　上阳明金　中少羽水运
　　新校正云：详此岁七月丙申，水还正羽。
　　下少阴火　雨化风化胜复同，邪气化度也，灾一宫。清化九，
　　新校正云：详辛卯燥化九，辛酉燥化四。
　　寒化一，热化七，
　　新校正云：详辛卯热化二，辛酉热化七。
　　正化度也。其化上苦小温，中苦和，下咸寒，药食宜也。
　　壬辰壬戌岁
　　上太阳水　中太角木　运下太阴土　寒化六，
　　新校正云：详壬辰寒化六，壬戌寒化一。
　　风化八，雨化五，正化度也。其化上苦温，中酸和，下甘温，药食宜也。
　　新校正云：按《玄珠》云：上甘温，下酸平。又按《至真要大论》云：寒淫所胜，平以辛热。湿淫於内，治以苦热。
　　癸巳同岁会　癸亥#14同岁会
　　上厥阴木　中少征火运
　　新校正云：详癸巳正征火气平，一谓巳为火，亦名岁会，二谓水未得化，三谓五月戊午，癸得戊合，故得平气。癸亥之岁，亥为水，水得年力，便来行胜，至五月戊午，火#15还正征，其气始平。
　　下少阳相火　寒化雨化胜复同，邪气化度也，灾九宫。风化八，
　　新校正云：详癸巳风化八，癸亥风化三。
　　火化二，
　　新校正云：只言火化二详此运与在泉俱火火化二者，少征火运之化也。若少阳在泉之化，则癸巳热化七，癸亥热化二。
　　正化度也。其化上辛凉，中咸和，下咸寒，药食宜也。
　　凡此定期之纪，胜复正化，皆有常数，不可不察。故知其要者，一言而终，不知其要，流散无穷，此之谓也。
　　帝曰：善。五运之气，亦复岁乎？
　　复，报#16也。先有胜制，则后又复也。
　　岐伯曰：郁极乃发，待时而作也。
　　待，谓五及差分位也。大温发於辰巳，大热发於申未#17，大凉发於戌亥，大寒发於丑寅。上件发胜临之，亦待问气而发，故日待时也。○新校正云：详注及字疑作气。
　　帝曰：请问其所谓也？岐伯曰：五常之气，太过不及，其发异也。
　　岁太过其发早，岁不及其发晚。
　　帝曰：愿卒闻之。岐伯曰：太过者暴，不及者徐，暴者为病甚，徐者为病，
　　谓相执持也。
　　帝曰：太过不及，其数何如？岐伯曰：太过者其数成，不及者其数生，土常以生也。
　　数，谓五常化行之数也。水数一，火数二，木数三、金数四、土数五。成数，谓水数六，火数七，木数八，金数九，土数五也。故日，土常以生也。数生者，各取其生数多少以占，故政令德化胜复之休作日，及尺寸分毫，并以准之，此盖都明诸甩者也。
　　帝曰：其发也何如？岐伯曰：土郁之发，严谷震惊，雷殷气交，埃昏黄黑，化为白气，飘骤高深，
　　郁，谓郁抑，天气之甚也。故虽天气，亦有涯也。始#18终则衰，故虽郁者怒发也。土化不行，炎亢无雨，木盛过极，故郁怒发焉。土性静定，至动也，雷雨大作，而木土相持之气乃#19休解也。《易》曰：雷雨作，解。此之谓也。土虽独怒，木尚制之，故但震惊於气交之中，而声尚不能高远也。故曰：雷殷气交。气交，谓土之上，尽山之高也。《诗》云：殷其雷也。所谓雷雨生於山中者，土气抑郁，天木制之，平川土薄，气常乾燥，故不能先发也；山源土厚，湿化丰深，土厚#20气深，故先怒发也。
　　击石飞空，洪水乃从，川流漫衍，田牧土驹。
　　疾气骤雨，岸落山化，大水横流，石势迸急，高山空谷，击石先飞，而洪水随至也。洪，大也。巨川衍溢，流漫平陆，漂荡疼没於染盛。大水去已，石土危然，若群驹散牧於田野。几言土者，沙石同也。
　　化气乃敷，善为时雨，始生始长，始化始成。
　　化，土化也。土被制，化气不敷，否极则泰，屈极则伸，处拂#21之时，化气因之，乃能敷布於庶类，以时而雨，滋泽草木而成也。善，谓应时也。化气既少，长气已过，故万物始生始长，始化始成。言是四始者，明万物化成之晚也。
　　故民病心腹胀，肠呜而为数后，甚则心痛胁膜，呕吐霍乱，饮发注下，驸肿身重。
　　脾热之生。
　　云奔雨府，霞拥朝阳，山泽埃昏，其乃发也，以其四气。
　　雨府，太阴之所在也。埃，白气似云而薄也。埃固有微甚，微者如纱毂之腾，甚者如薄云雾也。甚者发近，微者发远。四气，谓夏至后三十一日起，尽至秋分日也。
　　云横天山，浮游生灭，怫之先兆。
　　天际云横，山犹冠带，岩谷丛薄，乍灭乍生，有土之见，怫兆已彰，皆平明占之。浮游，以午前候望也。
　　金郁之发，天洁地明，风清气切，大凉乃举，草树浮姻，燥气以行，雾雾数起，杀气来至，草木苍乾，金乃有声。
　　大凉，次寒也。举，用事也。浮姻，燥气也。杀气，霜零。正杀气者，以丑时至，长者亦卯时辰时也。其气之来，色黄赤黑杂而至也。物不胜杀，故草木苍乾。苍，薄青色也。
　　故民病咳逆，心胁满引少腹，善暴痛，不可反侧，嗑乾，面陈#22色恶。
　　金胜而木病也。
　　山泽焦枯，土凝霜卤，佛乃发也，其气五。
　　夏火炎亢，时雨既愆，故山泽焦枯，土上凝白，咸卤状如霜也。五气，谓秋分后至立冬后五十四#23日内也。
　　夜零白露，林莽声凄，佛之兆也。
　　夜濡白露，晓听风妻。有是，乃为金发征也。
　　水郁之发，阳气乃辟，阴气暴举，大寒乃至，川泽严凝，寒云结为霜雪，
　　寒零，白气也。其状如雾，而不流行，坠地如霜雪，得日晞也。
　　甚则黄黑昏翳，流行气交，乃为霜杀，水乃见祥。
　　黄黑，亦浊恶气。水，气也。祥，大祥，亦谓泉出平地。
　　故民病寒客心痛，腰雅痛，大关节不利，屈伸不便，善厥逆，痞坚腹满。
　　阴胜阳故。
　　阳光不治，空积沉阴，白埃昏暝，而乃发也，其气二火前后。
　　阴精与水，皆上承火，故其发也，在君相二火之前后，亦犹辰星迎随日也。
　　太虚探玄，气犹麻散，微见而隐，色黑微黄，怫之先兆也。
　　深玄，言高远而黯黑也。气似散麻，薄微可见之也。寅后卯时候之，夏月兼辰前之时，亦可侯也。
　　木郁之发，太虚埃昏，蕾买物以扰，大风乃至，屋发折木，木有变。
　　屋发，谓发鸿吻。折木，谓大树摧拔折#24落，悬竿中拉也。变，谓土生异木奇状也。
　　故民病胃院当心而痛，上支两胁，鬲咽不通，食饮不下，甚则耳呜眩转，目不识人，善暴僵仆。
　　筋骨强直而不用，卒倒而无所知也。
　　太虚苍埃，天山一色。或为#25浊色，黄黑郁横#26，云不起雨，而乃发也，其气无常。
　　气如尘如云，或黄黑郁然，犹在太虚之问，而特异於常，乃其候也。
　　长川草偃，柔叶呈阴，松昤高山，虎啸山石岫，怫之先兆也。
　　草偃，谓无风而自低。柔叶，谓白杨叶也。无风而叶皆背见，是谓呈阴。如是者皆通微甚，甚者发速，微者发徐也。山行之侯，则以松虎期之，凉行亦以麻黄为侯，秋冬则以梧桐蝉叶侯之。
　　火郁之发，太虚肿翳，大明不彰，
　　肿翳，谓赤气也。大明，日也。○新校正云：详经注中肿字疑误。
　　炎火行，大暑至，山泽墦燎，材木流津，广厦腾姻，土浮霜卤，止水乃臧，蔓草焦黄，风行惑言，湿化乃后。
　　太阴太阳在上，寒湿流於太虚，心火应天，郁抑而莫能彰显，寒湿盛已，火乃与行，阳气火光，故山泽翻燎，井水喊少，妄作讹言，雨已愆期也。湿化乃后，谓阳亢主时，气不争长，故先旱而后雨也。
　　故民病少气，疮疡瘫肿，胁腹胸背，面首四支，镇愤胪胀，疡痱呕逆，痪痰骨痛，节乃有动，注下温疟，腹中暴痛，血溢流注，精掖乃少，目赤心热，甚则瞥闷懊浓，善暴死。
　　火郁而怒，为土水相持，客主皆然，悉无深犯，则无咎也。但热已胜寒，则为摧敌，、而热从心起，是神气孤危，不速救之，天真将竭，故死。火之用速，故善暴死。(浓，音农。)
　　刻终大温，汗濡玄府，其乃发也，其气四。
　　刻终，谓昼夜#27水刻终尽之时也。大温，次热也。玄府，谓汗空也。汗濡玄府，谓早行身蒸热也。刻尽之时，阴盛於此，反无凉气，是阴不胜阳，热既已萌，故当怒发也。○新校正云：详土#28火俱发四气者何？盖火有二位，为水发之所，又大热发於申未，故火郁之发，在四气也。
　　动复则静，阳极反阴，湿令乃化乃成。
　　火怒燥金，阳极过亢，畏火求救土中，土救热金，发为飘骤，继为时雨，气乃和平，故万物由是乃生长化成。壮极则反，盛亦何长也。
　　华发水凝，山川冰雪，焰阳午泽，怫之先兆也。
　　谓君火王时，有寒至也，故岁君火发，亦待时也。
　　有怫之应而后报也，皆观其极而乃发也，木#29发无时，水随火也。
　　应为先兆，发铃后至，故先应而后发也。物不可以终壮，观其壮极，则怫气作焉，有郁则发，气之常也。
　　谨候其时，病可与期，失时反岁，五气不行，生化收藏，政无但也。
　　人失其时，则侯无期准也。
　　帝曰：水发而雹雪，土发而飘骤，木发而毁折，金发而清明，火发而熏昧，何气使然？岐伯曰：气有多少，发有微甚，微者当其气，甚者兼其下，征其下气而见可知也。
　　六气之下各有承气也，则如火位之下水气承之，水位之下土气承之，土位之下木气承之，木位之下金气承之，金位之下火气承之，君位之下阴精承之，各征其下，则象可见矣。故发兼其下，则与本气殊异。
　　帝曰：善。五气之发，不当位者何也？
　　言不当其正月也。
　　岐伯曰：命其差。
