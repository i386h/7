<!-- { "loadSidebar": true } -->
　　帝曰：冬取井荣何也？岐伯曰：冬者水始治，肾方闭，阳气衰少，阴气坚盛，巨阳伏沉，阳脉乃去，
　　去，谓下去。
　　故取井以下阴逆，取荣以实阳气。
　　新校正云：按全元起本实作遣，《甲乙经》、《千金方》作通。
　　故曰：冬取井荣，春不凯钮，
　　新校正云：按皇甫士安云：是谓未冬之治变。
　　此之谓也。
　　新校正云：按此与《四时刺逆从论》及《诊要经终论》义颇不同，与《九卷》之义相通。
　　帝曰：夫子言治热病五十九俞，余论其意，未能领别其处，愿闻其处，因闻其意。岐伯曰：头上五行行五者，以越诸阳之热逆也。
　　头上五行者，当中行谓上星、自会、前顶、百会、后顶，次两傍谓五处、承光、通天、络却、玉枕，又次两傍谓临泣、目窗、正营、承灵、脑空也。上星在颅上直鼻中央，入发际同身寸之一寸陷者中容一很，刺可入同身寸之三分。自会在上星后同身寸之一寸陷者中，刺可入同身寸之四分。前顶在自会后同身寸之一寸五分骨问陷者中，刺如自会法。百会在前顶后同身寸之一寸五分，顶中央旋毛中陷容指，督脉足太阳脉之交会，刺如上星法。后顶在百会后同身寸之一寸五分枕骨上，刺如自会法。然是五者皆督脉气所发也，上星留六呼，若灸者并可灸五壮。次两傍穴，五处在上星两傍同身寸之一寸五分，承光在五处后同身寸之一寸，通天在承光后同身寸之一寸五分，络却在通天后同身寸之一寸五分，玉枕在络却后同身寸之七分，然是五者并足太阳脉气所发，刺可入同身寸之三分，五处、通天各留七呼，络却留五呼，玉枕留三呼，若灸者可灸三壮。○新校正云：按《甲乙经》承光不灸，玉枕刺入二分。○又次#4两傍，临泣在头直目上入发际，同身寸之五分，足太阳少阳阳维三脉之会，目窗、正营递相去同身寸之一寸，承灵、脑空递相去同身寸之一寸五分，然是五者并足少阳阳维二脉之会，脑空一穴，刺可入同身寸之四分，余并可刺入同身寸之三分，临泣留七呼，若灸者可灸五壮。
　　大杼、膺俞、缺盆、背俞，此八者，以写胸中之热也。
　　大杼在项第一椎下两傍，相去各同身寸之一寸半陷者中，督脉别络手足太阳三脉气之会，刺可入同身寸之三分，留七呼，若灸者可灸五壮。○新校正云：按《甲乙经》并《气穴》注作七壮，《刺疟》注、《刺热》注作五壮。○膺俞者，膺中之俞也，正名中府，在胸中行两傍，相去同身寸之六寸，云门下一寸，乳上三肋问动脉应手陷者中，仰而取之，手足太阴脉之会，刺可入同身寸之三分，留五呼，若灸者可灸五壮。缺盆在肩上横骨陷者中，手阳明脉气所发，刺可入同身寸之二分，留七呼，若灸者可灸三壮。背俞即风门热府俞也，在第二椎下两傍，各同身寸之一寸五分，督脉足太阳之会，刺可入同身寸之五分，留七呼，若灸者可灸五壮。今《中诰孔穴图经》虽不名之，既日风门热府，即治热之背俞也。○新校正云：按王氏注《刺热论》云背俞未详何处，注此指名风门热府，注《气穴论》以大杼为背俞，三注不同者，盖亦疑之者也。
　　气街、三里、巨虚上下廉，此八者，以写胃中之热也。
　　气街在腹齐下横骨两端，鼠既上同身寸之一寸动脉应手，足阳明脉气所发，刺可入同身寸之三分，留七呼，若灸者可灸三壮。○新校正云：按气街诸注不同，具前《水穴》注中。○三里在膝下同身寸之三寸，腑外康两筋肉分问，足阳明脉之所入也。刺可入同身寸之一寸，留七呼，若灸者可灸三壮。巨虚上康，足阳明与太阳合，在三里下同身寸之三寸，足阳明脉气所发，刺可入同身寸八分，若灸者可灸三壮。巨虚
　　下廉，足阳明与少阳合，在上廉下同身寸之三寸，足阳明脉气所发，刺可入同身寸之三分，若灸者可灸三壮也。
　　云门、髁骨、委中、髓空，此八者，以写四支之热也。
　　云门在巨骨下，胸中行两傍，相去同身寸之六寸，动脉应手，足太阴脉气所发也，○新校正云：按《甲乙经》同《气穴》注作手太阴，《刺热》注亦作手太阴。○举臂取之，刺可入同身寸之七分，若灸者可灸五壮。验今《中诰孔穴图经》无髑骨穴，有肩髑穴，在肩端两骨问，手阳明踏脉之会，刺可入同身寸之六分，留六呼，若灸者可灸三壮。委中在足膝后屈处，胭中央约文中动脉，足太阳脉之所入也，刺可入同身寸之五分，留七呼，若灸者可灸三壮。按今《中诰孔穴图经》云：腰俞穴一名髓空，在脊中第二十一椎节下，主汗不出，足清不仁，督脉气所发也，刺可入同身寸之二寸，留七呼，若灸者可灸三壮。○新校正云：详腰俞刺入二寸当作二分，已具前#5《水穴》注中。
　　五藏俞傍五，此十者，以写五藏之热也。
　　俞傍五者，谓魄户、神堂、魂门、意合、志#6室五穴，侠脊两傍各相去同身寸之三寸，并足太阳脉气所发也。魄户在第三椎下两傍，正坐取之，刺可入同身寸．’之五分，若灸者可灸五壮，神堂在第五椎下两傍，刺可入同身寸之三分，若灸者可灸五壮。魂门在第九椎下两傍，正坐取之，刺可入同身寸之五分，若灸者可灸三壮。意舍在第十一椎下两傍，正坐取之，肄刺可入同身寸之五分，若灸者可灸三壮。志室在第十四椎下两傍，正坐取之，刺可入同身寸之五分，若灸者可灸三#7壮。
　　凡此五十九穴者，皆热之左右也。帝曰：人伤於寒而传为热何也？岐伯曰：夫寒盛则生热也。
　　寒气外凝，阳气内郁，胜理坚致，玄府闭封，致则气不宣通，封则湿气内结，中外相薄，寒盛热生，故人伤於寒转而为热，汗之而愈，则外凝内郁之理可知，斯乃新病数日者也。(致，驰二切。)
　　黄帝内经素问补注释文卷之三十五竟
　　#1升原作『成』，据顾本改。
　　#2雨原作『下』，据显本改。
　　#3始原作『治』；据顾本改。
　　#4次原作『刺』，据显本改。
　　#5前原作『兰』，据顾本改。
　　#6志顾本作『五』。
　　#7三下『志』字仿此。
　　黄帝内经素问补注释文卷之三十六
　　唐太仆令启玄子王冰次注宋光禄卿直秘阁林亿等校正宋守尚书屯田郎孙兆重改误
　　调经论篇
　　黄帝问曰：余闻《刺法喜向，有余写之，不足补之，何谓有余？何谓不足？岐伯对曰：有余有五，不足亦有五，帝欲何问？帝曰：愿尽闻之。岐伯曰：神有余有不足，气有余有不足，血有余有不足，形有余有不足，志有余有不足，凡此十者，其气不等也。
　　神属心，气属肺，血属肝，形属脾，志属肾，以各有所宗，故不等也。
　　帝曰：人有精气津液，四支九窍，五藏十六部，三百六十五节，乃生百病，百病之生，皆有虚实。今夫子乃言有余有五，不足亦有五，何以生之乎？
　　《针经》曰：两神相薄，合而成形，常黄帝内经素问补注释文卷三六先身生，是谓精。上焦开发，宣五谷味，需肤充身泽毛，若雾露之溉，是谓气。胜理发泄，汗出胜理，是谓津。津之渗於空窍，留而不行者，为液也。十六部者，谓手足二，九窍九，五藏五，合为十六部也。三百六十五节者，非谓骨节，是神气出入之处也。《针经》曰：所谓节之交，三百六十五会，皆神气出入游行之所，非骨节也。言人身所有则多，所举则少，病生之数，何以论之？
　　岐伯曰：皆生於五藏也。
　　谓五神藏也。
　　夫心藏神，肺藏气，肝藏血，脾藏肉，肾藏志，而此成形。
　　言所以病皆生於五藏者何哉？以内藏五神而成形也。
　　志意通，内连骨髓，而成身形五藏。
　　志意者，通言五神之大几也。骨髓者，通言表裹之成化也。言五神通泰，骨髓化成，身形既立，乃五藏互相为有矣。○新校正云：按《甲乙经》无五藏二字。
　　五藏之道，皆出於经隧，以行血气，血．气不和，百病乃变化而生，是故守经隧焉。
　　隧，潜道也。经脉伏行而不见，故谓之经隧焉。
　　血气者人之神，邪侵之则血气不正，血气不正，故变化而百病乃生矣。然经脉者，所以次死生，处百病，调虚实，故守经隧焉。○新校正云：按《甲乙经》经隧作经渠，义各同#1。
　　帝曰：神有余不足何如？岐伯曰：神有余则笑不休，神不足则悲。
　　心之藏也。《针经》曰：心藏脉，脉舍神，心气虚则悲，实则笑不休也。悲，一为忧，误也。○新校正云：详王注云：悲，一为忧，误也。按《甲乙经》及《太素》并全元起注本并作忧。皇甫士安云：心虚则悲，悲则忧，心实则笑，笑则喜，夫心之与肺，脾之与心，互相成也。故喜发於心，而成於肺；思发於脾，而成於心，一过其节则二藏俱伤。杨上善云：心之忧，在心变动也。肺之忧，在肺之志。是则肺主秋，忧为正也。心主於夏，变而生忧也。
　　血气未并，五藏安定，邪客於形，洒淅起於毫毛，未入於经络也，故命曰神之微。
　　并，谓并合也。未与邪合，故日未并也。洒淅，寒貌也，始起於毫毛，尚在於小络，神之微病，故命日神之微也。○新校正云：按《甲乙经》洒淅作凄厥，《太素》作洫沂。杨上善云：洫，毛孔也，水逆流日沂。谓邪气入於胜理，如水逆流於洫。
　　帝曰：补写奈何？岐伯曰：神有余，则写其小络之血，出血勿之深斥，无中其大经，神气乃平。
　　邪入小络，故可写其小络之脉出其血，勿深推针，针深则伤肉。以邪居小络，故不欲令针中大经也。络血既出，神气自平。斥，推也。小络，孙络也。《针经》曰：经脉为裹，支而横者为络，络之别者为孙络。平，谓平调也。○新校正云：详此注引《针经》日与《三部九侯论》注两引之，在彼云《灵枢》，而此曰《针经》，则王氏之意指《灵枢》为《针经》也。按今《素问》注中引《针经》者多《灵枢》之文，但以《灵枢》，今不全，故未得尽知也。
　　神不足者，视其虚络，按而致之，刺而利之，无出其血，无泄其气，以通其经，神气乃平。
　　但通经脉令其和利，抑按虚络令其气致，以神不足，故不欲出血及泄气也。○新校正云：按《甲乙经》按作切，利作和。
　　帝曰：刺微奈何？
　　覆前初起於毫毛，未入於经络者。
　　岐伯曰：按摩勿释，着针勿斥，移气於不足，神气乃得复。
　　按摩其病处，手不释散，着针於病处，亦不推之，使其人神气内朝於针，移其人神气令自充足，则微病自去，神气乃得复常。○新校正云：按《甲乙经》及《太素》云移气於足，无不字。杨上善云：按摩，使气至於踵也。
