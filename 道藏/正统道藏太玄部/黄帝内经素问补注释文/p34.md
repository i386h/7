<!-- { "loadSidebar": true } -->
　　胃之咏，起於鼻，交类中，下循鼻外入上齿中，还出侠口环唇，下交承浆，却循颐后下康出大迎，循颊车上耳前，过客主人，循发际至额颅，故先头重颊痛颜青也。脾之脉，支别者，复从胃别上鬲，注心中；其直行者，上鬲侠咽。故烦心欲呕而身热也。○新校正云：按《甲乙经》、《太素》云：脾热病者#6，先头重颊痛。无颜青二字。
　　热争则腰痛不可用俯仰，腹满泄，两颔痛，
　　胃之脉，支别者，起胃下口，循腹裹，下至气街中而合，以下牌。气街者，腰之前，故腰痛也。脾之脉，入腹属脾络胃。又胃之脉，自交承浆，却循颌后下廉出大迎，循颊车，故腹满泄而两颌痛。颔，胡感切。
　　甲乙甚，戊己大汗，气逆则甲乙死。
　　脾主土，甲乙为木，木伐土故甚，死於甲乙也。戊己为土，故大汗於戊己。气逆之证，经所未论。刺足太阴、阳明。太阴，脾脉。阳明，胃脉。○新校正云：按《甲乙经热病下篇》云：病先头重颊痛，烦心身热，热争则腰痛不可用俯仰，腹满，两颌痛，其暴泄善饥而不欲食，善噫，热中足清，腹胀食不化，善呕，泄有脓血，苦呕无所出，先取三里，后取太白、章门。
　　肺热病者，先淅然厥，起毫毛，恶风寒，舌上黄身热。
　　肺主皮肤，外养於毛，故热中之，则先淅然恶风寒，起毫毛也。肺之脉，起於中焦，下络大肠，还循胃口。今肺热入胃，胃热上升，故舌上黄而身热。
　　热争则喘咳，痛走胸膺背，不得大息，头痛不堪，汗出而寒，
　　肺居鬲上，气主胸膺，复在变动为咳，又藏气而主呼吸，背复为胸中之府，故喘咳，痛走胸膺背，不得大#7息也。肺之络脉，上会耳中，今热气上需，故头痛不堪，汗出而寒。
　　丙丁甚，庚辛大汗，气逆则丙丁死。
　　肺主金，丙丁为火，火烁金故甚，死於丙丁也。庚辛为金，故大汗於庚辛也。气逆之证，经阙未书。
　　刺手太阴、阳明，出血如大豆，立已。
　　太阴，肺脉。阳明，大肠脉。当视其络脉盛者，乃刺而出之。
　　肾热病者，先腰痛腑酸，苦渴数饮身热。
　　膀胱之脉，从肩膊内侠脊抵腰中。又腰为肾之府，故先腰痛也。又#8肾之脉，自循内踝之后，上踹内，出蝈内康；又直行者，从肾上贯肝鬲，入肺中，循喉咙，侠舌本，故腑酸苦渴数饮身热。酸，音酸。腑，户当切。
　　热争则项痛而强，腑寒且酸，足下热，不欲言，
　　膀胱之脉，从脑出别下项。又肾之脉，起於小指之下，斜趋足心，出於然骨之下，循内踝之后，别入跟中，以上腑内；又其直行者，从肾上贯肝鬲，入肺中，循喉咙，侠舌本，故项痛而强，腑寒且酸，足下热，不欲言也。○新校正云：按《甲乙经》然骨作然谷。跟，音根。
　　其逆则项痛员员澹担然，
　　肾之筋，循脊内侠膂上至项，结於枕骨，与膀胱之筋合。膀胱之脉，又并下於项。故项痛员员然也。澹澹，为似欲不定也。
　　戊己甚，壬癸大汗，气逆则戊己死。
　　肾主水，戊己为土，土刑水故甚，死於戊己也。壬癸为水，故大汗於壬癸。
　　刺足少阴、太阳。
　　沙阴，肾脉。太阳，膀胱脉。
　　诸汗者，至其所胜日汗出也。
　　气王日为所胜，王则胜邪，故各当其王日汗。
　　肝热病者，左颊先赤；
　　肝气合木，木气应春，南面正理之，则其左颊#9也。
　　心热病者，颜先赤；
　　心气合火，火气炎上，指象明侯，故候於颜。颜，额也。
　　脾热病者，鼻先赤；
　　脾气合土，土王於中，鼻处面中，故占鼻也。
　　肺热病者，右颊先赤；
　　肺气合金，金气应秋，南面正理之，则其右颊也。
　　肾热病者，颐先赤。
　　肾气合水，水惟润下，指象明候，故候於颐也。
　　病虽未发，见赤色者刺之，名日治未病。
　　圣人不治已病治未病，不治已乱治未乱，此之谓也。
　　热病从部所起者，至期而已；
　　期，为大汗之日也。如肝甲乙，心丙丁，脾戊己，肺庚辛，肾壬癸，是为期日也。
　　其刺之反者，三周而已；
　　反，谓反取其气也。如肝病刺脾，脾病刺肾，肾病刺心，心病刺肺，肺病刺肝者，皆是反刺五藏之气也。三周，谓三周於三阴三阳之脉状也。又太阳病而刺写阳明，阳明病而刺写少阳，少阳病而刺写太阴，太阴病而刺写少阴，少阴病而刺写厥阴，如此是为反取三阴三阳之脉气也。
　　重逆则死。
　　先刺已反，病气流传，又反刺之，是为重逆。一逆刺之，尚至三周乃已，况其重逆而得生邪！.
　　诸当汗者，至其所胜日，汗大出也。
　　王则胜邪，故各当其王日汗。○新校正云：按此条文注二十四字，与前文重复，当删去。《甲乙经》、《太素》亦不重出。
　　诸治热病，以饮之寒水乃刺之，必寒衣之，居止寒处，身寒而止也。
　　寒水在胃，阳气外盛，故饮寒乃刺，热退则冻生，故身寒而止针。
　　热病先胸胁痛，手足躁，刺足少阳，补足太阴，
　　此则举正取之例，然足少阳木病，而写足少阳之木气，补足太阴之土气者，恐木传於土也。胸胁痛，丘#10虚主之。丘虚在足外踝下如前陷者
　　中，足少阳脉之所过也，刺可入同身寸之五分，留七呼，若灸者可灸三壮。热病手足躁，经无所主治之旨，然补足太阴之脉，当於井荣取之也。○新校正云：详足太阴，全元起本及《太素》作手太阴。杨上善云：手太阴上属肺，从肺出腋下，故胸胁痛。又按《灵枢经》云：热病而胸胁痛，手足躁，取之筋问，以第四针，索筋於肝，不得索之於金。金，肺也。以此次之作手太阴者为是。
　　病甚者为五十九刺。
