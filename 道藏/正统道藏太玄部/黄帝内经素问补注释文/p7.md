<!-- { "loadSidebar": true } -->
　　北方黑色，入通於肾，开窍於二阴，藏精於肾，
　　水精之气其神志，肾藏精，阴泄注，故开窍於二阴也。
　　故病在溪，
　　溪，谓肉之小会也。《气穴论》曰：肉之大会为谷，肉之小会为溪。
　　其味咸，其类水，
　　性润下而渗灌。
　　其畜蠡，其谷豆，
　　其畜竞者，竞，豕也。其谷豆者，豆，黑色也。
　　其应四时，上为辰星，
　　水之精气上为辰星，三百六十五日一周天。
　　是以知病之在骨也，
　　骨主幽暗，骨体内藏，以类相同，故病居骨也。
　　其音羽，
　　羽，水声也。孟冬之月，律中应钟，姑洗所生，三分喊一，管率长四寸七分半。仲冬之月，律中黄钟，仲吕所生，三分益一，管率长九寸。季冬之月，律中大吕，奠宾所生，三分益一，管率长八寸四分。几是三管，皆水气应之。
　　其数六，
　　水生数一，成数六。《尚书洪范》曰：一日水。
　　其臭腐。
　　几气因水变，则为腐朽之气也。
　　故善为脉者，谨察五藏六府，一逆一从，阴阳、表裹、雌雄之纪，藏之心意，合心於精，
　　心合精微，则深知#10通变。
　　非其人勿教，非其真勿授，是谓得道。
　　随其所能而与之，是谓得师资教授之道也。《灵枢经》曰：明目者可使视色，聪耳者可使听音，捷疾辞语者可使论语，徐而安静手巧而心审谛者，可使行针艾，理血气而调诸逆顺，察阴阳而兼诸方，缓节柔筋而心和调者，可使导引行气，痛毒言语轻人者，可使唾瘫咒病，爪苦手毒为事善伤者，可使按积抑痹，由是则各得其能，方乃可行，其名乃彰。故曰：非其人勿教，非其真勿授也。
　　黄帝内经素问补注释文卷之四竟
　　#1牡：原作『牝』，据顾本改。下同。
　　#2牝：原作『牡』，据顾本改。『牝』下『藏』字原脱，据顾本补。
　　#3谓：顾本作『牝』。
　　#4一十：顾本作『二十』。
　　#5上：原作『之』，据顾本改。
　　#6主迎：原作『上逆』，据顾本改。
　　#7故：原作『疾』，据顾本改，上下文例一律。
　　#8太：原作『於』，据顾本改。
　　#9二分：顾本作『三分』。
　　#10知：原作『之』，据顾本改。
　　黄帝内经素问补注释文卷之五
　　唐太仆令启玄子王冰次注宋光禄卿直秘阁林亿等校正宋守尚书屯田郎孙兆重改误
　　阴阳应象大论篇
　　黄帝曰：阴阳者，天地之道也，谓变化生成之道也。《老子》曰：万物负阴而抱阳，冲气以为和。《易系辞》曰：一阴一阳之谓道。此之谓也。
　　万物之纲纪，
　　滋生之用也。阳与之正气以生，阴为之主持以立，故为万物之纲纪也。《阴阳离合论》曰：阳与之正，阴为之主。则谓此也。
　　变化之父母，
　　异类之用也。何者？然鹰化为鸠，田鼠化为驾，腐草化为萤，雀入大水为蛤#1，雉入大水为蜃，如此皆异类因变化而成#2者也。
　　生杀之本始，
　　寒暑之用也。万物假阳气温而生，因阴气寒而死，故知生杀本始，是阴阳之所运为也。
　　神明之府也。
　　府，官#3府。言所峡生杀变化之多端者，何哉？以神明居其中也。下文曰：天地之动静，神明为之纲纪。故《易系辞》曰：阴阳不测之谓神。亦谓居其中也。○新校正云：详阴阳至神明之府，与《天元纪大论》同，注颇异。
　　治病必求於本。
　　阴阳与万类生杀变化，犹然在於人身，同相参合，故治病之道，必先求之。
　　故积阳为天，积阴为地。
　　言阴阳为天地之道者何以此。
　　阴静阳躁，
　　言应物类，运用之标格也。
　　阳生阴长，阳杀阴藏。
　　明前天地生杀之殊用也。神农曰：天以阳生阴长，地以阳杀阴藏。○新校正云：详阴长阳杀之义，或者疑之。按《周易》八卦布四方之义，则可见矣。坤者阴也，位西南隅，时在六月七月之交，万物之所盛长也，安谓阴无长之理。乾者阳也，位戌亥之分，时在九月十月之交，万物之所收杀也，孰谓阳无杀之理。以是明之，阴长阳杀之理可见矣。此语又见《天元纪大论》，其说自异矣。
　　阳化气，阴成形。
　　明前万物滋生之纲纪也。
　　寒极生热，热极生寒。
　　明前之大体也。
　　寒气生浊，热气生清。
　　言正气也。
　　清气在下，则生飧泄；浊气在上，则生胀。
　　热气在下，则谷不化，故飧泄。寒气计在上，则气不散，故镇胀。何者？以阴静而阳躁也。，昌真切，肉胀起也。
　　此阴阳反作，病之逆从也。
　　反，谓反覆。作，谓作务。反覆作务，则病如是。
　　故清阳为天，浊阴为地；地气上为云，天气下为雨，雨出地气，云出天气。
　　阴凝上结，则合以成云，阳散下流，则注而为雨，雨从云以施化，故言雨出地，云凭气以交合，故言云出天，天地之理且然#4人身清浊亦如是也。
　　故清阳出上窍，浊阴出下窍；
　　气本乎天者亲上，气本乎地者亲下，各从其类也。上窍，谓耳目鼻口。下窍，谓前阴后阴。
　　清阳发腠理、浊阴走五藏，
　　腠理，谓渗泄之门，故清阳可以散发。五藏为包藏之所，故浊阴可以走之。渗，所禁切。
　　清阳实四支，浊阴归六府。
　　四支外动，故清阳实之。六府内化，故浊阴归之力。
　　水为阴，吠为肠。
　　水寒而静，故为阴。火热而躁，故为阳。
　　阳为气，阴为味。
　　气惟散布，故阳为之。味日从形，故阴为之。
　　味归形，形归气，气归精，精归化。
　　形食味，故味归形。气养形，故形归气。精食气，故气#5归精。化生精，故精归化。故下文日：
　　精食气，形食味，
　　气化则精生，味和则形长，故云食之也。
　　化生精，气生形。
　　精微之液，惟血化而成，形质之有，资气行营立，故斯二者，各奉生乎。
　　味伤形，气伤精，
　　过其节也。
　　精化为气，气伤於味。
　　精承化养，则食气，精若化生，则不食气。精血内结，郁为秽腐攻胃，则五味倨然不得入也。女人重身精化，百日皆伤於味也。
　　阴味出下窍，阳气出上窍。
　　味有质，故下流於便写之窍。气无形，故上出於呼吸之门。
　　味厚者为阴，薄为阴之阳。气厚者为阳，薄为阳之阴。
　　阳为气，气厚者为纯阳。阴为味，味厚者为纯阴。故味薄者，为阴中之阳，气薄者，为阳中之阴。
　　味厚则泄，薄则通。气薄则发泄，厚则发热。
　　阴气润下，故味厚则泄利。阳气炎上，故气厚则发热。味薄为阴少，故通泄。气薄为阳少，故汗出。发泄，谓汗出也。
　　壮火之气衰，少火之气壮；
　　火之壮者，壮已叉衰。火之少者，少已则壮。
　　壮火食气，气食少火；壮火散气，少火生气。
　　气生壮火，故云壮火食气。少火滋气，故云气食少火。以壮火食气，故气得壮火则耗散。以少火益气，故气得少火则生长。人之阳气壮少亦然。
　　气味辛甘发散为阳，酸苦涌泄为阴。
　　非惟气味分正阴阳，然辛甘酸苦之中，复有阴阳之殊气尔。何者？辛散甘缓，故发散为阳。酸收苦泄，故涌泄为阴也。
　　阴胜则阳病，阳胜则阴病。
　　胜则不病，不胜则病。
　　阳胜则热，阴胜则寒。
　　是则太过而致也。○新校正云：按《甲乙经》作阴病则热，阳病则寒。文异意同。
　　重寒则热，重热则寒。
　　物极则反，亦犹壮火之气衰，少火之气壮也。
　　寒伤形，热伤气；
　　寒则卫气不利，故伤形。热则荣气内消，故伤气。虽阴成形，阳化气，一过其节，则形气破荡#6。
　　气伤痛，形伤肿。
　　气伤则热结於肉分故痛。形伤则寒薄於皮胜故肿。
　　故先痛而后肿者，气伤形也；先肿而后痛者，形伤气也。
　　先气证而病形，故日气伤形。先形证而病气，故日形伤气。
　　风胜则动，
　　风胜则庶物皆摇，故为动。○新校正云：按《左传》曰：风淫末疾。即此义也。
　　热胜则肿，
　　热胜则阳气内郁，故洪肿暴作，甚则荣气逆於肉理，聚为瘫脓之肿。
　　燥胜则乾，
　　燥胜则津液竭涸，故皮肤乾燥。
　　寒胜则浮，
　　寒胜则阴气结於玄府，玄府闭密，阳气内攻，故为浮。
　　湿胜则濡写。
　　湿胜则内攻於脾胃，脾胃受湿，则水谷不分。水谷相和，故大肠传道而注写也。以湿内盛而写，故谓之濡写。○新校正云：按《左传》曰：雨淫腹疾。则其义也。风胜则动至此五句，与《六元正纪大论》文重，彼注颇详。
　　天有四时五行，以生长#7收藏，以生寒暑燥湿风。
　　春生、夏长、秋收、冬藏，谓四时之生长收藏。冬水寒，夏火暑，秋金燥，春木风，长夏土湿，谓五行之寒暑湿燥风也。然四时之气，土虽寄王，原其所主，则湿属中央，故云五行以生寒暑燥湿风五气也。
　　人有五藏化五气，以生喜怒悲忧恐。
　　五藏，谓肝心脾肺肾。五气，谓喜怒悲忧恐。然是五气，更伤五藏之和气矣。○新校正云：按《天元纪大论》悲作思。又本篇下文，肝在志为怒，心在志为喜，脾在志为思，肺在志为忧，肾在志为恐。《玉机真藏论》作悲。诸论不同。皇甫士安《甲乙经精神五藏篇》具有其说。盖言悲者，以悲能胜怒，取五志迭相胜而为言也。举思者，以思为脾之志也。各举之，则义俱不足，两见之，则互相成义也。
　　故喜怒伤气，寒暑伤形；
　　喜怒之所生，皆生於气，故云喜怒伤气。寒暑之所胜，皆胜於形，故云寒暑伤形。近取诸几，则如斯矣。细而言者，则热伤於气，寒伤於形。
　　暴怒伤阴，暴喜伤阳。
　　怒则气上，喜则气下，故暴卒气上则伤阴，暴卒气下则伤阳。
　　厥气上行，满脉去形。
　　厥气，逆也。逆气上行，满於经络，则神气浮越，去离形骸矣。
　　喜怒不节，寒暑过度，生乃不固。
　　《灵枢经》曰：智者之养生也，铃顺四时而适寒暑，和喜怒而安居处。然喜怒不常，寒暑过度，天真之气，何可久长。
　　故重阴必阳，重阳必阴。
　　言伤寒伤暑亦如是。
　　故曰：冬伤於寒，春必病温；
　　夫#8伤於四时之气，皆能为病，以伤寒为毒者，最为杀厉之气，中而即病，故日伤寒，不即病者，寒毒藏於肌肤，至春变为温病，至夏变为　　暑病。故养生者，必慎伤於邪也。
　　春伤於风，夏生飧泄；
　　风中於表，则内应於肝，肝气乘脾，故飧泄。○新校正云：按《生气通天论》云：春伤於风，邪气留连，乃为洞泄。
　　夏伤於暑，秋必疢疟；
