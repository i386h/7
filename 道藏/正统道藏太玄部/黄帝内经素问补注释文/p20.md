<!-- { "loadSidebar": true } -->
　　面色浮泽，是为中湿，血虚中湿，水液不消，故言当病溢饮也。以水饮满溢，故渗溢易而入肌皮肠胃之外也。○新校正云：按《甲乙经》易作溢。
　　胃脉搏坚而长，其色赤，当病折髀；
　　胃虚色赤，火气救之，心象於火，故色赤也。胃阳明脉，从气冲下脾抵伏兔，故病则脾如折也。
　　其奠而散者，当病食痹。
　　痹，痛也。胃阳明咏，其支别者，从大迎#9前下人迎，循喉咙入缺盆，下鬲属胃络脾，故食则痛问而气不散也。○新校正云：详谓痹为痛，其义则未通。
　　脾脉搏坚而长，其色黄，当病少气；
　　脾虚肺无所养，肺主气，故少气也。
　　其奕而散，色不泽者，当病足腑肿，若水状也。
　　色气浮泽，为水之侯，色不润泽，故言若水状也。脾太阴脉，自上内踝前康，上踹内，循腑骨后，交出厥阴之前，上循膝股内前康入腹，故病足腑肿也。
　　肾脉搏坚而长，其色黄而赤者，当病折腰；
　　色气黄赤，是心脾干#10肾，肾受客阳，故腰如折也。腰为肾府，故病发於中o
　　其奥而散者，当病少血，至令不复也。
　　肾主水，以生化津液，今肾气不化，故当病少血，至令不复也。
　　帝曰：
　　新校正云：详帝曰至以其胜治之愈，全元起本在《汤液篇》。
　　诊得心脉而急，此为何病？病形何如？岐伯曰：病名心疝，少腹当有形也。
　　心为牡藏，其气应阳，今脉反寒，故为疝也。诸脉劲急者，皆为寒。形，谓病形也。
　　帝曰：何以言之？岐伯曰：心为牡藏，小肠为之使；故曰少腹当有形也。
　　少腹，小肠也。《灵兰秘典论》曰：小肠者，受盛之官。以其受盛，故形居於内也。
　　帝曰：诊得胃脉，病形何如？岐伯曰：胃脉实则胀，虚则泄。
　　脉实者气有余，故胀满；脉虚者气不足，故泄利。○新校正云：详此前对帝问知病之所在。
　　帝曰：病成而变何谓？岐伯曰：风成为寒热，
　　《生气通天论》曰：因於露风，乃生寒热。故风成为寒热也。
　　瘴成为消中，
　　瘴，谓湿热也。热积於内，故变为消中也。消中之证，善食而瘦。○新校正云：详王注以善食而瘦为消中，按本经多食数没为之消中，善食
　　而瘦乃是食仿之证，当云善食而波数。
　　厥成为巅疾，
　　厌，谓气逆也。气逆上而不已，则变为上巅#11之疾也。
　　久风为飧泄，
　　久风不变，但在胃中，则食不化而泄利也。一以肝气内合而乘胃，故为是病焉。《阴阳应象大论》曰：风气通於肝。故内应於肝也。
　　脉风成为疠，
　　经《风论》曰：风寒客於脉而不去，名曰疠风。又曰：疠者有荣气热驸，其气不清，故使其鼻柱坏而色败，皮肤疡渍。然此则癞也。夫如是者，皆脉风成，结变而为也。
　　病之变化，不可胜数。
　　新校正云：详．此前对帝问知病之所变奈何。
　　帝曰：诸瘫肿筋挛骨痛，此皆安生？
　　安，何也。言何以生之。
　　岐伯曰：此寒气之肿，八风之变也。
　　八风，八方之风也。然瘫肿者，伤束南、西南风之变也。筋挛骨痛者，伤束风、北风之变也。《灵枢经》曰：风从束方来，名曰婴儿风，其伤人也，外在筋纽。风从束南来，名曰弱风，其伤人也，外在於肌。风从西南来，名曰谋风，其伤人也，外在於肉。风从北方来，名曰大刚风，其伤人也，外在於骨。由此四风之变而三病乃生，故下问对是也。
　　帝曰：治之奈何？岐伯曰：此四时之病，以其胜治之愈也。
　　胜，谓胜克也。如金胜木，木胜土，土胜水，水胜火，火胜金。此则相胜也。
　　帝曰：有故病五藏发动，因伤脉色，各何以知其久暴至之病乎？
　　重以色气，明前五藏坚长之脉，有自病故病及因伤候也。
　　岐伯曰：悉乎哉问也征其脉小色不夺者，新病也；
　　气乏而神犹强也。
　　征其脉不夺其色夺者，此久病也；
　　神持而邪凌其气也。
　　征其脉与五色俱夺者，此久病也；
　　神与气俱衰也。
　　征其脉与五色俱不夺者，新病也。
　　神与气俱强也。
　　肝与肾脉并至，其色苍赤，当病毁伤，不见血，已见血，湿若中水也。
　　肝色苍，心色赤，赤色见当脉洪，肾脉见当色黑，今肾脉来，反见心色，故当因伤而血不见也。若已见血，则是湿气及水在腹中也。何者？以心肾脉色，中外之侯不相应也。
　　尺内两傍，则季胁也，
　　尺内，谓尺泽之内也。两傍，各谓尺之外侧也。季胁近肾，尺主之，故尺内两傍则季胁也。
　　尺外以候肾，尺裹以候腹中。
　　尺外，谓尺之外侧。尺裹，谓尺之内侧也。次尺外下两傍则季胁之分，季胁之上肾之分，季胁之内则腹之分也。
　　附#13上，左外以候肝，内以候鬲；
　　肝主贵。贵，鬲也。
　　右外以候胃，内以候脾。
　　脾居中，故以内侯之。胃为市，故以外候之。
　　上附上，右外以候肺，内以候胸中；
　　肺叶垂外，故以外候之。胸中主气管，故以内侯之。
　　左外以候心，内以候膻中。
　　心，主鬲中也。擅中，则气海也，哑也。○新校正云：详王氏以擅中为隘也。疑误。
　　前以候前，后以候后。
　　上前，谓左寸口。下前，谓胸之前膺及气海也。上后，谓右寸口。下后，谓胸之后背及气管也。
　　上竟上者，胸喉中事也；下竟下者，少腹腰股膝经足中事也。
　　上竟上，至鱼际也。下竟下，谓尽尺之咏动处也。少腹，胞。气海，在膀胱。腰、股、膝、经、足中之气动静，皆分其近远及连接处所客目以侯之，知其善恶也。
　　粗大者，阴不足阳有余，为热中也。
　　粗大，谓脉洪大也。脉洪为热，故曰热中。
　　来疾去徐，上实下虚，为厥巅疾；来徐去疾，上虚下实，为恶风也。
　　亦脉状也。
　　故中恶风者，阳气受也。
　　以上虚，故阳气受也。
　　有脉俱沉细数者，少阴厥也；
　　尺中之有脉沉细数者，是肾少阴气逆也。何者？尺脉不当见数，有数故言厥也。俱沉细数者，言左右尺中也。
　　沉细数散者，寒热也；
　　阳干於阴，阴气不足，《正理论》曰：数为阳。
　　浮而散者，为胸仆。
　　脉浮为虚，散为#14不足，气虚而血不足，故为头眩而仆倒也。胸，音顺。
　　诸浮不躁者皆在阳，则为热；其有躁者在手，
　　言大法也。但浮不躁，则病在足阳脉之中；躁者病在手阳脉之中也。故又曰：其有躁者在手也。阳为火气，故为热。
　　诸细而沉者皆在阴，财为骨痛；其有静者在足。
　　细沉而躁，则病生於手阴脉之中；静者，病生於足阴脉之中也。故又曰：其有静者在足也。阴主骨，故骨痛。
　　数动一代者，病在阳之脉也，泄及便脓血。
　　代，止也。数动一代，是阳气之生病，故云病在阳之脉。所以然者，以泄利及脓血脉乃尔。
　　诸过者切之，涩者阳气有余也，滑者阴气有余也。
　　阳气有余则血少，故脉涩。阴气有余则气多，故脉滑也。○新校正云：详气多疑误，当是血多也。
　　阳气有余为身热无汗，汗身寒，
　　血少气多，斯可知也。
　　阴阳有余则无汗而寒。
　　阴气有余为多阳余无汗，阴余身寒，则当无汗而寒也。
　　肤若阴阳有余，
　　推而外之，内而不外，有心腹积也。咏附臂筋，取之不审，推筋令远，使脉外行内而不出外者，心腹中有积乃尔。
　　推而内之，外而不内，身有热也。
　　脉远臂筋，推之令近，远而不近，是阳气有余，故身有热也。
　　推而上之，上而不下，腰足清也。
　　推筋按之，寻之而上，脉上涌盛，是阳气有余，故腰足玲也。0新校正云：按《甲乙经》上而不下作下而不上。
　　推而下之，下而不上，头项痛也。
　　推筋按之，寻之而下，脉沉下掣，是阳气有余，故头项痛也。○新校正云：按《甲乙经》下而不上作上而不下。
　　按之至骨，脉气少者，腰脊痛而身有痹也。
　　阴气大过故尔。
　　黄帝内经素问补注释文卷之十三竟
　　#1青：顾本作『毗』。
　　#2法：顾本作『志』。
　　#3短：原作『病』，据顾本改。
　　#4帛：原作『白』，据顾本改。
　　#5知病之所在奈何：此七字原脱，据顾本补。
　　#6如：顾本作『知』。
　　#7情：原作『精』，据顾本改。
　　#8晓：原作『听』，据顾本改。
　　#9迎：原作『逆』，据顾本改。
　　#10干：原作『肝』，据顾本改。
　　#11巅：原作『岭』，据顾本改。
　　#12详：原作『谓』，据顾本改。
　　#13附：『附』上疑脱『中』字。
　　#14为：原作『而』，据顾本改。
　　黄帝内经素问补注释文卷之十四
　　唐太仆令启玄子王冰次注宋光禄卿直秘阁林亿等校正宋守尚书屯田郎孙兆重改误
　　平人气象论篇
　　黄帝问曰：平人何如？
　　平人，谓气侯平调之人也。
　　岐伯对曰：人一呼脉再动，一吸脉亦再动，呼吸定息脉五动，闰以太息，命曰平人。平人者，不病也。
　　经脉一周於身几长十六丈二尺。呼吸脉各再动，定息脉又一动，则五动也，计二百七十定息，气可环周。然尽五十营，以一万三千五百定息，则气都行八百一十丈。如是则应天常度，脉气无不及太过，气象平调，故日平人。
　　常以不病调病人，医不病，故为病人平息以调之为法。人一呼脉一动，一吸脉一动，曰少气。
　　呼吸脉各一动，准候喊平人之半，计二百七十定息，气行八丈一尺，以一万三千五百定息，都行四百五丈，少气之理，从此可知。
　　人一呼脉三动，一吸脉三动而躁，尺热日病温，尺不热脉滑曰病风，脉涩日痹。
　　呼吸脉各三动，准过平人之半，计二百七十息，气几行二十四丈三尺，病生之兆，由斯着矣。夫尺者，阴分位也；寸者，阳分位也。然阴阳俱热，是则为温，阳独躁盛，则风中阳也。《脉要精微论》曰：中#1风者，阳气受也。滑为阳盛，故病为风。涩为无血，故为痛痹。躁，谓烦躁。○新校正云：按《甲乙经》无#2脉涩日痹一句，下文亦重。
　　人一呼脉四动以上曰死，脉绝不至曰死，乍疏乍数日死。
　　呼吸脉各四动，准候过平人之倍，计二百七十息，气凡行三十二丈四尺，况其以上耶。《脉法》曰：脉四至日脱精，五至日死。然四至以上，亦近五至也，故死矣。然脉绝不至，天真之气已无，乍数乍疏，胃谷之精亦斯#3，此皆死之侯。是以下文日。○新校正云：按别本斯一作败。
