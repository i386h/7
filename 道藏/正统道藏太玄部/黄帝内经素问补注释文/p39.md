<!-- { "loadSidebar": true } -->
　　肺藏气，肾主水，夫肺寒入肾，肾气有余，肾气有余则上奔於肺，故云涌水也。大肠为肺之府，然肺肾俱为寒薄，上下皆无所之，故水气客於大肠也。肾受凝寒，不能化液，大肠积水而不流通，故其疾行，则肠呜而濯濯有声，如囊裹浆而为水病也。○新校正云：按《甲乙经》水之病也作治主肺者。
　　脾移热於肝，则为惊钮。
　　肝藏血，又主惊，故热薄之则惊而鼻中血出。
　　肝移热於心，则死。
　　两阳和合，火木相燔#8，故肝热入心，则当死也。《阴阳别论》日：肝之心谓之生阳，生阳之属不过四日而死。○新校正云：按《阴阳别论》之文义与此殊，王氏不当引彼误文，附会此义。
　　心移热於肺，传为鬲消。
　　心肺两问，中有斜鬲膜，鬲膜下际，内连於横鬲膜，故心热入肺，久久传化，内为鬲热消渴而多饮也。
　　肺移热於肾，传为柔痊。
　　柔，谓筋柔而无力，痉，谓骨痉而不随。气骨皆热，髓不内充，故骨痉强而不举，筋柔缓而无力也。痉，音职。
　　肾移热於脾，传为虚，肠僻死，不可治。
　　脾土制水，肾反移热以与之，是脾土不能制水而受病，故久久传为虚损也。肠僻死者，肾主下焦，象水而玲，今乃移热，是精气内消，下焦无主以守持，故肠僻除而气不禁止。
　　胞移热於膀胱，则症溺血。
　　膀胱为津液之府，胞为受纳之司，故热入膀胱，胞中外热，阴络内溢，故不得小便而溺血也。《正理论》日：热在下焦，则溺血。此之谓也。
　　膀胱移热於小肠，鬲肠不便，上为口麋。
　　小肠脉，络心，循咽下隔抵胃属小肠，故受热，以下令肠隔塞而不便，上则口生疮而麋斓也。麋，谓烂也。糜，武悲切。
　　小肠移热於大肠，为处痴，为沉。
　　小肠热已，入。大肠，两热相薄，则血溢而为伏痕也。血涩不利，则月事沉滞而不行，故云为伏痕为况也。处与伏同。痕一为疝，传写误也。
　　大肠移热於胃，善食而瘦入，谓之食亦。
　　胃为水谷之海，其气外养肌肉，热消水谷，又铄肌肉，故善食而瘦入也。食亦者，谓食入移易而过，不生肌肤也。亦，易也。○新校正云：按《甲乙经》入作又。王氏注云：善食而瘦入也。殊为无义，不若《甲乙经》作又，读连下文。
　　胃移热於胆，亦曰食亦。
　　义同上。
　　胆移热於脑，则辛类鼻渊，鼻渊者，浊涕下不止也，
　　脑液下渗，则为浊涕，涕下不止，如彼水泉，故日鼻渊也。频，谓鼻频也。足太阳脉，起於目内毗，上额交巅上，入络脑。足阳明脉，起於鼻，交频中，傍约太阳之脉。今脑热则足太阳逆，与阳明之脉俱盛，薄於类中，故鼻类辛也。辛，谓酸#10痛。故下文日：
　　传为钮瓖暝目。
　　以足阳明脉，交频中，傍约太阳之脉，故耳热盛则阳络溢，阳络溢则钮出汗血也。戚，谓汗血也。血出甚，阳明太阳脉衰，不能荣养於目，故耳暝。暝，暗也。蝶，莫结切。
　　故得之气厥也。
　　厥者，气逆也。皆由气逆而得之。
　　咳论篇
　　黄帝问曰：肺之令人咳何也？岐伯对日：五藏六府皆令人咳，非独肺也。帝日：愿闻其状。岐伯日：皮毛者，肺之合也，皮毛先受邪气，邪气以从其合也。
　　邪谓寒气。
　　其寒饮食入胃，从肺脉上至於肺则肺寒，肺寒则外内合邪，因而客之，则为肺咳。
　　肺脉起於中焦，下络大肠，还循胃口，上鬲属肺。故云从肺咏上至於肺也。
　　五藏各以其时受病，非其时，各传以与之。
　　时，谓王月也。非王月则不受邪，故各传以与之。
　　人与天地相参，故五藏各以治时，感於，寒则受病，微则为咳，甚者为泄为痛。
　　寒气微则外应皮毛，内通肺，故咳。寒气甚则入於内，内裂则痛，入於肠胃则泄痢。
　　乘秋则肺先受邪，乘春则肝先受之，乘夏则心先受之，乘至阴则脾先受之，乘冬则肾先受之。
　　以当用事之时，故先受邪气。○新校正云：按全元起本及《太素》无乘秋则三字，疑此文误多也。
　　帝日：何以异之？
　　欲明其证也。
　　岐伯曰：肺咳之状，咳而喘息有音，甚则唾血。
　　肺藏气而应息，故咳则喘息而喉中有声，甚则肺络逆，故唾血也。
　　心咳之状，咳则心痛，喉中介介如梗状，甚则咽肿喉痹。
　　手心主脉，起於胸中，出属心包。少阴之脉，起於心中，出属心系；其支别者，从心系上侠咽喉，故病如是。○新校正云：按《甲乙经》介介如梗状作喝喝。又少阴之脉，上侠咽不言侠喉。
　　肝咳之状，咳则两胁下痛，甚则不可以转，转则两脸下满。
　　足厥阴脉，上贯鬲，布脑肋，循喉咙之后，故如是。朕，亦胁也。
　　脾咳之状，咳则右胱下痛，阴阴引肩背，甚则不可以动，动则咳剧。
　　足太阴脉，上贯鬲侠咽；其支别者，复从胃别上鬲。故病如是也。脾气连肺，故痛引肩背也。脾气主右，故右珐阴阴然深慢痛也。剧，音极。
　　肾咳之状，咳则腰背相引而痛，甚则咳涎。
　　足少阴脉，上股内后廉，贯脊属肾络膀胱；其直行者，从肾上贯肝鬲入肺中，循喉咙侠舌本。又膀胱脉，从肩脏内别下侠脊抵腰中，入循膂络肾。故病如是。
　　帝日：六府之咳奈何？安所受病？岐伯曰：五藏之久咳，乃移於六府。脾咳不已，则胃受之，胃咳之状，咳#11而呕，呕甚则长虫出。
　　脾与胃合。又胃之脉循喉咙入缺盆，下鬲属胃络脾，故脾咳不已，胃受之也。胃寒则呕，呕甚则肠气逆上，故蛔出。蛔，音回。
　　肝咳不已，则胆受之，胆咳之状，咳呕胆汁。
　　肝与胆合，又胆之脉从缺盆以下胸中，贯鬲络肝，故肝咳不已，胆受之也。胆气好逆，故呕温苦汁也。
　　肺咳不已，则大肠受之，大肠咳状，咳而遗失。
　　肺与大肠合。又大肠脉入缺盆，络肺，故肺咳不已，大肠受之，大肠为传送之府，故寒入则气不禁焉。○新校正云：按《甲乙经》遗失作遗矢。
　　心咳不已，则小肠受之，小肠咳状，咳而失气，气与咳俱失。
　　心与小肠合，又小肠脉入缺盆络心，故心咳不已，小肠受之。小肠寒盛，气入大肠，咳则小肠气下奔，故失气也。
　　肾咳不已，则膀胱受之，膀胱咳状，咳而遗溺。
　　肾与膀胱合。又膀胱脉从肩脏内侠脊抵腰中，入循膂络肾属膀胱，故肾咳不已，膀胱受之。膀胱为津液之府，是故遗溺。
　　久咳不已，则三焦受之，三焦咳状，咳而腹满，不欲食饮。此皆聚於胃，关於肺，使人多涕唾而面浮肿气逆也。
　　三焦者，非谓手少阳也，正谓上焦中焦耳。何者？上焦者出於胃上口，并咽以上，贯鬲，布胸中，走腋。中焦者，亦至於胃口，出上焦之后，此所受气者，泌糟粕，蒸津液，化其精微，上注於肺脉，乃化而为血，故言皆聚於胃，关於肺也。两焦受病，则邪气需肺而肺气满，故使人多涕唾而面浮肿气逆也。腹满不欲食者，胃#12寒故也。胃脉者，从缺盆下乳内康，下循腹至气街；其支者，复从胃下口循腹裹至气街中而合。今胃受邪，故病如是也。何以明其不谓下焦？然下焦者，别於回肠，注於膀胱，故水谷者常并居於胃中，盛糟粕而俱下於大肠，泌别汁，循下焦而渗入膀胱。寻此行化，乃与胃口悬远，故不谓此也。○新校正云：按《甲乙经》胃脉下循腹作下侠脐。
　　帝曰：治之奈何？岐伯日：治藏者治其俞；治府者治其合；浮肿者治其经。
　　诸藏#13俞者，皆脉之所起第三穴。诸府合者，皆脉之所起第六穴也。经者，藏脉之所起第四穴，府脉之所起第五穴。《灵枢经》日：脉之所注为俞，所行为经，所入为合。此之谓也。
　　帝曰：善。
　　黄帝内经素问补注释文卷之二十三竟
　　#1其：顾本作『恐』，『恐』下断句。
　　#2阴：原作『阳』，据顾本改。
　　#3阴：原作『阳』，据顾本改。
　　#4背俞：此二字原脱，据顾本补。
　　#5便：顾本『便』下有『宜』字。
　　#6二：原作『七』，据顾本改。
　　#7脾：原作『胃』，据顾本改。
　　#8翻：原作『播』，据顾本改。
　　#9入：顾本『入』上有『移』字。
　　#10酸：原作『醉』，据顾本改。
　　#11咳：原脱，据顾本补。
　　#12胃：原作『肾』，据顾本改。
　　#13藏：原作『治』，据顾本改。
　　黄帝内经素问补注释文卷之二十四
　　唐太仆令启玄子王冰次注宋光禄卿直秘阁林亿等校正宋守尚书屯田郎孙兆重改误
　　举痛论篇
　　黄帝问曰：余闻善言天者，必有验於人；善言古者，必有合於今；善言人者，必有厌於己。如此，则道不惑而要数极，所谓明明也。
　　善言天者，言天四时之气，温凉寒暑，生长收藏，在人形气五藏参应，可验而指示善恶，故日必有验於人。善言古者，谓言上古圣人养生损益之述，与今养生损益之理，可合而与论成败，故曰叉有合於今也。善言人者，谓言形骸骨节，更相支柱，筋脉束络，皮肉包裹，而五藏六府次居其中，假七神五藏而运用之，气绝神去则之於死，是以知彼浮形不能坚久，静虑於己，亦与彼同，故日必有厌於己也。夫如此者，是知道要数之极，悉无疑惑，深明至理，而乃能然矣。
　　今余问於夫子，令言而可知，视而可见，扪而可得，令验於己而发蒙解惑，可得而闻乎？
　　言如发开童蒙之耳，解於疑惑者之心，令一一条理，而目视手循，验之可得。扪，犹循也。
　　岐伯再拜稽首对曰：何道之问也？
　　请示起端也。
　　帝曰：愿闻人之五藏卒痛，何气使然？岐伯对曰：经脉流行不止，环周不休，寒气入经而稽迟，泣音涩而不行，客於脉外则血少，客於脉中则气不通，故卒然而痛。帝曰：其痛或卒然而止者，或痛甚不休者，或痛甚不可按者，或按之而痛止者，或按之无益者，或喘动应手者，或心与背相引而痛者，或胁肋与少腹相引而痛者，或腹痛引阴股者，或痛宿昔而成积者，或卒然痛死不知人少问复生者，或痛而呕者，或腹痛而后泄者，或痛而闭不通者，凡此诸痛，各不同形，别之奈何？
　　欲明异候之所起。
　　岐伯曰：寒气客於脉外则脉寒，脉寒则缩蜷，缩蜷则脉绌急，绌急则外引小络，故卒然而痛，得艮则痛立止。
　　脉左右环，故得寒则缩蜷绌急，缩蜷绌急则卫气不得流通，故外引於小络脉也。卫气不入，寒内薄之，脉急不纵，故痛生也。得热则卫气复行，寒气退辟，故痛止。昊，热也。止，已也。绌，丁骨切。
　　因重中於寒，则痛久矣。
　　重寒难释，故痛久不消。
