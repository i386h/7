<!-- { "loadSidebar": true } -->
　　上，天也。下，地也。周天，谓天周地五行之位也。天垂六气，地布五行，天顺地而左回，地承天而东转，木运之后，天气常余，余气不加於君火，却退一步加临相火之上，是以每五岁已，退一位而右迁，故日左右周天，余而复会。会，遇也，合也。言天地之道，常五岁毕，则以余气迁加，复与五行座位再相会合，而为岁法也。周天，谓天周地位，非周天之六气也。
　　帝曰：余闻鬼臾区曰：应地者静。今夫子乃言下者左行，不知其所谓也，愿闻何以生之乎？
　　诂异也。○新校正云：按鬼突区言应地者静，见《天元纪大论》中。
　　岐伯曰：天地动静，五行迁复，虽鬼臾区其上候而已，犹不能遍明。
　　不能遍明，无求行#2也。
　　夫变化之用，天垂象，地成形，七曜纬虚，五行丽地。地者，所以载生成之形类也。虚者，所以列应天之精气也。形精之动，犹根本之与枝叶也。仰观其象，虽远可知也。
　　观五星之束转，则地体左行之理，昭然可知也。丽，着也。有形之物，未有不依据物而得全者也。
　　帝曰：地之为下否乎？
　　言转不居，为下乎？为否乎？
　　岐伯曰：地为人之下，太虚之中者也。
　　言人之所居，可谓下矣，征其至理，则是太虚之中一物尔。《易》曰：坤厚载物，德合无疆。此之谓也。
　　帝曰：冯乎？
　　言太虚无碍，地体何冯而止住？冯，扶冰切。(碍，音艾。)
　　岐伯曰：大气举之也。
　　大气，谓造化之气，任持太虚者也。所以太虚不屈，地久天长者，盖由造化之气任持之也。气化而变，不任持之，则太虚之器亦败坏矣。夫落叶飞空，不疾而下，为其乘气，故势不得速焉。几之有形，处地之上者，皆有生化之气任持之也。然器有大小不同，坏有迟速之异，及至气不任持，则大小之坏一也。
　　燥以乾之，暑以蒸之，风以动之，湿以润之，寒以坚之，火以温之。故风寒在下，燥热在上，湿气在中，火游行其问，寒暑六入，故令虚而化生也。
　　地体之中，几有六入：一曰燥、二曰暑、三曰风、四曰湿、五曰寒、六曰火。受燥故乾性生焉，受暑故蒸性生焉，受风故动性生焉，受湿故润性生焉，受寒故坚性生焉，受火故温性生焉，此谓天之六气也。
　　故燥胜则地乾，暑胜则地热，风胜则地动，湿胜则地泥，寒胜则地裂，火胜则地固矣。
　　六气之用。
　　帝曰：天地之气，何以候之？岐伯曰：天地之气，胜复之作，不形於诊也。
　　言平气及胜复，皆以形证观察，不以诊知也。
　　《脉法》曰：天地之变，无以脉诊。此之谓也。
　　天地以气不以位，故不当以脉知之。
　　帝曰：问气何如？岐伯曰：在，期於左右。
　　於左右尺寸四部，分位承之，与不应，过与不过也。
　　帝曰：期之奈何？岐伯曰：从其气则和，违其气则病，
　　谓当沉不沉，当浮不浮，当涩不涩，当钧不钧，当弦不弦，当大不大之类也。○新校正云：按《至真要大论》云：厥阴之至，其脉弦；少阴之至，其豚钧；太阴之至，其豚沉；少阳之至，大而浮；阳明之至，短而涩；太阳之至，大而长。至而和则平，至而甚则病，至而反则病，至而不至者病，未至而至者病，阴阳易者危。
　　不当其位者病，
　　见於他位也。
　　迭移其位者病，
　　谓左见右豚，右见左脉，气差错故尔。
　　失守其位者危，
　　已见於他乡，本官见贼杀之气，故病危。
　　尺寸反者死，
　　子午卯酉四岁有之。反，谓岁当阴在寸豚而反见於尺，岁当阳在尺而豚反见於寸，尺寸俱乃谓反也。尺独然，或寸独然，是不应气，非反若也。阴阳交者死。寅申亥巳丑未辰戌八年有之。交，谓岁当阴在右脉反见左，岁当阳在左豚反见右，左右交见是谓交．O若左独然，或右独然，是不应气，非交也。
　　阴阳交者死。
　　寅申亥巳丑未辰戌八年有之。交谓岁当阴在右脉反见左，岁当阳在左脉反见右，左右交见是谓交。若左独然，或右独然，是不应气，非交也。
　　先立其年，以知其气，左右应见，然后乃可以言死生之逆顺。
　　经言岁气备矣。○新校正云：详此备《六元正纪大论》中。
　　帝曰：寒暑燥湿风火，在人合之奈何？其於万物，何以生化？
　　合，谓中外相应。生，谓承化而生。化，谓成立众象也。
　　岐伯曰：束方生风，
　　束者日之初，风者教之始，天之使也，所以发号施令，故生自束方也。景霁山昏，苍埃际合。崖谷若一，岩岫之风也。黄白昏埃，晚空如堵，独见天垂，川泽之风也。加以黄黑白埃承下，山泽之猛风也。
　　风生木，
　　阳升风鼓，草木敷荣，故日风生木也。此和气之生化也，若风气施化则飘扬敷拆，其为变极则木拔草除也。运乘丁卯、丁丑、丁亥、丁酉、丁未、丁巳之岁，则风化不足。若乘壬申、壬午、壬辰、壬寅、壬子、壬戌之岁，则风化有余於万物也。○新校正云：详王注以丁壬分运之有余不足，或者以丁卯、丁亥、丁巳、壬申、壬寅五岁为天符，同天符，正岁会，非有余不足为平木运，以王注为非，是不知大统也。叉欲细分，虽除此五岁，亦未为尽。下文火土金水运等，并同此。
　　木生酸，
　　万物味酸者，皆始自木气之生化也。
　　酸生肝，
　　酸味入胃，生养於肝藏。
　　肝生筋，
　　酸味入肝，自肝藏布化，生成於筋膜也。
　　筋生心。
　　酸气荣养筋膜毕已，自筋流化，乃入於心。
　　其在天为玄，
　　玄，谓玄冥也。丑之终，束方白。寅之初，天色反黑，太虚皆合，在天为玄象可见。○新校正云：详在天为玄至化生气七句，通言六气五行生化之大法，非束方独有之也。而王注玄谓丑之终，寅之初，天色黑，则专言在束方，不兼诸方，此注未通。
　　在人为道，
　　正理之道，生养之政化也，
　　在地为化。
　　化，生化也。有生化而后有万物，万物无非化气以生成者。
　　化生五味，
　　金玉土石，草木菜果，根茎枝叶，华壳实核，无识之类，皆地化生也。
　　道生智，
　　智，正知也，虑远也。知正则不疑於事，虑远则不涉於危，以道处之，理符於智。《灵枢经》曰：因虑而处物谓之智。
　　玄生神，
　　神用无方，深微莫测，进见形隐，物鲜能期。由是则玄冥之中，神明栖据隐而不见，玄生神明也。
　　化生气。
　　飞走歧行，鳞介毛保羽，五类变化，内属神机，虽为五味所该，然其生禀则异，故又日化生气也。此上七句，通言六气五行生化之大法，非独束方有之也。○新校正云：按《阴阳应象大论》及《天元纪大论》无化生气一句。
　　神在天为风，
　　呜紊启拆，风之化也。振拉摧拔，风之用也。岁属厥阴在上，则风化於天；厥阴在下，则风行於地。
　　在地为木，
　　长短曲直，木之体也。干举机发，木之用也。
　　在体为筋，
　　维结束络，筋之体也，糯纵巷舒，筋之用也。
　　在气为柔，
　　木化宣发，风化所行，则物体柔夹。
　　在藏为肝。
　　肝有二布叶，一小叶，如木甲拆之象也。各有支络，豚游中，以宣发阳和之气，魂之官也。为将军之官，谋虑出焉。乘丁岁，则肝藏及经络先#3受邪而为病也。胆府同。
　　其性为暄，
　　暄，温也，肝木之性也。
　　其德为和，
　　敷布和气於万物，木之德也。○新校正云：按《气交变大论》云其德敷和。
　　其用为动，
　　风摇而动，无风则万类皆静。○新校正云：按木之用为动，火太过之政亦为动，盖木火之主暴速，故俱为动。
　　其色为苍，
　　有形之类，乘木之化，则外色皆见薄青之色。今束方之地，草木之上，色皆苍。遇丁岁，则苍物兼白及黄，色不纯也。
　　其化为荣，
　　荣，美色也。四时之中，物见华荣，颜色鲜丽者，皆木化之所生也。○新校正云：按《气交变大论》云其化生荣。
　　其虫毛，
　　万物发生，如毛在皮。
　　其政为散，
　　发散生气於万物。○新校正云：按《气交变大论》云其政舒卷#4。详木之政散，平木之政发散，木太过之政散，土不及之气散，金之用散落，木之灾散落，所以为散之异有六，而散之义惟二，一谓发散之散，是木之气也，二谓散落之散，是金之气所为也。
　　其令宣发，
　　阳和之气，舒而散也。
　　其变摧拉，
　　摧，技成者也。○新校正云：按《气交变大论》云其变振发。
　　其青为陨，
　　陨，坠也。大风暴起，草泯木坠。○新校正云：按《气交变大论》云其灾散落。(青，所景切。)
　　其味为酸，
　　夫物之化之变而有酸味者，皆木气之所成败也。今束方之野，生味多酸。
　　其志为怒。
　　怒，直声也。怒所以威物。
　　怒伤肝，
　　凡物之用极，皆自伤也。怒发於肝，而反伤肝藏。
　　悲胜怒；
　　悲发而怒止，胜之信也。○新校正云：详五志悲当为忧，盖忧伤意，悲伤魂，故云悲胜#5怒也。
　　风伤肝，
　　亦犹风之折木也，风生於木而反折之，用极而衰。○新校正云：按《阴阳应象大论》云风伤筋。
　　燥胜风；
　　风自木生，燥为金化，风余则制之以燥，肝盛则治之以冻，冻清所行，金之气也。
　　酸伤筋，
　　酸写肝气，写甚则伤其气。《灵枢经》曰：酸走筋，筋病无多食酸。以此尔。走筋，谓宣行其气速疾也。气血肉骨同。○新校正云：详注云《灵枢经》云，乃是《素问宣明五气篇》於．文。按《甲乙经》以此为《素问》，王注云《灵枢经》者误。
　　辛胜酸。
　　辛，金味，故胜木之酸，酸余故胜之以辛也。
　　南方生热，
　　阳盛所生。相火、君火之政也。太虚昏翳，其若轻尘，山川悉然，热之气也。大明不彰，其色如丹，郁热之气也。若彤#7云暴升，纵然叶积，乍盈乍缩，崖谷之热也。
　　热生火，
　　热甚之气，火运盛明，故日热生火。火者，盛阳之生化也。热气施化则炎暑郁燠，其为变极则墦灼消融，运乘癸酉、癸未、癸巳、癸卯、癸丑、癸亥岁，则热化不足。若乘戊辰、戊寅、戊子、戊戌、戊申、戊午岁，则热化有余。火有君火、相火，故日热生火，又云火也。
　　火生苦，
　　物之味苦者，皆始自火之生化也。甘物遇火，体焦则苦，苦从火化，其可征也。
　　苦生心，
　　苦物入胃，化入於心，故诸癸岁则苦化少，诸戌#8岁则苦化多。
　　心生血，
　　苦味自心化已，则布化生血脉。
　　血生脾。
