<!-- { "loadSidebar": true } -->
　　少腹积，谓寒热之气结积也。皮布，谓齐下同身寸之五寸横约文。审刺而勿过深之。《刺禁论》曰：刺少腹中膀胱溺出，令人少腹满。由此故不可深之矣。侠脊四椎之问，据经无俞，恐当云五椎问，五椎之下，两傍正心之俞，心应少腹，故当言之问也。骼谓腰骨，胶一为髁字，形相近之误也。僇谓居胶，腰侧穴也。季胁肋问，当是刺季肋之问京门穴也。○新校正云：按《释音》皮骼作皮骷，是骷误作忏也。及遍寻《篇》《劫》中无储字，只有骷，骨端也。皮骷者，盖谓齐下横骨之端也。全元起本作皮髓，元起注云：齐傍缍起也。亦未为得。骼，口亚切。骷，光抹切。
　　病在少腹，腹痛不得大小便，病名日疝，得之寒，刺少腹两股问，刺腰髁骨间，刺而多之，尽艮病已。
　　厥阴之脉，环阴器，抵少腹。冲脉与少阴之络，皆起於肾下，出於气街，循阴股；其后行者，自少腹以下骨中央，女子入系廷孔，其络循阴器合篡问，绕篡后，别绕臀至少阴，与巨阳中络者，合少阴上股内后康，贯脊属肾，其男子循茎下至篡，与女子等。故刺少腹及两股问，又刺腰髁骨问也。腰髁骨者，腰房侠脊平立陷者中，按之有骨处也。疝为寒生，故多刺之，少腹尽热乃止针。昊，热也。○新校正云：按别本篡一作基，又初患反。
　　病在筋，筋挛节痛，不可以行，名曰筋痹，刺筋上为故，刺分肉问，不可中骨也，
　　分，谓肉分问有筋维络处也。刺筋无伤骨，故不可中骨也。
　　病起筋，艮病已止。
　　筋雍痹生，故得筋热病已乃止。
　　病在肌肤，肌肤尽痛，名曰肌痹，伤於寒湿，刺大分小分，多发针而深之，以热为故，
　　大分，谓大肉之分。小分，谓小肉之分。
　　无伤筋骨，伤筋骨，瘫发若变，
　　《针经》曰：病浅针深，内伤良肉，皮肤为瘫。又曰：针太深则邪气反沉，病益甚。伤筋骨则针太深，故瘫发若变也。
　　诸分尽热病已止。
　　热可消寒，故病已则止。
　　病在骨，骨重不可举，骨髓酸痛，寒气至，名曰骨痹，深者刺，无伤脉肉为故，其道大分小分，骨热病已止。
　　骨痹刺无伤脉肉者何？自刺其气，通肉之大小分中也。
　　病在诸阳脉，且寒且热，诸分且寒且热，日狂。
　　气狂乱也。
　　刺之虚脉，视分尽热病已止。病初发，岁一发，不治月一发，不治月四五发，名曰癫病。刺诸分诸脉，其无寒者以针调之，病已止。
　　新校正云：按《甲乙经》云：刺诸分，其脉尤寒，以针补之。
　　病风且寒且热，艮汗出，一日数过，先刺诸分理络脉；汗出且寒且热，三日一刺，百日而已。病大风，骨节重，须眉堕，名曰大风，刺肌肉为故，汗出百日，
　　泄卫气之拂#5热。
　　刺骨髓，汗出百日，
　　泄荣气之拂热。
　　凡二百日，须眉生而止针。
　　拂热屏退，阴气内复，故多汗出，须眉生也。
　　黄帝内经素问补注释文卷之三十一竟
　　#1固：原作『问』，据顾本改。
　　#2膝：原作『脉』，据顾本改。
　　#3贞：顾本作『真』。
　　#4残：原作『浅』，据顾本改。
　　#5拂：顾本作『佛』。下二『拂』字仿此。
　　黄帝内经素问补注释文卷之三十二
　　唐太仆令启玄子王冰次注宋光禄卿直秘阁林亿等校正宋守尚书屯田郎孙兆重改误
　　皮部论篇
　　黄帝问曰：余闻皮有分部，脉有经纪，筋有结络，骨有度量，其所生病各异，别其分部，左右上下，阴阳所在，病之始终，愿闻其道。岐伯对曰：欲知。皮部以经脉为纪者，诸经皆然。
　　循经脉行止所主，则皮部可知。诸经，谓十二经脉也。十二经脉皆同。
　　阳明之阳，名曰害辈，
　　辈，生化也。害，杀气也。杀气行则化生．弥，故日害辈辈，扶沸切。。
　　上下同法，视其部中有浮络者，皆阳明之络也。
　　上，谓手阳明。下，谓足阳明也。
　　其色多青则痛，多黑则痹，黄赤则热，多白则寒五色皆见，则寒热也。络盛则入客於经，阳主外，阴主内。
　　阳谓阳络，阴谓阴络，此通言之也。手足身分所见经络皆然。
　　少阳之阳，名日枢持，
　　枢谓枢要，持谓执持。
　　上下同法，视其部中有浮络者，皆少阳之络也。络盛则入客於经，故在阳者主内，在阴者主出。以渗於内，诸经皆然。太阳之阳，名曰关枢，
　　关司外动，以静镇为事，如枢之运，则气和平也。
　　上下同法视其部中有浮络者，皆太阳之络也，络盛则入客於经。少阴之阴，名曰枢儒，
　　儒顺也。守要而顺阴阳开阖之用○新校正云：按《甲乙经》儒作濡。
　　上下同法，视其部中有浮络者，皆少阴之络也，络盛则入客於经，其入经也，从阳部注於经，其出者，从阴内注於骨。心主之阴，名曰害肩，
　　心主脉入掖下，气不和则妨害肩掖之动运。
　　上下同法，视其部中有浮络者，皆心主之络也，络盛则入客於经。太阴之阴，名曰关蛰，
　　关闭蛰类，使顺行藏。○新校正云：按《甲乙经》蛰作执。
　　上下同法，视其部中有浮络者，皆太阴之络也，络盛则入客於经。
　　部，皆谓本经络之所部分。浮，谓浮见也。
　　凡十二经络脉者，皮之部也。
　　列阴阳位，部主於皮，故日皮之部也。
　　是故百病之始生也，必先於皮毛，邪中之则胜理开，开则入客於络脉，留而不去，传入於经，留而不去，传入於府，凛於肠胃。
　　凛，积也，聚也。
　　邪之始入於皮也，沂然起毫毛，开胜理；
　　沂然，恶寒也。起，谓毛起竖也。胜理，皆谓皮空及文理也。
　　其入於络也，则络脉盛，色变；
　　盛，谓盛满。变，谓易其常也。
　　其入客於经也，则感虚乃陷下；
　　经虚邪入，故日感虚。脉虚气少，故陷下也。
　　其留於筋骨之问，寒多则筋挛骨痛，热多则筋弛骨消，肉烁胭破，毛直而败。
　　挛，急也。弛，缓也。消，烁也。《针经》曰：寒则筋急，热则筋缓，寒胜为痛，热胜为气消。胭者肉之标，故肉消则胭破毛直而败也。胭，渠陨切。
　　帝曰：夫子言皮之十二部，其生病皆何如？岐伯曰：皮者，脉之部也，
　　脉气流行，各有阴阳，气随经所过而部主之，故云脉之部。
　　邪客於皮则胜理开，开则邪入客於络脉，络脉满则注於经脉，经脉满则入舍於府藏也。故皮者有分部，不与而生大病也。
　　脉行皮中，各有部分，咏受邪气，随则病生，非由皮气而能生也。○新校正云：按《甲乙经》不与作不愈。全元起本作不与。元起云：言不与经脉调和，则气伤於外，邪流入於内，叉生大病也。
　　帝曰：善。
　　经络论篇
　　黄帝问曰：夫络脉之见也，其五色各异，青黄赤白黑不同，其故何也？岐伯对曰：经有常色而络无常变也。
　　经行气，故色见常应於时。络主血，故受邪则变而不一矣。
　　帝曰：经之常色何如？岐伯曰：心赤、肺白、肝青、脾黄、肾黑，皆亦应其经脉之色也。帝曰：络之阴阳，亦应其经乎？岐伯曰：阴络之色应其经，阳络之色变无常，随四时而行也。
　　顺四时气化之行止。
　　寒多则凝泣，凝泣则青黑，热多则淳泽，掉泽则黄赤。此皆常色，谓之无病。五色具见者，谓之寒热。
　　淳，湿也。泽，润液也。谓微湿润也。
　　帝曰：善。
　　气穴论篇
　　黄帝问曰：余闻气穴三百六十五以应一岁，未知其所，愿卒闻之。岐伯稽首再拜对曰：窘乎哉问也！．其非圣帝，孰能穷其道焉，因请溢意尽言其处。
　　孰，谁也。
　　帝捧手遗巡而却曰：夫子之开余道也，目未见其处，耳未闻其数，而目以明，耳以聪矣。
　　目以明耳以聪，言心志通明，迥如意也。
　　岐伯曰：此所谓圣人易语，良马易御也。帝曰：余非圣人之易语也，世言真数开人意，今余所访问者真数，发蒙解惑，未足以论也。
　　开气穴真数，庶将解彼蒙昧之疑惑，未足以论迷深微之意也。
　　然余愿闻夫子溢志尽言其处，令解其意，请藏之金匮，不敢复出。
　　言其处，谓穴俞处所。
　　岐伯再拜而起曰：臣请言之，背与心相控而痛，所治天突与十椎及上纪#3。
　　天突在颈结喉下同身寸之四寸中央宛宛中，阴#4维任脉之会，低针取之，刺可入同身寸之一寸，留七呼，若灸者可灸三壮。按今《甲乙经》、《经脉流注孔穴图经》当脊十椎下并无穴目，恐是七椎也，此则督脉气所主之。上纪之处次如下说。○新校正云：按《甲乙经》云：天突在结喉下五寸。
　　上纪者胃院也，
　　谓中皖也。胱者，胃募也，在上院下同身寸之一寸，居心蔽骨与齐之中，手太阳、少阳、足阳明三脉所生，任脉气所发也，刺可入同身寸之一寸二分，若灸者可灸七壮。○新校正云：按《甲乙经》云：任脉之会也。蔽，必寐切。
　　下纪者关元也。
　　关元者，小肠募也，在齐下同身寸之三寸，足三阴任脉之会，刺可入同身寸之二寸，留七呼，若灸者可灸七壮。
　　背胸邪击阴阳左右，如此其病前后痛涩，胸胁痛而不得息，不得卧，上气短气偏痛，
　　新校正云：按别本偏一作满。
　　脉满起斜出尸脉，络胸胁支心贯鬲，上肩加天突，斜下肩交十椎下。
　　寻此支络脉流注病形证，悉是督脉支络自尾骯出，各上行，斜络胁支心贯鬲，上加天突，斜之肩而下交於十#5椎。○新校正云：详自背与心相控而痛至此，疑是骨空论文，简脱误於此。
　　藏俞五十穴，
