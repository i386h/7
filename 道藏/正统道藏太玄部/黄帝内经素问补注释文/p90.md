<!-- { "loadSidebar": true } -->
　　病机，下文具矣。
　　帝曰：其主病何如？
　　言采药之岁也。
　　岐伯曰：司岁备物，则无遗主矣。
　　谨候司天地所生化者，则其味正当其岁也。故彼药上#3专司岁气，所收药物，则一岁二岁，其所主用无遗略也。今详则字当作用。
　　帝曰：先岁物何也？岐伯曰：天地之专精也。
　　专精之气，药物肥脓又於使用当其正气味也。○新校正云：详先岁疑作司岁。
　　帝曰：司气者何如？
　　司运气也。
　　岐伯曰：司气者主岁同，然有余不足也。
　　五运主岁者，有余不足，比之岁物，恐有薄，有余之岁，药专精也。
　　帝曰：非司岁物何谓也？岐伯曰：散也。
　　非专精则散气，散气则物不纯。
　　故质同而异等也。
　　形质虽同，力用则异，故不尚之。
　　气味有薄厚，性用有躁静，治保有多少，力化有栈探。此之谓也。
　　物与岁不同者何？以此尔。
　　帝曰：岁主藏害何谓？岐伯曰：以所不胜命之，则其要也。
　　木不胜金，金不胜火之类是也。
　　帝曰：治之奈何？岐伯曰：上淫於下，所胜平之，外淫於内，所胜治之。
　　淫，谓行所不胜己者也。上淫於下，天之气也。外淫於内，地之气也。随所制胜而以平治之也。制胜，谓五味寒热温冻随胜用之，下文备矣。○新校正云：祥天气主岁，虽有淫胜，但、当平调之，故不日治，而日平也。
　　帝曰：善。平气何如？
　　平，谓诊平和之气。
　　岐伯曰：谨察阴阳所在而调之，以平为期，正者正治，反者反治。
　　知阴阳所在，则知尺寸应与不应。不知阴阳所在，则以得为失，以逆为从。故馑察之也。阴病阳不病，阳病阴不病，是为正病，则正治之，谓以寒治热，以热治寒也功阴位已见阳咏，阳位又见阴咏，是谓反病，则反治之，谓以寒治寒，以热治热也。诸方之制，咸悉不然j故日反者反治也。
　　帝曰：夫子言察阴阳所在而调之，论言人迎与寸口相应，若引绳小大齐等，命日平。
　　新校正云：详论言至日平，本《灵枢》之文，今出《甲乙经》，云寸。主中，人迎主外，两者相应，俱往俱来，若引绳小大齐等，春夏人迎微大，秋冬寸。微大者，名日平也。
　　阴之所在，寸口何如？
　　阴之所在，脉沉不应，引绳齐等，其候颇乖，故问以明之。
　　岐伯曰：视岁南北，可知之矣。
　　帝曰：愿卒闻之。岐伯曰：北政之岁，少阴在泉，则寸口不应；
　　木火金水运，面北受气，凡气之在泉者，脉悉不见，唯其左右之气脉可见之。在泉之气，善则不见，恶者可见，病以气及客主淫胜名之。在天之气，其亦然矣。
　　厥阴在泉，则右不应二，
　　少阴在右故。
　　太阴在泉，则左不应。
　　少阴在左故。
　　南政之岁，少阴司天，则寸口不应；土运之岁，面南行令，故少阴司天，则二手寸口不应也。
　　厥阴司天，则右不应；太阴司天，则左不应。
　　亦左右义也。
　　诸不应者，反其诊则见矣。
　　不应皆为脉沉，脉沉下者，仰手而况，覆其手，则沉为浮，细为大也。
　　帝曰：尺候何如？岐伯曰：北政之岁，三阴在下，则寸不应；三阴在上，则尺不应。
　　司天日上，在泉日下。
　　南政之岁，三阴在天，则寸不应；三阴在泉，则尺不应。左右同#4。
　　尺不应寸，左右悉与寸不应义同。
　　故曰：知其要者，一言而终，不知其要，流散无穷，此之谓也。
　　要，谓知阴阳所在也。知则用之不惑，不知则尺寸之灭，沉浮小大，常三岁一差。欲求其意，犹绕树问枝，虽白首区区，尚未知所诣，况其旬月而可知乎！
　　帝曰：善。天地之气，内淫而病何如？岐伯曰：岁厥阴在泉，风淫所胜，则地气不明，平野昧，草乃早秀。民病洒洒振寒，善伸数欠，心痛支满，两胁裹急，饮食不下，鬲咽不通，食则呕，腹胀善噫，得后与气，则快然如衰，身体皆重。
　　谓甲寅、丙寅、戊寅、庚寅、壬寅、甲申、丙申、戊申、庚申、壬申岁也。地气不明，谓天围之际，气色昏暗，风行地上，故平野皆然。昧，谓暗也。胁，谓两乳之下及珐外也。伸，谓以欲伸努筋骨也。○新校正云：按《甲乙经》洒洒振寒，善伸数欠，为胃病。食则呕，腹胀善噫，得后与气，则快然如衰，身体皆重，为脾病。饮食不下，鬲咽不通，邪在胃管也。盖厥阴在泉之岁，木王而克脾胃，故病如是。又按《脉解》云：所谓食则呕者，物盛满而上溢，故呕也。所谓得后与气则快然如衰者，十二月阴气下衰而阳气且出，故日得后与气则快然如衰也。
　　岁少阴在泉，热淫所胜，则焰浮川泽，阴处反明。民病腹中常呜，气上冲胸，喘不能久立，寒热皮肤痛，目瞑齿痛，项#5肿，恶寒发热如疟，少腹中痛，腹大，垫虫不藏。
　　谓乙卯、丁卯、己卯、辛卯、癸卯、乙酉、丁酉、己酉、辛酉、癸酉岁也。阴处，北方也。不能久立，足无力也。腹大，谓心气不足也。金火相薄而为是也。○新校正云：按《甲乙经》齿痛项肿，为大肠病；腹中雷呜，气上冲胸，喘不能久立，邪在大肠也。盖少阴在泉之岁，火克金，故大肠病也。
　　岁太阴在#6泉，草乃早荣，
　　新校正云：详此四字疑衍。
　　湿淫所胜，则埃昏岩谷，黄反见黑，至阴之交。民病饮积，心痛耳聋，浑浑惇惇，嗑肿喉痹，阴病血见，少腹痛肿，不得小便，病冲头痛，目似脱，项似拔，腰似折，脏不可以回，胭如结，踹如别。
　　谓甲辰、丙辰、戊辰、庚辰、壬辰、甲戌、丙戌、戊戌、庚戌、壬戌岁也。太阴为土，色见应黄於天中，而反见於北方黑处也。水土同见，故日至阴之交，合其气色也。冲头痛，谓脑后眉问痛也。胭，谓膝后曲脚之中也。踹，腑后软肉处也。○新校正云：按《甲乙经》耳聋浑浑惇惇，啦肿喉痹，为三焦病。为病冲头痛，目以脱，项似拔，腰似折，脾不可以回，胭如结，端如别，为膀胱足太阳病。又少腹肿痛，不得小便，邪在三焦。盖太阴在泉之岁，土王克太阳，故病如是也。(胭，戈麦切。)
　　岁少阳在泉，火淫所胜，则焰明郊野，寒热更至。民病注泄赤白，少腹痛，溺赤，甚则血便。少阴同候。
　　谓乙巳、丁巳、己巳、辛巳、癸巳、乙亥、丁亥、己亥、辛亥、癸亥岁也。处寒之时，热更其气，热气既往，寒气后来，故云更至也。余候与少阴在泉证同。
　　岁阳明在泉，燥淫所胜，则雾雾清暝。民病喜呕，呕有苦，善太息，心胁痛不能反侧，甚则嗑乾面尘，身无膏泽，足外反热。
　　谓甲子、丙子、戊子、庚子、壬子、甲午、丙午、戊午、庚午、壬午岁也。露雾，谓露暗不分，似雾也。清，薄寒也。言雾起露暗，不辫物形而薄寒也。心胁痛，谓心之傍，胁中痛也。面尘，谓面上如有触冒尘土之色也。○新校正云：按《甲乙经》病喜呕，呕有苦，善太息，心胁痛，不能反侧，甚则面尘，身无膏泽，足外反热，为胆病。隘乾面尘，为肝病。盖阳明在泉之岁，金旺克木，故病如是。又按《脉解》云：少阳所谓心胁痛者，言少阳盛也，盛者心之所衰#7也，九月阳气尽而阴气盛，故心胁痛。所谓不可反侧者，阴气藏物也，物藏不得动，故不可反侧也。
　　岁太阳在泉，寒淫所胜，则凝肃惨栗。民病少腹控睪，引腰脊，上冲心痛，血见，隘痛颔肿。
　　谓乙丑、丁丑、己丑、辛丑、癸丑、乙未、丁未、己未、辛未、癸未岁也。凝肃，谓寒气霭空，凝而不动，万物静肃其仪形也。惨栗，寒甚也。控，引也。睪，阴九也。颌，颊车前牙之下也。○新校正云：按《甲乙经》哑痛颌肿，为小肠病。又少腹控举，引腰脊，上冲心肺，邪在小肠也。盖太阳在泉之岁，水克火，故病如是。
　　帝曰：善。治之奈何？岐伯曰：诸气在泉，风淫於内，治以辛冻，佐以苦，以甘缓之，以辛散之；
　　风性喜温而恶清，故治之凉，是以胜气治之也。佐以苦，随其所利也。木苦急，则以甘缓之。苦抑，则以辛散之。《藏气法时论》曰：肝苦急，急食甘以缓之。肝欲散，急食辛以散之。此之谓也。食亦音饲，己日食，他日饲也。大法正味如此，诸为方者不铃尽用之，但#8一佐二佐，病已则止，余气皆然。
　　热淫於内，治以咸寒，佐以甘苦，以酸收之，以苦发之；
　　热性恶寒，故治以寒也。热之大盛；甚於表者，以苦发之；不尽，复寒制之；寒制不尽，复苦发之；以酸收之。甚者再方，微者一方，可使铃已。时发时止，亦以酸收之。
　　湿淫於内，治以苦热，佐以酸淡，以苦燥之，以淡泄之；
　　湿与燥反，故治以苦热，佐以酸淡也。燥除湿，故以苦燥其湿也。淡利窍，故以淡渗泄也。《藏气法时论》曰：脾苦湿，急食苦以燥之。《灵枢经》曰：淡利窍也。《生气通天论》曰：味过於苦，脾气不濡，胃气乃厚。明苦燥也。○新校正云：按《六元正纪大论》曰：下太阴，其化下甘温。
　　火淫於内，治以咸玲，佐以苦辛，以酸收之，以苦发之；
　　火气大行心腹，心怒之所生也，咸性柔软，故以治之，以酸收之。大法侯其须汗者，以辛佐之，不叉要资苦味令其汗也。欲柔软者，以咸治之。《藏气法时论》曰：心欲软，急食咸以软之。心苦缓，急食酸以收之。此之谓也。
　　燥淫於内，治以苦温，佐以甘辛，以苦下之；
　　温利冻性，故以苦治之。下，谓利之使不得也。○新校正云：按《藏气法时论》曰：肺苦气上逆，急食苦以泄之。以辛写之，以酸补之。又按下文司天燥淫所胜，佐以酸辛，此云甘辛者，甘字疑当作酸。《天元正纪大论》云：下酸热。与苦温之治又异。又云：以酸收之而安其下，甚则以苦泄之。
　　寒淫於内，治以甘热，佐以苦辛，以咸写之，以辛润之，以苦坚之。
　　以热治寒，是为摧胜，折其气用，令不滋繁也。苦辛之佐，通事行之。○新校正云：按《藏气法时论》曰：肾苦燥，急食辛以润之。肾欲坚，急食苦以坚之。用苦补之，咸写之。旧注引此在湿淫於内之下，无义，今移於此。
　　帝曰：善。天气之变何如？岐伯曰：厥阴司天，风淫所胜，则太虚埃昏，云物以扰，寒生春气，流水不冰，民病胃院当心而痛，上支两胁，鬲咽不通，食不下，舌本强，食则呕，玲泄腹胀，泄痕水闭，垫虫不出，病本於脾。
