<!-- { "loadSidebar": true } -->
　　手厥阴少阳，
　　厥阴，心包脉。少阳，三焦脉。
　　其藏心肺，
　　心胜肺。
　　其虫羽鳞，
　　火余，故鳞羽齐化。
　　其物脉濡，
　　脉，火物。濡，水物。水火齐化。○新校正云：详脉，即络也。文虽殊，而义同。
　　其病笑疟，疮疡血流，狂妄目赤。
　　火盛故。
　　上羽与正征同。其收齐，其病，
　　上见太阳，则天气且制，故太过之火，反与平火运生化同也。戊辰、戊戌岁上见之。若平火运同，则五常之气无相凌犯，故金收之气生化同等。
　　上征而收气后也。
　　上见少阴、少阳，则其生化自政，金气不能与之齐化。戊子、戊午岁上见少阴，戊寅、戊申岁上见少阳。火盛故收气后化。○新校正云：按《气交变大论》云：岁火太过上临少阴、少阳，火墦烬，水泉涸，物焦槁。
　　暴烈其政，藏气乃复，时见凝惨，甚则雨水霜雹切寒，邪伤心也。
　　不务其德，轻侮政之也。○新校正云：按《气交变大论》云：雨冰霜寒。与此互文也。
　　敦阜之纪，是谓广化。
　　土余，故化气广被於物也。是谓甲子、甲戌、甲申、甲午、甲辰、甲寅之岁也。
　　厚德清静，顺长以盈，
　　土性顺用，无与物争，故德厚而不躁，顺火之长育，使万物化气盈满也。
　　至阴内实，物化充成，
　　至阴，土精气也。夫万物所以化成者，皆以至阴之灵气，生化於中也。
　　烟埃朦郁，见於厚土，
　　厚土，山也。姻埃，土气也。
　　大雨时行，湿气乃用，燥政乃辟，
　　湿气用则燥政辟，自然之理尔。
　　其化圆，其气丰，
　　化气丰圆，以其清静故也。
　　其政静，
　　静而能久，故政常存。
　　其令周备，
　　气缓故周备。
　　其动濡积并蓄，
　　动，谓变动。
　　其德柔润重悼。
　　静而柔润，故厚德常存。○新校正云：按《六元正纪大论》云：其化柔润重泽。
　　其变震惊飘骤崩溃，
　　震惊，雷霆之作也。飘骤，暴风雨至也。大雨暴注，则山崩土渍，随水流没。
　　其谷稷麻，
　　土木齐化。
　　其畜牛犬，
　　齐，孕育也。
　　其果枣李，
　　土齐木化。
　　其色铃玄苍，
　　黄色加黑苍，自正也。
　　其味甘咸酸，
　　甘入於咸酸，齐化也。
　　其象长夏，
　　六月之气生化同。
　　其经足太阴、阳明，
　　太阴，脾豚。阳明，胃脉。
　　其藏脾肾，
　　脾胜肾。
　　其虫保毛，
　　土余故毛保齐化。
　　其物肌核，
　　肌，土。核，木化也。
　　其病腹满，四支不举，
　　土性静，故病如是。○新校正云：详此不云上羽、上征者，征羽不能亏盈於土，故无他候也。
　　大风迅至，邪伤脾也。
　　木盛怒，故土脾伤。
　　坚成之纪，是谓收引。
　　引，敛也。阳气收，阴气用，故万物收敛。谓庚午、庚辰、庚寅、庚子、庚戌、庚申之岁也。
　　天气洁，地气明，
　　秋气高洁，金气同。
　　阳气随，阴治化，
　　阳阴而生化。
　　燥行其政，物以司成，
　　燥气行化万物，专司其成，孰#16无遗略也。
　　收气繁布，化洽不终，
　　收杀气早，土之化不得终其用也。○新校正云：详繁字疑误。
　　其化成，其气削，
　　喊，削也。
　　其政肃，
　　肃，清也，静也。
　　其令锐切，
　　气用不屈，劲而急。
　　其动暴折疡痉，
　　动以生病。
　　其德雾露萧扬，
　　燥之化也。萧扬，风声也。静为雾露，用则风生。○新校正云：按《六元正纪大论》云德作化。
　　其变肃杀凋零，
　　陨坠於物。
　　其谷稻黍，
　　金火齐化也。○新校正云：按本论上文麦为火之谷，当言其谷稻麦。
　　其畜鹅马，
　　齐，孕育也。
　　其果桃杳，
　　金火齐实。
　　其色白青丹，
　　白加於青丹，自正也。
　　其味辛酸苦，
　　辛入酸苦齐化。
　　其象秋，
　　气爽清洁，如秋之化。
　　其经手太阴阳明，
　　太阴，肺脉。阳明，大肠脉。
　　其藏肺肝，
　　肺胜肝。
　　其虫介羽，
　　金余，故介羽齐育。
　　其物壳络，
　　壳，金。络，火化也。
　　其病喘喝胸凭仰息。
　　金气余故。
　　上征与正商同。其生齐，其病咳。
　　上见少阴少阳，则天气且抑，故其生化与平金岁同。庚子、庚午岁上见少阴，庚寅、庚申岁上见少阳。土火制金，故生气与之齐化。火乘金肺，故病咳。○新校正云：详此不言上羽者，水与金非相胜克故。
　　政暴变则名木不荣，柔脆焦首，长气斯救，大火流，炎烁且至，蔓将槁，邪伤肺也。
　　变，谓太甚也。政太甚则生气抑，故木不荣，草首焦死。政暴不已，则火气发怒，故火流炎烁至，柔条蔓草脆之类皆乾死也，火乘金气，故肺气伤也。
　　流衍之纪，是谓封藏。
　　阴气大行，则天地封藏之化也，谓丙寅、丙子、丙戌、丙申、丙午、丙辰之岁也。
　　寒司物化，天地严凝，
　　阴之气也。
　　藏政以布，长令不扬，
　　藏气用则长化止，故令不发扬。
　　其化凛，其气坚，
　　寒气及物则坚定。
　　其政谧，
　　谧，静也。
　　其令流注，
　　水之象也。
　　其动漂泄沃涌，
　　沃，沬也。涌，溢也。
　　其德凝惨寒云，
　　寒之化也。○新校正云：正纪大论》作其化凝惨冻冽。
　　其变冰雪霜雹，
　　非时而有。
　　其谷豆稷，
　　水齐土化。
　　其畜乱牛，
　　齐孕育也。
　　其果栗枣，
　　水土齐实。
　　其色黑丹铃，
　　黑加於丹黄，自正也。
　　其味咸苦甘，
　　咸入於苦甘，化齐焉。
　　其象冬，
　　气序凝肃，似冬之化。
　　其经足少阴太阳，
　　少阴肾脉，太阳膀胱脉。
　　其藏肾心，
　　肾胜心。
　　其虫鳞保，
　　水余，故鳞保齐育。
　　其物濡满，
　　濡，水。满，土化也。○新校正云：按土不及作肉，土太过作肌，此作满，互#17相成也。
　　其病胀。
　　水余也。
　　上羽而长气不化也。
　　上见太阳，则天．不能布化以长养也。丙辰、丙戌之岁，上见天符水运也。○新校正云：按《气交变大论》云：上临太阳，则雨、冰、雪、霜不时降，湿气变物。不云．上征者，运所胜也。
　　政过则化气大举，而埃昏气交，大雨时降，邪伤肾也。
　　暴寒数举，是谓政过。火被水凌，土来仇复，故天地昏翳，土水气交，大雨斯降，而邪伤肾也。
　　故曰，不恒其德，则所胜来复，政恒其理，则所胜同化，此之谓也。
　　不怛谓恃已有余，凌犯不胜。怛谓守常之化不肆威刑。如是则克己之气，岁同治化也。○新校正云：详五运太过之说，具《气交变大论》中。
　　黄帝内经素问补注释文卷之四十二竟
　　#1气：顾本作『泉』。
　　#2世：顾本作『田』。
　　#3稷：原作『积』，据顾本改。
　　#4王：顾本作『主』。
　　#5生：顾本作『主』。
　　#6熟：顾本作『孰』。下一『熟』字仿此。
　　#7发：顾本作『废』。
　　#8从：顾本作『同』。
　　#9七：顾本作『九』。下注文二『七』字仿此。
　　#10木且疏之：顾本作『水且乘之』。
　　#11与：原作『为』，据顾本改。
　　#12藏：原作『厥』，据顾本改。
　　#13九：顾本作『七』。下注文二r九』字仿此。
　　#14巅，上首也：原脱『巅、首』二字，据顾本补。
　　#15拆：顾本作『坼』。
　　#16孰：顾本作『熟』，属上读。
　　#17满互：原作『天下』，据顾本改。
　　#18天：顾本作『火』。
　　#19云：原作『去』，据顾本改。
　　黄帝内经素问补注释文卷之四十三
　　唐太仆令启玄子王冰次注宋光禄卿直秘阁林亿等校正宋守尚书屯田郎孙兆重改误
　　五常政大论篇下
　　黄帝曰：天不足西北，左寒而右冻；地不满东南，右热而左温，其故何也？
　　面巽言也。
　　岐伯曰：阴阳之气，高下之理，大小#1之异也。
　　高下，谓地形。大小，谓阴阳之气盛衰之异。今中原地形，西北方高，东南方下，西方凉，北方寒，东方温，南方热，气化犹然矣。
　　东南方，阳也，阳者其精降於下，故右热而左温。
　　阳精下降，故地气以温而和之於下矣。阳气生於东而盛於南，故东方温而南方热，气之多少明矣。
　　西北方，阴也，阴者其精奉於上，故左寒而右凉。
　　阴精奉上，故地以寒而和之於上矣。阴气生於西而盛於北，故西方冻而北方寒，君面巽而言，臣面乾而对也。○新校正云：详天地不足阴阳　　之说，亦具《阴阳应象大论》中。
　　是以地有高下，气有温冻，高者气寒，下者气热。
　　新校正云：按《六元正纪大论》云：至高之地，冬气常在，至下之地，春气常在。
　　故适寒冻者胀，之温热者疮，下之则胀已，汗之则疮已，此胜理开闭之常，大小#2之异耳。
