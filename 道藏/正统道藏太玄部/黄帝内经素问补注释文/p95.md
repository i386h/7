<!-- { "loadSidebar": true } -->
　　寒盛格阳，治热以热，热盛拒阴，治寒以寒之类，皆时谓之逆，外虽用逆，中乃顺也，此逆乃正顺也。若寒格阳而治以寒，热拒寒而治以热，外则虽顺，中气乃逆，故方若顺，是逆也。
　　故曰：知标与本，用之不始，明知逆顺，正行无问#25此之谓也。不知是者，不足以言诊，足以乱经。故《大要》曰：粗工嘻嘻，以为可知，言热未已，寒病复始，同气异形，迷诊乱经。此之谓也。
　　嘻嘻，悦也。言心意怡悦，以为知道终尽也。六气之用，粗之与工，得其半也。厥阴之化，粗以为寒，其乃是温。太阳之化，粗以为热，其乃是寒。於#26此差互，用失其道，故其学问识用不达，工之道半矣。夫太阳少阴，各有寒化，然#27量其标本应用则正反矣。何以言之？太阳本为寒，标为热，少阴本为热，标为寒，方之用亦如是也。厥阴阳明，中气亦尔。厥阴之中气为热，阳明之中气为湿，此二气亦反，其类太阳少阴也。然太阳与少阴有标本，用与诸气不同，故日同气异形也。夫一经之标本，寒热既殊，言本当究其标，论标合寻其本。言气不穷其标本，论病未辨其阴阳，虽同二#28气而主#29，且阻寒温之候，故心迷正理，治亦乱经，呼日粗工，允膺其称。
　　夫标本之道，要而博，小而大，可以言一而知百病之害。言标与本，易而勿损，察本与标，气可令调，明知胜复，为万民式，天之道毕矣。
　　天地变化，尚可尽知，况一人之诊，而云冥昧，得经之要，持法之宗，为天下师，尚卑其道，万民之式，岂日大哉。○新校正云：按《标本病传论》云：有其在标而求之於标，有其在本而求之於本，有其在本而求之於标，有其在标而求之於本。故治有取标而得者，有取本而得者，有逆取而得者，有从取而得者。故知逆与从，正行无问#30，知标本者，万举万当，不知标本，是为妄行。夫阴阳逆从，标本之为道也。小而大#31，言一而知百病之害#32；少而多，浅而博，可以言一而知百也。以浅而知深，察近而知远，言标与本，易而勿及。治反为逆，治得为从。先病而后逆者，治其本；先逆而后病者，治其本；先寒而后生病者，治其本；先热而后生病者，治其本；先热而后生中满者，治其标；先病而后#33泄者，治其本；先泄#34而后生他病者，治其本。爻且调之，乃治其他病。先病而后生中满者，治其标；先中满而后烦心者，治其本。人有客气，有同气。小大不利治其标，小大利治其本。病发而有余，本而标之，先治其本后治其标；病发而不足，标而本之，先治其标后治其本。馑察问甚，以意调之，问者并行，甚者独行。先小大不利而后生病者，治其本。此经论标本尤详。
　　帝曰：胜复之变，早晏何如？岐伯曰：夫所胜者，胜至已病，病已愠愠，而复已萌也。
　　复心之愠，不远而有。
　　夫所复者，胜尽而起，得位而甚，胜有微甚。复有少多，胜和而和，胜虚而虚，天之常也。帝曰：胜复之作，动不当位，或后时而至，其故何也？
　　言阳盛於夏，阴盛於冬，清盛於秋，温盛於春，天之常候。然其胜复气用，四序不同，其何由哉。
　　岐伯曰：夫气之生，与其化，衰盛异也。寒暑温冻，盛衰之用，其在四维。故阳之动，始於温，盛於暑；阴之动，始於清，盛於寒。春夏秋冬，各差其分。
　　言春夏秋冬四正之气，在於四维之分也。即事验之，春之温正在辰巳之月，夏之暑正在未申#35之月，秋之冻正在戌亥之月，冬之寒正在丑寅#36之月。春始於仲春，夏始於仲夏，秋始於仲秋，冬始於仲冬。故丑之月，阴结层冰於厚地；未之月，阳焰电掣於天垂；戌之月，霜清肃杀而庶物坚；辰之月，风扇和舒而陈柯荣秀。此则气差其分，昭然而不可蔽也。然阴阳之气，生发收藏，与常法相会，征其气化及在人之应，则四时每差其日数，与常法相违。从差法，乃正可#37之也。
　　故《大要》曰：彼春之暖，为夏之暑，彼秋之忿，为冬之怒。谨按四维，斥候皆归，其终可见，其始可知。此之谓也。
　　言气之少壮也。阳之少为暖，其壮也为暑；阴之少为忿#38其壮也为怒。此悉谓少壮之异气，证用之盛衰，但立盛衰於四维之位，则阴阳终始应用皆可知矣。
　　帝曰：差有数乎？岐伯曰：又凡三十度也。
　　度，日也。○新校正云：按《六元正纪大论》云：差有数乎？日…后皆三十度而有奇也。此云三十度也者，此文为略。
　　帝曰：其脉应皆何如？岐伯曰：差同正法，待时而去也。
　　脉亦差，以随气应也。待差日足，应王气至而乃去也。
　　《脉要》曰：春不沉，夏不弦，冬不涩，秋不数，是谓四塞。
　　天地四时之气，闭塞而无所运行也。
　　沉甚日病，弦甚曰病，涩甚日病，数甚日病，
　　但应#40天和气，是则为平。形见大甚，则为力致，以力而致，安能久乎！．故甚皆病。
　　参见日病，复见曰病，未去而去日病，去而不去曰病，
　　参，谓参和诸气来#41见。复见，谓再见已衰已死之气。去，谓王已而去者也。日行之度未出於差，是为天气未出。日度过差，是为#42天气已去，而脉尚在，既非得应，故日病。
　　反者死。
　　夏见况，秋见数，冬见缓，春见涩，是谓反也。犯违天命，生其能久乎！○新校正云：详上文秋不数，是谓四塞，此注云秋见数，是谓反，盖以脉差只在仲月，差之度尽而数不去，谓秋之季月而脉尚数，则为反也。
　　故曰：气之相守司也，如权衡之不得相失也。
　　权衡，秤也。天地之气寒暑相对，温清相望，如持秤也。高者否#43下者否，两者齐等，无相夺伦，则清静而生化各得其分也。
　　夫阴阳之气，清静则生化治，动则苛疾起，此之谓也。
　　动，谓变动常平之候，而为灾青也。苛，重也。○新校正云：按《六微旨大论》云：成败倚伏生乎动，动而不已则变作矣。
　　帝曰：幽明何如？岐伯曰：两阴交尽，故日幽；两阳合明，故日明。幽明之配，寒暑之异也。
　　两阴交尽於戌亥，两阳合明於辰巳，《灵枢系日月论》云：亥，十月，左足之厥阴。戌，九月，右足之厥阴。此两阴交尽，故日厥阴。辰，三月，左足之阳明，巳，四月，右足之阳明。此两阳合於前，故日阳明。然阴交则幽，阳合则明，幽明之象，当由是也。寒暑位西南、束北，幽明位西北、束南。幽明之配，寒暑之位，诚斯异也。○新校正云：按《太始天元册文》云：幽明既位，寒暑弛张。
　　帝曰：分至何如？岐伯曰：气至之谓至，气分之谓分，至则气同，分则气异，所谓天地之正纪也。
　　因幽明之问，而形斯义也。言冬夏二至是天地气主岁至其所在也。春秋二分，是问气初二四五，四气各分其政於主岁左右也。故日至则气同，分则气异也。所言二至二分之气配者，此所谓是天地气之正纪也。
　　帝曰：夫子言春秋气始於前，冬夏气始於后，余已知之矣。然六气往复，主岁不常也，其补写奈何？
　　以分至明六气分位，则初气四气，始於立春立秋前各一十五日为纪法。三气六气，始於立夏立冬后各一十五日为纪法。由是四气前后之纪，则三气六气之中，正当二至日也。故日春秋气始於前，冬夏气始於后也。然以三百六十五日易一气，一岁已往，气则改新，新气既来，旧气复去，所宜之时#44，大#45地不同，补写之方，应知先后，故复以问之也。
　　岐伯曰：上下所主，随其攸利，正其味，则其要也，左右同法。《大要》曰：少阳之主，先甘后咸；阳明之主，先辛后酸；太阳之主，先咸后苦；厥阴之主，先酸后辛；少阴之主，先甘后咸；太阴之主，先苦后甘；佐以所利，资以所生，是谓得气。
　　主，谓主岁。得，谓得其性用也。得其性用，则舒卷由人，不得性用，则动生乖件，岂驱邪之可望乎！适足以伐天真之妙气尔。如是先后之味，皆谓有病先写之而后补之也。
　　帝曰：善。夫百病之生也，皆生於风寒暑湿燥火，以之化之变也。
　　风寒暑湿燥火，天之六气也。静而顺者为化，动而变者为变，故日之化之变也。
　　经言盛者写之，虚者补之，余锡以方士，而方士用之尚未能十全，余欲令要道必行，柠鼓相应，犹拔刺雪污，工巧神圣，可得闻乎？
　　针日工巧，药日神圣。○新校正云：按《难经》云：望而知之谓之神，闻而知之谓之圣，问而知之谓之工，切脉而知之谓之巧，以外知之日圣，以内知之日神。
　　岐伯曰：审察病机，无失气宜，此之谓也。
　　得其机要，则动小而功大，用浅而功深也。
　　帝曰：愿闻病机何如？岐伯曰：诸风掉眩，皆属於肝；
　　风性动，木气同之。
　　诸寒收引，皆属於肾；
　　收，谓敛也。引，谓急也。寒物收缩，水气同也。
　　诸气剩郁，皆属於肺；
　　高秋气冻，雾－气姻集，冻至则气热，复甚则气蝉，征其物象，属可知矣。绩，谓脸满。郁，谓奔迫也。气之为用，金气同之。
　　诸湿肿满，皆属於脾；
　　土薄则水浅，土厚则水深，土平则乾，土高则湿，湿气之有，土气同之。
　　诸热瞥德，皆属於火；
　　火象征。
　　诸痛痒疮，皆属於心；
　　心寂则痛微，心躁则痛甚，百端之起，皆自心#46生，痛痒疮疡生於心也。
　　诸厥固泄，皆属於下；
　　下，谓下焦肝肾气也。夫守司於下，肾之气也；门户束要，肝之气也。故诸厥固泄，皆属下也。厥，谓气逆。固，谓禁固。诸有气逆上行，及固不禁，出入无度，燥湿不怛，皆由下焦之主守也。
　　诸痿喘呕，皆属於上；
　　上，谓上焦心肺气也。炎热薄烁，心之气也；承热分化，肺之气也。热郁化上，故病属上焦。○新校正云：详痿之为病，似非上病，王注不解所以属上之由，使后人疑议。今按《痿论》云：五藏使人痿者，因肺热叶焦，发为痿璧。故云属於上也。痿，又谓肺痿也。
　　诸禁鼓栗，如丧神守，皆属於火；
　　热之内作。
　　诸痉项强，皆属於湿；
　　太阳伤湿。
　　诸逆冲上，皆属於火；
　　炎上之性用也。
　　诸胀腹大，皆属於热；
　　热郁於内，肺胀所生。
　　诸躁狂越，皆属於火；
　　热盛於胃，及四未也。
　　诸暴强直，皆属於风；
　　阳内郁而阴行於外。
　　诸病有声，鼓之如鼓，皆属於热；
　　谓有声也。
　　诸病驸肿，疼酸惊骇，皆属於火；
　　热气多也。
　　诸转反戾，水液浑浊，皆属於热；
　　反戾，筋转也。水液，小便也。
