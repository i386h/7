<!-- { "loadSidebar": true } -->
　　帝曰：善。气有余不足奈何？岐伯曰：气有余则喘咳上气，不足则息利少气。
　　肺之藏也。肺藏气，息不利则喘。《针经》曰：肺气虚，则鼻息利少气，实则喘喝胸凭仰息也。
　　血气未并，五藏安定，皮肤微病，命日白气微泄。
　　肺合皮，其色白，故皮肤微病，命日白气微泄。
　　帝曰：补写奈何？岐伯曰：气有余，则写其经隧，无伤其经，无出其血，无泄其气。不足，则补其经隧，无出其气。
　　气，谓荣气也。针写若伤其经，则血出而荣气泄脱，故不欲出血泄气，但写其卫气而已。针补则又宜馑闭穴俞，然其卫气亦不欲泄之。○新校正云：按杨上善云：经隧者，手太阴之别，从手太阴走手阳明，乃是手太阴向手阳明之道，欲道藏府阴阳，故补写皆从正经，别走之络，写某阴经，别走之路，不得伤其正经也。
　　帝曰：刺微奈何？
　　覆前白气微泄者。
　　岐伯曰：按摩勿释，出针视之，曰我将深之，适人必革，精气自伏，邪气散乱，无所休息，气泄胜理，真气乃相得。
　　亦谓按摩，其病处也，革，皮也。我将深之，适人叉革者，谓其深而浅刺之也。如是胁从，则人怀惧色，故精气潜伏#2也。以其调适於皮，精气潜伏，邪无所据，故乱散而无所休息，发泄於胜理也。邪气既泄，真气乃与皮腆相得矣。○新校正云：按杨上善云：革，改也。夫人闻乐至，则身心听悦，闻痛及体情铃改异，听悦则百体俱纵，改革则情志铃拒，拒则邪气消伏。
　　帝曰：善。血有余不足奈何？岐伯曰：血有余则怒，不足则恐。
　　肝之藏也。《针经》曰：肝藏血，肝气虚则恐，实则怒。○新校正云：按全元起本恐作悲。《甲乙经》及《太素》同。
　　血气未并，五藏安定，孙络外#3溢，则经有留血。
　　络有邪，盛则入於经，故云孙络外溢，则经有留血。
　　帝曰：补写奈何？岐伯曰：血有余，则写其盛经出其血。不足，则视其虚经内针其脉中，久留而视，
　　新校正云：按《甲乙经》云久留之血至。《太素》同。
　　脉大，疾出其针，无令血泄。
　　脉盛满则血有余，故出之。经气虚则血不足，故无令血泄也。久留疾出，是谓补之。《针解论》曰：徐而疾则实。义与此同。
　　帝曰：刺留血奈何？岐伯曰：视其血络，刺出其血，无令恶血得入於经，以成其疾。
　　血络满者，刺按出之，则恶色之血，不得入於经脉。
　　帝曰：善。形有余不足奈何？岐伯曰：形有余则腹胀泾没不利，不足则四支不用。
　　脾之藏也。《针经》曰：脾气虚则四支不用，五藏不安；实则腹胀泾波不利。泾，大便。波，小便也。○新校正云：按杨上善云泾作经，女人月经也。
　　血气未并，五藏安定，肌肉蠕动，命日微风。
　　邪薄肉分，卫气不通，阳气内鼓，故肉蠕动。○新校正云：按全元起本及《甲乙经》蠕作溢，《太素》作濡。
　　帝曰：补写奈何？岐伯曰：形有余则写其阳经，不足则补其阳络。
　　并谓之经络。
　　帝曰：刺微奈何？岐伯曰：取分肉问，无中其经，无伤其络，卫气得复，邪气乃索。
　　卫气者，所以温分肉而充皮肤，肥胜理而司开阖，故肉蠕动即取分肉问，但开肉分以出其邪，故无中其经，无伤其络，卫气复旧而邪气尽。索，散尽也。
　　帝曰：善。志有余不足奈何？岐伯曰：志有余则腹胀飧泄，不足则厥。
　　肾之藏也。《针经》曰：肾藏精，精含志，肾气虚则厥，实则胀。胀，谓胀起。厥，谓逆行上冲也。足少阴脉下行，令气不足，故随冲脉逆行而上冲也。
　　血气未并，五藏安定，骨节有动。
　　肾合骨，故骨有邪薄，则骨节院动，或骨节之中，如有物鼓动之也。
　　帝曰：补写奈何？岐伯曰：志有余则写然筋血者，
　　新校正云：按《甲乙经》及《太素》云：写然筋血者，出其血。杨上善云：然筋，当是然谷下筋。再详诸处引然谷者，多云然骨之前血者，疑少骨之二字，前字误作筋字。
　　不足则补其复溜。
　　然，谓然谷，足少阴荣也，在内踝之前大骨之下陷者中，血络盛则泄之，其刺可入同身寸之三分，留三呼，若灸者可灸三壮。复溜，足少阴经也，在内踝上同身寸之二寸陷者中，刺可入同身寸之三分，留三呼，若灸者可灸五壮。
　　帝曰：刺未并奈何？岐伯曰：即取之，无中其经，邪所乃能立虚。
　　不求穴俞，而直取居邪之处，故云即取之。○新校正云：按《甲乙经》邪所作以去其邪。
　　帝曰：善。余已闻虚实之形，不知其何以生。岐伯曰：气血以并，阴阳相倾，气乱於卫，血逆於经，血气离居，一实一虚。
　　卫行脉外，故气乱於卫，血行经内，故血逆於经，血气不和，故一虚一实。
　　血并於阴，气并於阳，故为惊狂。
　　气并於阳，则阳气外盛，故为惊狂。
　　血并於阳，气并於阴，乃为艮中。
　　气并於阴，则阳气内盛，故为热中。贝，热也。
　　血并於上，气并於下，心烦惋善怒。血并於下，气并於上，乱而喜忘。
　　上，谓鬲上。下，谓鬲下。
　　帝曰：血并於阴，气并於阳，如是血气离居，何者为实？何者为虚？岐伯曰：血气者，喜温而恶寒，寒则泣不能流，温则消而去之，
　　泣，谓如雪在水中，凝住而不行去也。
　　是故气之所并为血虚，血之所并为气虚。
　　气并於血则血少，故血虚，血并於气则气少，故气虚。
　　帝曰：人之所有者，血与气耳。今夫子乃言血并为虚，气并为虚，是无实乎？岐伯曰：有者为实，无者为虚，气并於血则血无，血并於气则气无。故气并则无血，血并则无气，今血与气相失，故为虚焉。
　　气并於血，则血失其气，血并於气，则气失其血，故日血与气相失。
　　络之与孙脉俱输於经，血与气并，则为实焉。血之与气并走於上，则为大厥，厥则暴死，气复反则生，不反则死。帝曰：实者何道从来？虚者何道从去？虚实之要，愿闻其故。岐伯曰：夫阴与阳皆有俞会，阳注於阴，阴满之外，阴阳匀平，以充其形，九候若一，命日平人。
　　平人，谓平和之人。
　　夫邪之生也，或生於阴，或生於阳。其生於阳者，得之风雨寒暑。其生於阴者，得之饮食居处，阴阳喜怒。帝曰：风雨之伤人奈何？岐伯曰：风雨之伤人也，先客於皮肤，传入於孙脉，孙脉满则传入於络脉，络脉满则输於大经脉，血气与邪并客於分胜之问，其脉坚大，故曰实，实者外坚充满，不可按之，按之则痛。帝曰：寒湿之伤人奈何？岐伯曰：寒湿之中人也，皮肤不收，
　　新校正云：按全元起云：不收，不仁也。《甲乙经》及《太素》云皮肤收，无不字。
　　肌肉坚紧，荣血泣，卫气去，故日虚。虚者聂辟气不足，按之则气足以温之，故快然而不痛。
　　聂，谓聂皱。辟，谓辟迭也。○新校正云：按《甲乙经》作摄辟，《太素》作摄辟。
　　帝曰：善。阴之生实奈何？
　　实，谓邪气盛也。
　　岐伯曰：喜怒不节，则阴气上逆，上逆则下虚，下虚则阳气走之，故日实矣。
　　新校正云：按《经》云：喜怒不节，则阴气上逆。疑剩喜字。
　　帝曰：阴之生虚奈何？
　　虚，谓精气夺也。
　　岐伯曰：喜则气下，悲则气消，消则脉虚空；因寒饮食，寒气黑满，
　　新校正云：按《甲乙经》作动藏。
　　则血泣气去，故日虚矣。帝曰：经言阳虚则外寒，阴虚则内热，阳盛则外热，阴盛则内寒，余已闻之矣，不知其所由然也。
　　经言，谓上古经言也。
　　岐伯曰：阳受气於上焦，以温皮肤分肉之问，今寒气在外，则上焦不通，上焦不通则寒气独留於外，故寒栗。
　　栗，谓振栗也。
　　帝曰：阴虚生内#4热奈何？岐伯曰：有所劳倦，形气衰少，谷气不盛，上焦不行，下院不通，
　　新校正云：按《甲乙经》作下焦不通。
　　胃气热，热气黑胸中，故内热。
　　甚用其力，致劳倦也。贵役不食，故谷气不盛也。
　　帝曰：阳盛生外热奈何？岐伯曰：上焦不通利，则皮肤致密，胜理闭塞，玄府不通，
　　新校正云：按《甲乙经》及《太素》无玄府二字。
　　卫气不得泄越，故外热。
　　外伤寒毒，内薄诸阳，寒外盛则皮肤收，皮肤收则胜理密，故卫气蓄聚，无所流行矣。寒气外薄，阳气内争，积火内翻，故生外热也。
　　帝曰：阴盛生内寒奈何？岐伯曰：厥气上逆，寒气积於胸中而不写，不写则温气去，寒独留，则血凝泣，凝则脉不通，
　　新校正云：按《甲乙经》作胜理不通。
　　其脉盛大以涩，故中寒。
　　温气，谓阳气也。阴逆内满，则阳气去於皮外也。
　　帝曰：阴与阳并，血气以并，病形以成，刺之奈何？岐伯曰：刺此者取之经隧，取血於营，取气於卫，用形哉，因四时多少高下。
　　营主血，阴气也。卫主气，阳气也。夫行针之道，叉先知形之长短，骨之广狭，循《三备》法通计身形，以施分寸，故日用形也。四时多少高下，具在下篇。
　　帝曰：血气以并，病形以成，阴阳相倾，补写奈何？岐伯曰：写实者气盛乃内针，针与气俱内，以开其门，如利其户，针与气俱出，精气不伤，邪气乃下，外门不闭，以出其疾，摇大其道，如利其路，是谓大写，必切而出，大气乃屈。
　　言欲开其穴，而泄其气也。切，谓急也，言急出其针也。《针经论#5》曰：疾而徐则虚者，疾出针而徐按之也。大气，谓大邪气也。屈，谓退屈也。
　　帝曰：补虚奈何？岐伯曰：持针勿置，以定其意，候呼内针，气出针入，针空四塞，精无从去，方实而疾出针，气入针出，热不得还，闭塞其门，邪气布散，精气乃得存，动气候时，
　　新校正云：按《甲乙经》作动无后时。莫病，谓无病也。缪刺者，刺络豚，左痛刺右，右痛刺左。
　　痛在於左，而右脉病者，巨刺之。
　　巨刺者。刺经豚。豚左痛刺右，右痛刺左。
　　必谨察其九候，针道备矣。
　　黄帝内经素问补注释文卷之三十六竟
　　#1同：顾本作『通』。
　　#2伏：原作『代』，据顾本改。
　　#3外：原作『水』，据王注改。
　　#4内：原作『日』，据顾本改。
　　#5针经论：顾本作『针解篇』。
　　#6也：顾本作『脉』。
　　黄帝内经素问补注释文卷之三十七
　　唐太仆令启玄子王冰次注宋光禄卿直秘阁林亿等校正宋守尚书屯田郎孙兆重改误
　　缪刺论篇
　　黄帝问曰：余闻缪刺，未得其意，何谓缪刺？
　　缪刺，言所刺之穴，应用如纰缪纲纪也。
