<!-- { "loadSidebar": true } -->
　　夏刺络俞，见血而止，尽气闭环，痛病必下。
　　尽气，谓出血而尽针下取所络#8脉盛邪之气也。邪气尽已，穴俞闭密，则经#9循环，而痛病之气叉下去矣。以阳气大盛，故为是法刺之。○新校正云：按《四时刺逆从论》云：夏气在孙络。此络俞即孙络之俞也。又《水热穴论》云：夏取盛经分胜。
　　秋刺皮肤，循理，上下同法，神变而止。
　　循理，谓循肌肉之分理也。上，谓手豚。下，谓足豚，神变，谓脉气变#10易，与未刺时异也。脉者神之用，故尔言之。○新校正云：按《四时刺逆从论》云：秋气在皮肤。义与此合。又《水热穴论》云：取俞以写阴邪，取合以虚阳邪。皇甫士安云：是始秋之始变。
　　冬刺俞窍於分理，甚者直下，问者散下。
　　直下，谓直尔下之。散下，谓散布下之。○新校正云：按《四时刺逆从论》云：冬气在骨髓。此俞窍即骨髓之俞东也。又《水热穴论》云：冬取井荣。皇甫士安云：是末冬之治变也。
　　春夏秋冬，各有所刺，法其所在。春刺夏分，脉乱气微，入淫骨髓，病不能愈，令人不嗜食，又且少气。
　　心主脉，故豚乱气微。水受气於夏，肾主骨，故入淫於骨髓也。心火微则胃土不足，故不嗜食而少气也。○新校正云：按《四时刺逆从论》云：春刺络豚，血气外溢，令人少气。
　　春刺秋分，筋挛，逆气环为咳嗽，病不愈，令人时惊，又且哭。
　　木受气於秋，肝主筋，故刺秋分则筋孪也。若气逆环周，则为咳嗽。肝主惊，故时惊。肺主气，故气逆又且')（、哭也。○新校正云按《四时刺逆？斗从论》云：春刺肌肉，血气环逆，令人上气也。
　　春刺冬分，邪气着藏，令人胀，病不愈，又且欲言语。
　　冬主阳气州伏藏，故邪气着藏。肾实则胀，故刺冬分，则令人胀也。火受气於冬，心主言，饮欲言语也。○新校正云：按《四时刺逆从论》云：春刺筋骨，血气内着，令人腹痛。
　　夏刺春分，病不愈，令人解惰。
　　肝养筋，肝气不足，故筋力解惰。○新校正．云：按《四时刺逆从论》云：夏刺经脉，血气乃竭，令人解布。
　　夏刺秋分，病不愈，令人心中欲无言，惕惕如人将捕之。
　　肝木为语，伤秋分则肝木虚，故恐如人将捕之。肝不足，故欲无言而复恐也。○新校正云：按《四时刺逆从论》云：夏刺肌肉，血气内却，令人善恐。《甲乙经》作闷。夏刺冬分，病不愈，令人少气，时欲怒。夏伤於肾，肝．肺勃之，志内不足，故令人少气时欲怒也。0新校正云：按《四时刺逆从论》云：夏刺筋骨，血气上逆，令人善怒。
　　秋刺春分，病不已，令人畅#11然欲有所为，起而忘之。
　　肝虚故也。刺不当也。○新校正云：按《四时刺逆从论》云：秋刺经豚，血气上逆，令人善忘。
　　秋刺夏分，病不己，令人益嗜外，又且善梦。
　　心气少则脾气孤，故令嗜外。心主梦，神为之，故令善梦。○新校正云：按《四时刺逆从论》云：秋刺络豚，气不外行，令人迹，不欲动。
　　秋刺冬分，病不已，令人酒洒时寒。
　　阴气上干，故时寒也。酒酒，寒貌。○新校正云：按《四时刺逆从论》云：秋刺筋骨，血气内散，令人寒栗。
　　冬刺春分，病不已，令人欲外不能眠，眠而有见。
　　肝气少，故令欲外不能眠。肝主目，故眠而如见有物之形状也。○新校正云：按《四时刺逆从论》云：冬刺经脉，血气皆脱，令人目不明。
　　冬刺夏分，病不愈，气上，发为诸痹。
　　泄脉气故也。○新校正云：按《四时刺逆从论》云：冬刺络脉，血气外泄，留为大痹。
　　冬刺秋分，病不已，令人善渴。
　　肺气不足，故发渴。○新校正云：按《四时刺逆从论》云：冬刺肌肉，阳气竭绝，令人善忘#12。
　　凡刺胸腹者，必避五藏。
　　心肺在鬲上，肾肝在鬲下，脾象土而居中，故刺胸腹铃避之。五藏者，所以藏精神魂魄意志，损之则五神去，神去则死至，故不可不慎也。
　　中心者环死，
　　气行如环之一周则死也。正谓周十二辰也。○新校正云：按《刺禁论》云．．一日死，其动为噫。《四时刺逆从论》同。此经阙刺中肝死日，《刺禁论》云：中肝五日死，其动为语。《四时刺逆从论》同。
　　中脾者五日死，
　　土数五也。○新校正云：按《刺禁论》云：中脾十日死，其动为吞。《四时刺逆从论》同。
　　中肾者七日死，
　　水成数六，水数毕当至七日而死。一云十日死，字之误也。○新校正云：按《刺禁论》云：中肾六日死，其动为嚏。《四时刺逆从论》云：中肾六日死，其动为嚏欠。
　　中肺者五日死，
　　金生数四，金数毕当至五日而死。一云三日死，亦字误也。○新校正云：按《刺禁论》云：中肺三日死，其动为咳。《四时刺逆从论》同。王注《四时刺逆从论》云：此三论皆岐伯之言，而不同者，传之误也。
　　中鬲者皆为伤中，其病虽愈，不过一岁必死。
　　五藏之气，同主一年，鬲伤则五藏之气互相克伐，故不过一岁叉死。
　　刺避五藏者，知逆从也。所谓从者，鬲与脾肾之处，不知者反之。
　　肾着於脊，脾藏居中，鬲连於胁际，知者为顺，不知者反伤其藏。
　　刺胸腹者，必以布激着之，乃从单布上刺
　　形定，则不误中於五藏也。○新校正云：按别本傲一作檄，又作檄。傲，古羌切。着，直略切。
　　刺之不愈复刺。
　　要以气至为故也。《针经》曰：刺之气不至，无问其数；刺之气至，去之勿复针。此之谓也。
　　刺针必肃，
　　肃，谓静肃，所以候气之存亡。
　　刺肿摇针，
　　以出大脓血故。
　　经刺勿摇，经气不欲泄故。此刺之道也。帝曰：愿闻十二经脉之终奈何？
　　终，谓尽也。
　　岐伯曰：太阳之脉，其终也戴眼反折痪症，其色白，绝汗乃出，出则死矣。
　　戴眼，谓睛不转而仰视也。然足太阳豚，起於目内毗，上额交巅上，从巅入络脑，还出别下项，循肩体内侠脊抵腰中；其支别者，下循足至小指外侧。手太阳脉，起於手小指之端，循臂上肩入缺盆；其支别者，上颊至目内毗，抵足太阳。○新校正云：按《甲乙经》作斜络於顾。○又其支别者，从缺盆循颈上颊至目外毗。○新校正云：按《甲乙经》外作兑。○故戴眼反折痪痰，色白，绝汗乃出也。绝汗，谓汗暴出如珠而不流，旋复乾也。太阳极则汗出，故出则死。
　　少阳终者，耳聋，百节皆纵，目晨绝系，绝系一日半死，其死也色先青白，乃死矣。
　　足少阳豚，起於目锐毗，上抵头角，下耳后；其支别者，从耳后入耳中，出走耳前。手少阳豚，其支别者，从耳后亦入耳中，出走耳前。故终则耳聋目晨绝系也。少阳主骨，故气终则百节纵缓。色青白者，金木相薄也。故见死矣。晨，谓直视如惊貌。晨，音琼。
　　阳明终者，口目动作，善惊妄言，色黄，其上下经盛，不仁则终矣。
　　足阳明豚，起於鼻，交频中，下循鼻外入上齿缝中，还出侠口环唇，下交承浆，却循颐后下康，出大迎，循颊车，上耳前，过客主人，循发际至额颅；其支别者，从大迎前下人迎，循喉咙入缺盆下鬲，手阳明豚，起於手，循臂至肩，上出於柱骨之会上，下入缺盆络肺；其支别者，从缺盆上颈贯颊，下入齿中，还出侠。交人中，左之右，右之左，上侠鼻轨，抵足阳明。○新校正云：按《甲乙经》轨作孔。无抵足阳明四字。○故终则。目动作也。。目动作，谓目啖啖而鼓颌也。胃病则恶人与火，闻木音则惕然而惊，又骂晋，马晋而不避亲疏，故善惊妄言也。黄者，土色。上，谓手豚。下，谓足豚也。经盛，谓面目颈颌足附腕经皆躁盛而动也。不仁，谓不知善恶，如是者，皆气竭之微也，故终矣。啖，音闪。
　　少阴终者，面黑齿长而垢，腹胀闭，上下不通而终矣。
　　手少阴气绝则血不流，足少阴气绝则骨不奥，骨硬则龈上宣，故齿长而积垢污。血坏则皮色死，故面色如漆而不赤也。足少阴豚，从肾上贯肝鬲入肺中。手少阴脉起於心中，出属心系，下鬲络少腹。故其终则腹胀闭，上下不通也。○新校正云：详王注云：骨不奥，骨硬。按《难经》及《甲乙经》云：骨不濡，则肉弗能着。当作骨不濡。手少阴豚络少腹，《甲乙经》作络小肠。
　　太阴终者，腹胀闭不得息，善噫善呕，
　　足太阴豚行从股内前康入腹，属脾络胃，上鬲。手太阴豚起於中焦，下络大肠，还循胃。，上鬲属肺。故终则如是也。《灵枢经》曰：足太阴之豚动，则病食则呕，腹胀善噫也。
　　呕则逆，逆则面赤，
　　呕则气逆，故面赤。○新校正云：按《灵枢经》作善噫，噫则呕，呕则逆。
　　不逆则上下不通，不通则面黑皮毛焦而终矣。
　　呕则上通，故但面赤。不呕则下已闭，上复不通，心气外翻，故皮毛焦而终矣。何者？足太阴脉支别者，复从胃别上鬲注心中。由是则皮毛焦，乃心气外翻而然也。
　　厥阴终者，中热哑乾，善溺心烦，甚则舌卷卵上缩而终矣。
　　足厥阴络，循经上皋结於茎。其正经入毛中，下过阴器，上抵少腹，侠胃，上循喉咙之后，入顽颗。手厥阴脉，起於胸中，出属心包。故终则中热哑乾善溺心烦矣。《灵枢经》曰：肝者，筋之合也。筋者，聚於阴器而豚络於舌本。故甚则舌卷卯上缩也。又以厥阴之脉过阴器故尔。○新校正云：按《甲乙经》皋作睪，过作环。
　　此十二经之所败也。
　　手三阴三阳，足三阴三阳，则十二经也。败，谓气终尽而败坏也。○新校正云：详十二经终又出《灵枢经》，与《素问》重。
　　黄帝内经素问补注释文卷之十二
　　#1用也：顾本作『何也』。
　　#2惟：原作『为』，据顾本改。
　　#3茎：顾本作『茎』。
　　#4文：顾本作『又』。
　　#5轨：原作『执』，据顾本改。
　　#6又：原作『文』，据顾本改。
　　#7爻：顾本作『支』。
　　#8络：顾本作『病』。
　　#9经：顾本『经』下有『脉』字。
　　#10变：原作『脉』，据顾本改。
　　#11畅：顾本作『惕』。
　　#12忘：顾本作『渴』。
　　黄帝内经素问补注释文卷之十三
　　唐太仆令启玄子王冰次注宋光禄卿直秘阁林亿等校正宋守尚书屯田郎孙兆重改误
　　脉要精微论篇
　　黄帝问曰：诊法何如？岐伯对曰：诊法常以平旦，阴气未动，阳气未散，饮食未进，经脉未盛，络脉调匀，气血未乱，故乃可诊有过之脉。
