<!-- { "loadSidebar": true } -->
　　脐下关元三寸灸之，
　　正在脐下同身寸之三寸，足三阴任脉之会，刺可入同身寸之二寸，留七呼，若灸者可灸七壮。○新校正云：按《气府》注云刺可入一寸二分者非。
　　毛际动脉灸之，
　　以脉动应手为处，即气街穴也。
　　膝下三寸分问灸之，
　　三里穴也。在膝下同身寸之三寸，腑骨外康两筋肉分问，足阳明脉之所入也，刺可入身寸之一寸，留七呼，若灸者可灸三壮。
　　足阳明驸上动脉灸之，
　　冲阳穴也。在足咐上同身寸之五寸骨问动脉，足阳明脉之所过也，刺可入同身寸之三分，留十呼，若灸者可灸三壮。○新校正云：按《甲乙经》及全元起本足阳明下有灸之二字，并附上动脉是二穴，今王氏去灸之二字，则见#11二穴，今於注中却存灸之二字，以阙疑耳。
　　巅上一灸之，
　　百会穴也。在顶中央旋毛中陷容指，督脉足太阳脉之交会，刺可入同身寸之三分，若灸者可灸五壮。
　　犬所噙之处灸之三壮，即以犬伤病法灸之，
　　犬伤而发寒热者，即以犬伤法三壮灸之。(噙，古结切。)
　　凡当灸二十九处，伤食灸之。
　　伤食为病，亦发寒热，故灸。○新校正云：详足阳明不别灸，则有二十八处，疑王氏去上文灸之二字者非。
　　不已者，必视其经之过於阳者，数刺其俞而药之。
　　黄帝内经素问补注释文卷之三十四竟
　　#1外：顾本作『穴』。．非：原作『热』，据颇本改。
　　#2乃：顾本作『冲脉』。
　　#3海：原作『每』，据顾本改。
　　#4踝：原脱，据文义补。
　　#5五：顾本作『三』
　　#6上：顾本作『此』。
　　#7胛：原作『脾』，据顾本改。
　　#8可：顾本『可』上有『若灸者』三字。
　　#9动：顾本作『痛』。
　　#10见：顾本作『是』。
　　黄帝内经素问补注释文卷之三十五
　　唐太仆令启玄子王冰次注宋光禄卿直秘阁林亿等校正宋守尚书屯田郎孙兆重改误
　　水热穴论篇
　　黄帝问曰：少阴何以主肾？肾何以主水？岐伯对曰：肾者至阴也，至阴者盛水也；肺者太阴也，少阴者冬脉也。故其本在肾，其末在肺，皆积水也。
　　阴者，谓寒也。冬月至寒，肾气合应，故云肾者至阴也。水王於冬，故云至阴者盛水也。肾少阴脉，从肾上贯肝鬲，入肺中，故云其本在肾，其末在肺也。肾气上逆，则水气客於肺中，故云皆积水也。
　　帝曰：肾何以能聚水而生病？岐伯曰：肾者胃之关也，关门不利，故聚水而从其类也。
　　关者，所以司出入也，肾主下焦，膀胱为府，主其分注，关窍二阴，故肾气化则二阴通，二阴阀则胃填满，故云肾者胃之关也。关闭则水积，水积则气停，气停则水生，水生则气溢，气水同类，故云关闭不利，聚水而从其类也。《灵枢经》曰：下焦溢为水。此之谓也。(阀；音秘。)
　　上下溢於皮肤，故为驸肿。驸肿者，聚水而生病也。
　　上，谓肺。下，谓肾。肺肾俱溢，故聚水於腹中而生病也。
　　帝曰：诸水皆生於肾乎？岐伯曰：肾者牝藏也，
　　牝，阴也。亦主阴位，故云牝藏。
　　地气上者属於肾，而生水液也，故日至阴。勇而劳甚则肾汗出，肾汗出逢於风，内不得入於藏府，外不得越於皮肤，客於玄府，行於皮裹，传为驸肿，本之於肾，名日风水。
　　勇而劳甚，谓力房也。劳勇汗出则玄府开，汗出逢风则玄府复闭，玄府闭已则余汗未出，内伏皮肤，传化为水，从风而水，故名风水。
　　所谓玄府者，汗空也。
　　汗液色玄，从空而出，以汗聚於裹，故谓之玄府。府，聚也。
　　帝曰：水俞五十七处者，是何主也？岐伯曰：肾俞五十七穴，积阴之所聚也，水所从出入也。尸上五行行五者，此肾俞。
　　背部之俞几有五行，当其中者，督脉气所发，次两傍四行皆足太阳脉气也。
　　故水病下为驸肿大腹，上为喘呼，
　　水下居於肾，则腹至足而驸肿。上入於肺，则喘息贵急而大呼也。
　　不得外者，标本俱病，
　　标本者，肺为标，肾为本。如此者，是肺肾俱水为病也。
　　故肺为喘呼，肾为水肿，肺为逆不得
　　肺为喘呼气逆不得外者，以其主呼吸故也。肾为水肿者，以其主水故也。
　　分为相输，俱受者水气之所留也。
　　分其居处以名之，则是气相输应。本其俱受病气，则皆是水所留也。留，(力救切。)
　　伏菟上各二行行五者，此肾之街也，
　　街，谓道也。腹部正俞几有五行，侠齐两傍，则肾藏足少阴脉有及冲脉气所发，次两傍则胃府足阳明脉气所发，此四行穴则伏菟之上也。(菟，音兔。)
　　三阴之所交结於脚也。踝上各一行行六者，此肾脉之下行也，名曰太冲。
　　肾脉与冲脉并下行循足，合而盛大，故日太冲。
　　凡五十七穴者，皆藏之阴络，水之所客也。
　　经所谓五十七者，然尸上五行行五，则背脊当中行督脉气所发者，脊中、悬枢、命门、腰俞、长强当其处也。次侠督脉两傍足太阳脉气所发者，有大肠俞、小肠俞、膀胱俞、中膂内俞、白环俞当其处也。又次外侠两傍足太阳脉气所发者，有胃仓、肓门、志室、胞肓、秩边当其处也。伏菟上各二行行五者，腹部正俞侠中行任脉两傍冲脉足少阴之会者，有中注、四满、气穴、大赫、横骨当其处也。次侠冲脉足少阴两傍足阳明脉气所发者，有外陵、大巨、水道、归来、气街当其处也。踝上各一行行六者，足内踝之上有足少阴阴踏脉并循踹上行，足少阴脉有大锺、复溜、阴谷三穴，阴踏脉有照海、交信、筑宾三穴，阴踏既足少阴脉之别，亦可通而主之。兼此数之，犹少一穴。脊中在第十一椎节下问，俯而取之，刺可入同身寸之五分，不可灸，令人偿。悬枢在第十三椎节下问，俯而取之，刺可入同身寸之三分，若灸者可灸三壮。命门在第十四椎节下问，伏而取之，刺可入同身寸之五分，若灸者可灸三壮。腰俞在第二十一椎节下问，刺可入同身寸之二分，○新校正云：按《甲乙经》及《缪刺论》注并《热穴》注俱云刺入二寸，而《刺热》注、《气府》注并此注作二分，宜从二分之说。○留七呼，若灸者可灸三壮。长强在脊骯端，督脉别络，少阴所结，刺可入同身寸之二分，留七呼，若灸者，可灸三壮。此五穴者，并督脉气所发也。○新校正云：详王氏云少一穴，按《气府论》注十二椎节下有阳关一穴，若通数阳关，则不少矣。○次侠督脉两傍，大肠俞在第十六椎下侠督脉两傍，去督脉各同身寸之一寸半，刺可入同身寸之三分，留六呼，若灸者可令灸三壮。小肠俞在第十八椎下两傍，相去及刺灸分壮法如大肠俞。膀胱俞在第十九椎下两傍，相去及刺灸分壮法如大肠俞。中膂内俞在第二十椎下两傍，相去及刺灸分壮法如大肠俞，侠脊膂肿起肉，留十呼。白环俞在第二十一椎下两傍，相去如大肠俞，伏而取之，刺可入同身寸之五分，若灸者可灸三壮。○新校正云：按《甲乙经》云：刺可入八分，不可灸。○此五穴者，并足太阳脉气所发，所谓肾俞者，则此也。又次外两傍，胃仓在第十二椎下两傍，相去各同身寸之三寸，刺可入同身寸之五分，若灸者可灸三壮。肓门在第十三椎下两傍，相去及刺灸分壮法如胃仓。志室在第十四椎下两傍，相去及刺灸分壮法如胃仓，正坐取之。胞肓在第十九椎下两傍，相去及刺灸分壮法如胃仓，伏而取之。秩边在第二十一椎下两傍，相去及刺灸分壮法如胃仓，伏而取之。此五穴者，并足太阳脉气所发也。次伏菟上两行，中注在齐下同身寸之五分两傍，相去任脉各同身寸之五分。○新校正云：按《甲乙经》同，《气府》注云侠中行方一寸，文异而义同。○四满在中注下同身寸之一寸，气穴在四满下同身寸之一寸，大赫在气穴下伺身寸之一寸，横骨在大赫下同身寸之一寸，各横相去同身寸之一寸，并冲脉足少阴之会，刺可入同身寸之一寸，若灸者可灸五壮。次外两傍穴，外陵在齐下同身寸之一寸○新校正云：按《气府论》注云：外陵在天枢下一寸。与此正同。○两傍，去冲脉各同身寸之一寸半，大巨在外陵下同身寸之一寸，水道在大巨下同身寸之三寸，归来在水道下同身寸之三寸，气街在归来下。○新校正云：按《气府》注、《刺热》注、《热穴》注云在腹齐下横骨两端鼠眼上一寸，《刺禁》注云在腹下侠齐两傍相去四寸，鼠仆上一寸动脉应手，《骨空》注云在毛际两傍鼠误上。诸注不同，今备录之。○鼠误上同身寸之一寸，各横相去同身寸之二寸。此五穴者，并足阳明脉气所发。水道刺可入同身寸之二寸半，若灸者可灸五壮。气街刺可入同身寸之三分，留七呼，若灸者可灸三壮。余三穴并刺可入同身寸之八分，若灸者并可五壮。所谓肾之街者，则此也。踝上各一行行六者，大钟在足内踝后街中，○新校正云：按《甲乙经》云跟后冲中，《刺疟》注、《刺腰痛》注作跟后街中动脉，此云内踝后，此注非。○足少阴络别走太阳者，刺可入同身寸之二分，留三呼，若灸者可灸三壮。复溜在内踝上同身寸之二寸陷者中，足少阴脉之所行也，刺可入同身寸之三分，留三呼，若灸者可灸五壮。照海在内踝下，刺可入同身寸之四分，留六呼，若灸者可灸三壮。交信在内踝上同身寸之二寸，少阴前太阴后筋骨间，阴跻之邮，刺可入同身寸之四分，留五呼，若灸者可灸三壮。筑宾在内踝上端分中，阴维之邮，刺可入同身寸之三分，若灸者可灸五壮。阴谷在膝下内辅骨之后，大筋之下，小筋之上，按之应手，屈膝而得之，足少阴脉之所入也，刺可入同身寸之四分，若灸者可灸三壮。所谓肾经之下行名日太冲者，则此也。
　　帝曰：春取络脉分肉何也？岐伯曰：春者木始治，肝气始生，肝气急，其风疾，经脉常深，其气少，不能探入，故取络脉分肉问。帝曰：夏取盛经分胜何也？岐伯曰：夏者火始治，心气始长，脉瘦气弱，阳气留溢，
　　新校正云：按别本留一作流。
　　热专分胜，内至於经，故取盛经分胜，绝肤而病去者，邪居浅也。
　　绝，谓绝破，令病得出也。
　　所谓盛经者，阳脉也。帝曰：秋取经俞何也？岐伯曰：秋者金始治，肺将收杀，
　　三阴已升#1，故渐将收杀。
　　金将胜火，阳气在合，
　　金王火衰，故云金将胜火。
　　阴气初胜，湿气及体，
　　以渐於雨#2湿雾露，故云湿气及体。
　　阴气未盛，未能深入，故取俞以写阴邪，取合以虚阳邪。阳气始衰，故取於合。
　　新校正云：按皇甫士安云：是谓始#3秋之治变。
