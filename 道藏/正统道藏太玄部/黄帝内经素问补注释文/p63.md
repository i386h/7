<!-- { "loadSidebar": true } -->
　　岐伯对曰：夫邪之客於形也，必先舍於皮毛，留而不去，入舍於孙脉，留而不去，入舍於络脉，留而不去，入舍於经脉，内连五藏，散於肠胃，阴阳俱感，五藏乃伤，此邪之从皮毛而入，极於五藏之次也。如此则治其经焉。今邪客於皮毛，入舍於孙络，留而不去，闭塞不通，不得入於经，流溢於大络，而生奇病也。
　　病在血络，是谓奇邪。○新校正云：按全元起云：大络，十五络也。
　　夫邪客大络者，左注右，右注左，上下左右与经相干，而布於四末，其气无常处，不入於经俞，命日缪刺。
　　四末，谓四支也。
　　帝曰：愿闻缪刺，以左取右，以右取左奈何？其与巨刺何以别之？岐伯曰：邪客於经，左盛则右病，右盛则左病，亦有移易者，
　　新校正云：按《甲乙经》作病易且移。
　　左痛未已而右脉先病，如此者，必巨刺之，必中其经，非络脉也。
　　先病者，谓彼痛未止，而此先病以承之。
　　故络病者，其痛与经脉缪处，故命日缪刺。
　　络，谓正经之傍支，非正别也，亦兼公孙、飞扬等之别络也。○新校正云：按王氏云非正别也，按本论邪客足太阴络，令人腰痛注引从牌合阳明，上络哑，贯舌中乃太阴之正也，亦是兼脉之正，安得谓之非正别也。
　　帝曰：愿闻缪刺奈何？取之何如？岐伯曰：邪客於足少阴之络，令人卒心痛暴胀，胸胁支满，
　　以其络之别者，并正经从肾上贯肝鬲，走於心包，故邪客之，则病如是。
　　无积者，刺然骨之前出血，如食顷而已。
　　然骨之前，然谷穴也，在足内踝前起大骨下陷者中，足少阴荣也。刺可入同身寸之三分，留三呼，若灸者可灸三壮，刺此多见血，令人立饥欲食。
　　不已，左取右，右取左，
　　言痛在左，取之右，痛在右，取之左，余如此例。
　　病新发者，取五日已。
　　素有此病而新发，先刺之五日，乃愈#1已。
　　邪客於手少阳之络，令人喉痹舌卷，口乾心烦，臂外廉痛，手不及头，
　　以其脉循手表出臂外，上肩入缺盆，布擅中，散络心包；其支者，从膻中上出缺盆上项，又心主其舌，故病如是。
　　刺手中指次指爪甲上，去端如韭叶各一痏，
　　谓关冲穴，少阳之井也，刺可入同身寸之一分，留三呼，若灸者可灸三壮。左右手皆刺之，故言各一痏。痏，疮也。○新校正云：按《甲乙经》关冲穴出手小指次指之端，今言中指者，误也。
　　壮者立已，老者有顷已。左取右，右取左，此新病数日已。
　　邪客於足厥阴之络，令人卒疝暴痛，
　　以其络去内踝上同身寸之五寸，别走少阳，其支别者，循经上睪结於茎，故令人卒疝暴痛。睪，阴九也。
　　刺足大指爪甲上，与肉交者各一瘠，
　　谓大敦穴，足大指之端，去爪甲角如韭叶，厥阴之井也，刺可入同身寸之三分，留十呼，若灸者可灸三壮。
　　男子立已，女子有顷已。左取右，右取左。
　　邪客於足太阳之络，令人头项肩痛，
　　以其经之正者，从脑出别下项；支别者，从膊内左右别下。又其络自足#2上行，循背上头。故头项肩痛也。○新校正云：按《甲乙经》云：其支者，从巅入络脑，还出别下项。王氏云经之正者，正当作支。
　　刺足小指爪甲上，与肉交者各一瘠，立已。
　　谓至阴穴，太阳之井也，刺可入同身寸之一分，留五呼，若灸者可灸三壮。○新校正云：按《甲乙经》云：在足小指外侧，去爪甲角如韭叶。
　　不已，刺外踝下三瘠，左取右，右取左，如食顷已。
　　谓金门穴，足太阳邮也，在外踝下，刺可入同身寸之三分，若灸者可灸三壮。
　　邪客於手阳明之络，令人气满胸中，喘息而支胱，胸中热，
　　以其经自肩端入缺盆，络脉，其支别者，从缺盆中直而上颈，故病如是。
　　刺手大指次指爪甲上，去端如韭叶各一瘠，左取右，右取左，如食顷已。
　　谓商阳穴，手阳明之井也，刺可入同身寸之一分，留一呼，若灸者可灸一壮。○新校正云：按《甲乙经》云：商阳在手大指次指内侧，去爪甲角如韭叶。
　　邪客於臂掌之间，不可得屈，刺其踝后，
　　新校正云：按全元起本云：是人手之本节踝也。
　　先以指按之痛，乃刺之，以月死生为数，月生一日一痏，二日二痏，十五日十五痏，十六日十四痏。
　　随日数也。月半已前谓之生，月半以后谓之死，亏满而异也。
　　邪客於足阳娇之脉，令人目痛从内毗始，
　　以其脉起於足，上行至头而属目内毗，故病令人目痛从内毗始也。何以明之？《八十一难经》曰：阳踏脉者，起於跟中，循外踝上行，入风池。《针经》曰：阴跻脉入鼾属目内毗，合於太阳阳踏而上行。寻此则至於目内毗也。
　　刺外踝之下半寸所各二痏，
　　谓申脉穴，阳踏之所生也，在外踝下陷者中，容爪甲，刺可入同身寸之三分，留六呼，若灸者可灸三壮。○新校正云：按《刺腰痛》注云外踝下五分。
　　左刺右，右刺左，如行十里顷而已。人有所堕坠，恶血留内，腹中满胀，不得前后，先饮利药，此上伤厥阴之脉，下伤少阴之络，刺足内踝之下，然骨之前血脉出血，
　　此少阴之络也。○新校正云：详血脉出血，脉字疑是络字。
　　刺足驸上动脉。
　　谓冲阳穴，胃之原也，刺可入同身寸之三分，留十呼，若灸者可灸三壮。主腹大不嗜食。以腹胀满，故取之。
　　不已，刺三毛上各一痏，见血立已。左刺右，右刺左，
　　谓大敦穴，厥阴之井也。
　　善悲惊不乐，刺如右方。
　　善悲惊不乐，亦如上法刺之。
　　邪客於手阳明之络，令人耳聋，时不闻音，
　　以其经支者，从缺盆上颈贯颊，又其络支别者，入耳会於宗脉，故病令人耳聋时不闻声者。
　　刺手大指次指爪甲上，去端如韭叶各一痏，立闻。
　　亦同前商阳穴。
　　不已，刺中指爪甲上与肉交者，立闻。
　　谓中冲穴，手心主之井也，在手中指端，去爪甲如韭叶陷者中，刺可入#3一分，留三呼，灸可三壮#4。古经脱简，无络可寻。恐是刺小指爪甲，与肉交者也。何以言之？下文云，手少阴络会於耳中也。若小指之端，是谓少冲，手少阴之井，刺可入一分，留一呼，灸者可一壮。○新校正云：按王氏云恐是小指爪甲上少冲穴，按《甲乙经》：手心主之正，上循喉咙，出耳后，合#5少阳完骨之下。
　　如是则安得不刺中冲，而疑为少冲也。
　　其不时闻者，不可刺也。
　　不时闻者，络气已绝，故不可刺。
　　耳中生风者，亦刺之如此数。左刺右，右刺左。
　　凡痹往来行无常处者，在分肉间痛而刺之，以月死生为数，用针者，随气盛衰，以为痏数，针过其日数则脱气，不及日数则气不写，左刺右，右刺左，病已止；不已，复刺之如法。
　　言所以约月死生为数者何？以随气之盛衰也。
　　月生一日一瘠，二日二瘠，渐多之，十五日十五痏，十六日十四瘠，渐少之。
　　如是刺之，则无过数，无不及也。
　　邪客於足阳明之经，令人凯钮上齿寒，
　　以其脉起於鼻交类中，下循鼻外，入上齿中，还出侠口环唇，下交承浆，却循颐后下康，出大迎，循颊车，上耳前，故病令人凯蛆上齿寒也。复以其脉左右交於面部，故举经脉之病，以明缪处之类，故下文云：○新校正云：按全元起本与《甲乙经》阳明之经作阳明之络。
　　刺足中指次指爪甲上与肉交者各一痏，左刺右，右刺左。
　　中当为大，亦传写中大之误也。据《灵枢经》、《孔穴图经》中指次指爪甲上无穴，当言刺大指次指爪甲上，乃厉兑穴，阳明之井，不当更有次指二字也。厉兑者，刺可入同身寸之一分，留一呼，若灸者可灸三壮。○新校正云：按《甲乙经》云刺足中指爪甲上，无次指二字。盖以大指次指为中指，义与王注同。下文云足阳明中指爪甲上，亦谓此穴也。厉兑在足大指次指之端，去爪甲角如韭叶。
　　邪客於足少阳之络，令人胁痛不得息，咳而汗出，
　　以其脉支别者从目兑毗下大迎，合手少阳於颁，下加颊车，下颈合缺盆，以下胸中，贯鬲络肝属#6胆循胁，故令人胁痛，咳而汗出。(颌，之六切。)
　　刺足小指次指爪甲上，与肉交者各一瘠，
　　谓窍阴穴，少阳之井也，刺可入同身寸之一分，留一呼，若灸者可灸三壮。○新校正云：按《甲乙经》：窍阴在足小指次指之端，去爪甲角如韭叶。
　　不得息立已，汗出立止，咳者温衣饮食，一日已。左刺右，右刺左，病立已。不已，复刺如法。邪客於足少阴之络，令人嗑痛不可内食，无故善怒，气上走贲上，
　　以其经支别者，从肺出络心，注胸中；又其正经，从肾上贯肝鬲，入肺中，循喉咙，侠舌本，故病令人哑乾痛，不可内食，无故善怒，气上走贵上也。贵，谓气奔也。○新校正云：详王注以贵上为气奔者非，按《难经》胃为贵门。杨操云：贵，鬲也。是气上走鬲上也。经既云气上走，安得更以贵为奔上之解#7□
　　刺足下中央之脉各三瘠，凡六刺，立已。左刺右，右刺左。
　　谓涌泉穴，少阴之井也，在足心陷者中，屈足蜷指宛宛中，刺可入同身寸之三分，留三呼，若灸者可灸三壮。
　　哑中肿，不能内唾，时不能出唾者，刺#8然骨之前，出血立已。左刺右，右刺左。
　　亦足少阴之络也，以其络并大经#9喉咙，故尔刺之。此二十九字，本错简入（【在邪客手足少阴太阴足阳明之络前，今迁於此。○新校正云：详王注以其络并大经循喉咙差互。按《甲乙经》足少阴之络，并经上走心包少阴之经，循喉咙。今王氏之注，经与络交互，当以《甲乙经》为正也。
　　邪客於足太阴之络，令人腰痛，引少腹控纱，不可以仰息，
　　足太阴之络，从□合阳明，上贯尸骨中，与厥阴少阳结於下髅，而循尸骨内入腹，上络哑贯舌#10中，故腰痛则引少腹，控於炒中也。炒，谓季胁下之空软处也。受邪气则络拘急，故不可以仰伸而喘息也。《刺腰痛篇》中无息字。○新校正云：详王注云足太阴之络，按《甲乙经》乃太阴之正，非络也。王氏谓之络者，未详其旨。
　　刺腰尻之解，两肿之上，是腰俞，以月死生为疮数，发针立已。左刺右，右刺左。
