<!-- { "loadSidebar": true } -->
　　生长者天之道，藏杀者地之道。天阳主生，故以阳生阴长。地阴主杀，故以阳杀阴藏。天地虽高下不同，而各有阴阳之运用也。○新校正云：详此经与《阴阳应象大论》文重，注颇异。
　　天有阴阳，地亦有阴阳。
　　天有阴故能下降，地有阳故能上腾，是以各有阴阳也。阴阳交泰，故化变由之成也。
　　木火土金水火，地之阴阳也，生长化收藏。故阳中有阴，阴中有阳。
　　阴阳之气，极则过亢，故各兼之。《阴阳应象大论》曰：寒极生热，热极生寒。又曰：重阴铃阳，重阳叉阴。言气极则变也。故阳中兼阴，阴中兼阳，《易》之卦，离中虚，坎中满。此其义象也。
　　所以欲知天地之阴阳者，应天之气，动而不息，故五岁而右迁；应地之气，静而守位，故六期而环会。
　　天有六气，地有五位，天以六气临地，地以五位承天，盖以天气不加君火故也。以六加五，则五岁而余一气，故迁一位。若以五承六，则常六岁乃备尽天元之气，故六年而环会，所谓周而复始也。地气左行，往而不返，天气束转，常自火运数五岁已，其次气正当君火之上，法不加临，则右迁君火气上，以临相火之上，故日五岁而右迁也。由斯动静，上下相临，而天地万物之情，变化之机可见矣。
　　动静相召，上下相临，阴阳相错，而变由生也。
　　天地之道，变化之微，其由是矣。孔子曰：天地设位，而易行乎其中。此之谓也。○新校正云：按《五运行大论》云：上下相遘，寒暑相临，气相得则和，不相得则病。又云：上者右行，下者左行，左右周天，余而复会。
　　帝曰：上下周纪，其有数乎？鬼臾区曰：天以六为节，地以五为制。周天气者，六期为一备；终地纪者，五岁为一周。
　　六节，谓六气之分。五制，谓五位之分。位应一岁，气统一年，故五岁为一周，六年为一备。备，谓备历天气。周，谓周行地位。所以地位六而言五者，天气不临君火故也。
　　君火以明，相火以位。
　　君火在相火之右，但立名於君位，不立岁气，故天之六#5气，不偶其气以行，君火之政，守位而奉天之命，以宣行火令尔。以名奉天，故日君火以名，守位禀命，故云相火以位。
　　五六相合，而七百二十气，为一纪，凡三十岁，千四百四十气，凡六十岁，而为一周，不及太过，斯皆见矣。
　　历法一气十五日，因而乘之，积七百二十气，即三十年，积千四百四十气，即六十年也。经云：有余而往，不足随之，不足而往，有余从之，故六十年中，不及太过，斯皆见矣。○新校正云：按《六节藏象论》云：五日谓之侯，三候谓之气，六气谓之时，四时谓之岁，而各从其主治焉。五运相袭，而皆治之，终期之日，周而复始，时立布气#6，如环无端，侯亦同法，故日不知年之所加，气之盛衰，虚实之所起，不可为工矣。
　　帝曰：夫子之言，上终天气，下毕地纪，可谓悉矣。余愿闻而藏之，上以治民，下以治身，使百姓昭着，上下和亲，德泽下流，子孙无忧，传之后世，无有终时，可得闻乎？
　　安不忘危，存不忘亡，大圣之至教也。求民之痪，恤民之隐，大圣之深仁也。
　　鬼臾区曰：至数之机，迫连以微，其来可见，其往可追。敬之者昌，慢之者亡，无道行私，必得夭殃。
　　谓传非其人授於情狭及寄求名利者也。谨奉天道，请言真要。申誓戒於君王，乃明言天道。至真之要旨也。
　　帝曰：善言始者，必会於终，善言近者，必知其远，
　　数卫明着，应用不差，故远近於言，始终无谬。
　　是则至数极而道不惑，所谓明矣。愿夫子推而次之，令有条理，简而不匮，久而不绝，易用难忘，为之纲纪，至数之要，愿尽闻之。
　　简，省要也。匮，乏也。久，远也。要，枢纽也。
　　鬼臾区曰：昭乎哉问！．明乎哉道！．如鼓之应柠，响之应声也。
　　标，鼓椎也。响，应声也。
　　臣闻之，甲己之岁，土运统之；乙庚之岁，金运统之；丙辛之岁，水运统之；丁壬之岁，木运统之；戊癸之岁，火运统之。
　　太始天地初分之时，阴阳析位之际，天分五气，地列五行，五行定位，布政於四方，五气分流，散支於十干，当是黄气横於甲己，白气横於乙庚，黑气横於丙辛，青气横於丁壬，赤气横於戊癸。故甲己应土运，乙庚应金运，丙辛应水运，丁壬应木运，戊癸应火运。太古圣人，望气以书天册，贤者馑奉以纪天元，下论文义备矣。○新校正云：详运有太过、不及、平气，甲庚丙壬戊主太过，乙辛丁癸己主不及，大法如此，取平气之法，其说不一，具如诸篇。
　　帝曰：其於三阴三肠，合之奈何？鬼臾区曰：子午之岁，上见少阴；丑未之岁，上见太阴；寅申之岁，上见少阳；卯酉之岁，上见阳明；辰戌之岁，上见太阳；巳亥之岁，上见厥阴。少阴所谓标也，厥阴所谓终也。
　　标，谓上首也。终，谓当三甲六甲之终。○新校正云：详午未申酉戌亥之岁为正化，正司化令之实，子丑寅卯辰巳之岁为对化，对司化令之虚，此其大法也。
　　厥阴之上，风气主之一，一少阴之上，热气榆双主之；太阴之上一、锣气生之；少阳之}上，相火主之；阳明之上j燥气主之；太阳之上，寒气主之化所谓本也，是谓六元。
　　三阴三阳为标，寒屠操湿风火为本，故云所谓本也。天真元气分为六化，以统坤元生成之用，征其应用则六化不同，本其所生则正是真元之一气，放日六元也。○新校正云：按别本六元作天元。
　　帝曰：光乎哉道！明乎哉论！请着之玉版，藏之金一置，署日天元纪。
　　黄帝内经素问｀补注释文卷之三十八竟
　　#1变：原作『物』，据顾本改。
　　#2生：原作『吐』，据颇本改。
　　#3宫；原作『官』，据颇本改。
　　#4地：原作『也』，据颇本改。
　　#5六：原作『以』，据顾本改。
　　#6布气：颇本作『气布』。
　　黄帝内经素问补注释文卷之三十九
　　唐太仆令启玄子王冰次注宋光禄卿直秘阁林亿等校正宋守尚书屯田郎孙兆重改误
　　五运行大论篇
　　黄帝坐明堂，始正天纲，临观八极，考建五常，
　　明堂，布政官也。八极，八方目极之所也。考，谓考校。建，谓建立也。五常，谓五气，行天地之中者也。端居正气，以侯天和。
　　请天师而问之曰：论言天地之动静，神明为之纪，阴阳之升降，寒暑彰其兆。
　　新校正云：详论谓《阴阳应象大论》及《气交变大论》文，彼云：阴阳之往复，寒暑彰其兆。
　　余闻五运之数於夫子，夫子之所言，正五气之各主岁耳，首甲定运，余因论之。鬼臾区曰：土主甲己，金主乙庚，水主丙辛，木主丁壬，火主戊癸。子午之上，少阴主之；丑未之上，太阴主之；寅申之上，少阳主之；卯酉之上，阳明主之；辰戌之上，太阳主之；巳亥之上，厥阴主之。不合阴阳，其故何也？
　　首甲，谓六甲之初，则甲子年也。
　　岐伯曰：是明道也，此天地之阴阳也。
　　上古圣人，仰观天象，以正阴阳，夫阴阳之道，非不昭然，而人昧宗元，迷其本始，则百端疑议，从是而生，黄帝恐至理真宗，便因诬废，愍念黎庶，故启问日；天师知道出从真，叉非谬述，故对上曰：是明道也，此天地之阴阳也。《阴阳法》曰：甲巳合，乙庚合，丙辛合，丁壬合，戊癸合。盖取圣人仰观天象之义。不然，则十干之位，各在一方，征其离合，事亦寥阔。呜呼远哉！．百姓日用而不知尔。故《太上立言》曰：吾言甚易知，甚易行；天下莫能知，莫能行。此其类也。○新校正云：详金主乙庚者，乙者庚之柔，庚者乙之刚。大而言之阴与阳，小而言之夫与妇，是刚柔之事也。余并如此。
　　夫数之可数者，人中之阴阳也，然所合，数之可得者也。夫阴阳者，数之可十，推之可百，数之可千，推之可万。天地阴阳者，不以数推，以象之谓也。
　　言智识偏浅，不见源由，虽所指弥远，其知弥近，得其元始，杆鼓非遥。
　　帝曰：愿闻其所始也。岐伯曰：昭乎哉问也！．臣览《太始天元册》文，丹天之气经於牛、女戊分；钤天之气，经於心、尾己分；苍天之气，经於危、室、柳、鬼；素天之气，经於亢、氏、勖、毕；玄天之气，经於张、翼、娄、胃。所谓戊己分者，奎壁、角斡，则天地之门户也。
　　戊土属乾，己土属巽。《遁甲经》曰：六戊为天门，六己为地户，晨暮占雨，以西北、束南。义取此。雨为土用，湿气生之，故此占焉。
　　夫候之所始，道之所生，不可不通也。
　　帝曰：善。论言天地者，万物之上下，左右者，阴阳之道路，未知其所谓也。
　　论，谓《天元纪》及《阴阳应象》论也。
　　岐伯曰：所谓上下者，岁上下见阴阳之所在也。左右者，诸上见厥阴，左少阴，右太阳；见少阴，左太阴，右厥阴；见太阴，左少阳，右少阴；见少阳，左阳明，右太阴；见阳明，左太阳，右少阳；见太阳，左厥阴，右阳明。所谓面北而命其位，言其见也。
　　面向北而言之也。上，南也。下，北也。左，西也。右，束也。
　　帝曰：何谓下？岐伯曰：厥阴在上则少阳在下，左阳明，右太阴；少阴在上则阳明在下，左太阳，右少阳；太阴在上则太阳在下，左厥阴，右阳明；少阳在上则厥阴在下，左少阴，右太阳；阳明在上则少阴在下，左太阴，右厥阴；太阳在上则太阴在下，左少阳，右少阴。所谓面南而命其位，言其见也。
　　主岁者位在南，故面北而言其左右。在下者位在北，故面南而言其左右也。上，天位也。下，地位也。面南，左束也，右西也，上下异而左右殊也。
　　上下相遘，寒暑相临，气相得则和，不相得则病。
　　木火相临，金水相临，水木相临，火土相临，土金相临，为相得也。木土相临，土水相临，水火相临，火金相临，金木相临，为不相得也。上临下为顺，下临上为逆。亦郁抑而病生，土临相火君火之类者也。
　　帝曰：气相得而病者何也？岐伯曰：以下临上，不当位也。
　　六位相临，假令土临火，火临木，木临水，水临金，金临土，皆为以下临上，不当位也。父子之义，子为下，父为上，以子临父，不亦逆乎？
　　帝曰：动静何如？
　　言天地之行左右也。
　　岐伯曰：上者右行，下者左行，左右周天，余而复会也。
