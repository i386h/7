<!-- { "loadSidebar": true } -->
　　器，谓天地及诸身也。宇，谓屋宇也。以其身形，包藏府藏，受纳神灵，与天地同，故皆名器也。诸身者，小生化之器宇，太虚者，广生化之器宇也。生化之器，自有小大，无不散也。夫小大器，皆生有涯分，散有远近者也。
　　故无不出入，无不升降。
　　真生假立，形器者，无不有此二者。
　　化有小大，期有近远，
　　近者不见远，谓远者无涯。远者无常，见近而叹，有其涯矣。既近远不同期，合散殊时节，即有无交竞，异见常乖。及至分散之时，则近远同归於一变。
　　四者之有，而贵常守。
　　四者，谓出入升降也。有出入升降，则为常守。有出无入，有入无出，有升无降，有降无升，则非生之气也。若非胎息道成，居常而生，则未之有屏出入息，泯升降气而能存其生化者，故贵常守。
　　反常则灾害至矣。
　　出入升降，生化之元主，故不可无之。反常之道，则神去其室，生化微绝，非灾害而何哉！.
　　故曰：无形无患，此之谓也。
　　夫喜於遂，悦於色，畏於难，惧於祸，外恶风寒暑湿，内繁饥饱爱欲，皆以形无所隐，故常婴息累於人闲也。若便想慕滋芟，嗜欲无厌，外附权门，内丰情伪，则动以牢纲，坐招墦炳#15，欲思释缚，其可得乎！是以身为息阶尔。《老子》曰：吾所以有大息者，为吾有身，及吾无身，吾有何息。此之谓也。夫身#16形与太虚释然消散，复未知生化之气，为有而聚耶？为无而灭乎？
　　帝曰：善。有不生不化乎？
　　言人有逃阴阳，免生化，而不生不化无始无终，同太虚自然者乎？
　　岐伯曰：悉乎哉问也？与道合同，惟真人也。
　　真人之身，隐见莫测，出入天地内外，顺道至真以生，其为小也入於无问，其为大也过虚空界，不与道如一，其孰能尔乎！
　　帝曰：善。
　　黄帝内经素问补注释文卷之四十竟
　　#1如：顾本作『知』。
　　#2之：顾本无『之』字。
　　#3气别为王：顾本作『气则为主』。
　　#4时：顾本作『期』。
　　#5至：『至』字原脱，据顾本补。
　　#6至：原作『全』，据顾本改。
　　#7标：顾本作『飘』。
　　#8西：顾本作『丑』。
　　#9成：颇本作『乘』。
　　#10南：顾本作『酉』。
　　#11西一．原作『西』，据顾本改。
　　#12主：原作『生』，据顾本改。
　　#13土：顾本作『上』。
　　#14失：顾本作『识』下一『失』字仿此。
　　#15炳：顾本作『媾』。
　　#16身：原『身』下有『与』字，据顾本删。
　　黄帝内经素问补注释文卷之四十一
　　唐太仆令启玄子王冰次注宋光禄卿直秘阁林亿等校正宋守尚书屯田郎孙兆重改误
　　气交变大论篇
　　新校正云：详此论专明气交之变，乃五运太过、不及、德化、政令、灾变、胜复为病之事。
　　黄帝问曰：五运更治，上应天期，阴阳往复，寒暑迎随，真邪相薄，内外分离，六经波荡，五气倾移，太过不及，专胜兼并，愿言其始，而有常名，可得闻乎？
　　期，三百六十五日四分日之一也。专胜，谓五运主岁太过也。兼并，谓主岁之不及也。常名，谓布化於太虚，人身参应病之形诊也。○新校正云：按《天元纪大论》云：五运相袭，而皆治之，终期之日，周而复始。
　　又云：五气运行，各终期日。《太始天元册文》曰：万物资始，五运终天。即五运更治上应天期之义也。
　　岐伯稽首再拜对曰：昭乎哉问也！是明道也。此上帝所贵，先师传之，臣虽不敏，往闻其旨。
　　言非己心之生知，备闻先人往古受传之遗旨也。
　　帝曰：余闻得其人不教，是谓失道，传非其人，慢泄天宝。余诚菲德，未足以受至道；然而众子哀其不终，愿夫子保於无穷，流於无极，余司其事，则而行之奈何？
　　至道者，非传之难，非知之艰，行之艰，圣人愍念苍生，同居永寿，故屈身降志，请受於天师。太上贵德，故后己先人，苟非其人，则道无虚授。黄帝欲仁慈惠远，博爱流行，尊道下身，拯乎黎庶，乃日余司其事则而行之也。
　　岐伯曰：请遂言之也。《上经》曰：夫道者，上知天文，下知地理，中知人事，可以长久，此之谓也。
　　夫道者，大无不包，细无不入，故天文地理人事咸通。○新校正云：详夫道者一节，与《着至教论》文重。
　　帝曰：何谓也？岐伯曰：本气位也。位天者，天文也。位地者，地理也。通於人气之变化者，人事也。故太过者先天，不及者后天，所谓治化而人应之也。
　　三阴三阳，司天司地，以表定阴阳生化之纪，是谓位天位地也。五运居中，司人气之变化，故日通於人气也。先天后天，谓生化气之变化所主时也。太过岁化先时至，不及岁化后时至。
　　帝曰：五运之化，太过何如？
　　太过，谓岁气有余也。○新校正云：详太过五化，具《五常政大论》中。
　　岐伯曰：岁木太过，风气流行，脾土受邪。
　　木余，故土气卑屈。
　　民病飧泄食臧，体重烦冤，肠呜腹支满。上应岁星。
　　飧泄，谓食不化而下出也。脾虚，故食喊，体重烦冤，肠呜腹支满也。岁木气太盛，岁星光明逆守，星属分皆灾也。○新校正云：按《藏气法时论》云：脾虚则腹满肠呜，飧泄食不化。
　　甚则忽忽善怒，眩冒巅疾。
　　凌犯太甚，则遇於金，故自#1病。○新校正云：按《玉机真藏论》云：肝脉太过，则令人喜怒忽忽眩冒巅疾。为肝实而然，则此病不独木太过遇金自病，肝实亦自病也。
　　化气不政，生气独治，云物飞动，草木不宁，甚而摇落，反胁痛而吐甚，冲阳绝者，死不治。上应太白星。
　　诸阳#2岁也。木余土抑，故不能布政於万物也。生气，木气也，太过故独治而生化也。风不务德，非分而动，则太虚之中，云物飞动，草木不宁，动而不止，金则胜之，故甚则草木摇落也。胁反痛，木乘土也。冲阳，胃脉也。木气胜而土气乃绝，故死也。金复而太白逆守，属星者危也。其灾之发，害於东方。人之内应，则先害於脾，彼伤#3奸也。《书》曰：满招损。此其类也。○新校正云：详此太过三化，言星之例有三，木与土运，先言岁镇，后言胜己之星；火与金运，先言荧惑太白，次言胜己之星，后再言荧惑太白；水运先言辰星，次言镇星，后再言辰星，兼见己胜之星也。
　　岁火太过，炎暑流行，肺金受邪。
　　火不以德，则邪害於金，若以德行，则政和平也。
　　民病疟，少气咳喘，血溢血泄注下，嗑燥耳聋，中热肩背热。上应荧惑星。
　　少气，谓气少不足以息也。血泄，谓泄利便血也。血溢，谓血上出於七窍也。注下，谓水利也。中热，谓胸心中也。背者，胸中之府，肩接近之，故胸心中及肩背热也。火气太盛，则荧惑光芒逆临，宿属分皆灾也。○新校正云：详火盛而克金，寒热交争，故为疟，按《藏气法时论》云：肺病者，咳喘。肺虚者，少气不痛甚能报息，耳聋哑乾。
　　则胸中痛，胁支满胁痛，膺背肩胛问，两臂内痛，
　　新校正云：按《藏气法时论》云：心病者，胸中痛，胁支满，胁下痛，膺背肩甲问痛，两臂内痛。
　　身热骨痛而为浸淫。
　　火无德令，纵热害金，水为复伟，故火自病。○新校正云：按《玉机真藏论》云：心脉太过，则令人身热而肤痛，为浸淫。此云骨痛者，误也。
　　收气不行，长气独明，雨水霜寒。
　　今详水字当作冰。
　　上应辰星。
　　金气退避，火气独行，水气折之，故雨零冰雹及遍降霜寒而杀物也。水复於火，天象应之，辰星逆凌，及#4寒灾於物也。上#5辰星者，常在日之前后三十度。其灾磨之，当至南方。在人之应，则内先伤肺，后反伤心。○新校正云：按《五常政大论》雨水霜寒作雨冰霜雹。
　　上临少阴少阳，火墦媾，水泉个，物焦槁，
　　新校正云：按《五常政大论》云：赫曦之纪，上征．而收气后。又《六元正纪大论》云：戊子一戊午太征，上临少阴，戊寅、戊申太征，上临少阳，临者太过不及皆日天符。
　　病反谵妄狂越，咳喘息呜，下甚血溢泄不已，太渊绝者，死不治。上应荧惑星。
　　诸戊岁也。戊午、戊子岁，少阴上临，戊寅、戊申岁，少阳上临，是谓天符之岁也。太渊，肺脉也。火胜而金绝故死。火既太过，又火热上临，两火相合，故形斯侯。荧惑逆犯，宿属皆危。○新校正云：详戊辰、戊戌岁，上见太阳，是谓天刑运，故当盛而不得盛，则火化喊半，非太过又非不及也。
　　岁土太过，雨湿流行，肾水受邪。
　　土无德乃尔。
　　民病腹痛，清厥意不乐，体重烦冤。上应镇星。
　　腹痛，谓大腹小腹痛也。清厌，谓足逆冷也。意不乐，如有隐忧也。土来刑水，天象应之，镇星逆犯，宿属则灾。○新校正云：按《藏气法时论》云：肾病者，身重。肾虚者，大腹小腹痛，清厥，意不乐。
　　甚则肌肉萎，足萎不收，行善痪，脚下痛，饮发中满食减，四支不举。
　　脾主肌肉，外应四支，又其脉起於足中指之端，循核骨内侧，斜出络咐。故病如是。○新校正云：按《藏气法时论》云：脾病者，身重善饥；肉萎，足萎不收，行善痪，脚下痛。又《玉机真藏论》云：脾太过，则令人四支不举。
　　变生得位，
　　新校正云：详太过五化，独此言变生得位者，举一而四气可知也。又以土王时月难知，故此详言之也。
　　藏气伏，化气独治之，泉涌河衍，涸泽生鱼，风雨大至，土崩溃，鳞见於陆，病腹满塘泄肠呜，反下甚，而太溪绝者，死不治。上应岁星。
　　诸甲岁也。得位，谓季月也。藏，水气也。化，土气也。土化太过，故水藏伏匿，百化气独治，土胜木复，故风雨大至，水泉涌，河渠溢，乾泽生鱼。湿既甚矣，风又鼓之，故土崩渍。土崩渍谓垣颓岸仆，山落地入也。河溢泉涌，枯泽水滋，鳞物丰盛、故见於陆也。太溪，肾脉也。土胜而水绝，故死。木来折土，天象逆临，加其宿属，正可忧也。○新校正云：按《藏气法时论》云：脾虚则腹满肠呜飧泄，食不化。
　　岁金太过，燥气流行，肝木受邪。
　　金暴虐乃尔。
　　民病两胁下少腹痛，目赤痛疡，耳无所闻。
　　两胁，谓两乳下胁之下也。少腹谓脐下两傍□骨内也。目赤，谓白睛色赤也。痛，谓□#7痛也。，谓四际睑睫之本也。(脸，音检。)
　　肃杀而甚，则体重烦冤，胸痛引背，两胁满且痛引少腹。上应太白星。
