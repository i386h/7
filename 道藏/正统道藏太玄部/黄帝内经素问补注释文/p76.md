<!-- { "loadSidebar": true } -->
　　帝曰：其善恶何谓也？岐伯曰：有喜有怒，有忧有丧，有泽有燥，此象之常也，必谨察之。
　　夫五星之见也，从夜深见之。人见之喜，星之喜也。见之畏，星之怒也。光色微曜，乍明乍暗，星之忧也。光色迥然，不彰不莹，不与众同，星之丧也。光色圆明，不盈不缩，怡然莹然，星之喜也。光色勃然临人，芒彩满溢，其象懔然，星之怒也。泽，洪润也。燥，乾枯也。
　　帝曰：六者高下异乎？岐伯曰：象见高下，其应一也，故人亦应之。
　　观象观色，则中外之应，人天咸一矣。
　　帝曰：善。其德化政令之动静损益皆何如？岐伯曰：夫德化政令灾变，不能相加也。
　　天地动静，阴阳往复，以德报德，以化报化，政令灾青及动复亦然，故日，不能相加也。
　　胜复盛衰，不能相多也。
　　胜盛复盛，胜微复微，不应以盛报微，以化报变，故日不能相多也。
　　往来小大，不能相过也。
　　胜复日数，多少皆同，故曰不能相过。
　　用之升降，不能相无也。
　　木之胜，金铃报，火土金水皆然，未有胜而无服者，故气不能相使无也。
　　各从其动而复之耳。
　　动叉有复，察动以言复也。《易》曰：吉凶悔吝生乎动。此之谓欤。天虽高不可度，地虽广不可量，以气动复言之，其犹视掌矣。
　　帝曰：其病生何如？岐伯曰：德化者气之祥，政令者气之章，变易者复之纪，灾青者伤之始。气相胜者和，不相胜者病，重感於邪则甚#17也。
　　祥，善应也。章，程也，式也。复纪，谓报复之纲纪也。重感，谓年气已不及，天气又见克杀之气，是为重感。重，谓重累也。
　　帝曰：善。所谓精光之论，大圣之业，宣明大道，通於无穷，究於无极也。余闻之，善言天者，必应於人，善言古者，必验於今，善言气者，必彰於物，善言应者，同天地之化，善言化言觐者，通神明之理，非夫子孰能言至道欤！
　　太过不及，岁化无穷，气交迁变，流於无极。然天垂象，圣人则之以知吉凶。何者？岁太过而星大或明莹，岁不及而星小或失色，故吉凶可指而见也。吉凶者何？谓物禀五常之气以生成，莫不上参应之，有否有宜，故日吉凶斯至矣。故日善言天者，叉应於人也。言古之道，而今叉应之，故日善言古者，叉验於今也。化气生成，万物皆禀，故言气应者，以物明之，故日善言应者，叉彰於物也。彰，明也。气化之应，如四时行，万物备，故善言应者，叉同天地之造化也。物生谓之化，物极谓之变，言万物化变终始，叉契於神明运为，故言化变者，通於神明之理。圣人智周万物，无所不通，故言叉有发，动无不应之也。
　　乃择良兆而藏之灵室，每旦读之，命日气交变，非斋戒不敢发，慎传也。
　　灵室，谓灵兰室，黄帝之书府也。○新校正云：详此文与《六元正纪大论》末同。
　　黄帝内经素问补注释文卷之四十一竟
　　#1自：原作『目』，据顾本改。
　　#2阳：顾本作『壬』。
　　#3伤：原作『复』，据顾本改。
　　#4及：顾本作『乃』。
　　#5上：顾本作『占』。
　　#6饥：原作『肌』，据顾本改。
　　#7胶：顾本作『渗』。
　　#8被：原作『后』，据顾本改。
　　#9燥：原作『探』，据顾本改。
　　#10土：原作『上』，据顾本改。
　　#11闭：原作『问』，据顾本改。
　　#12其：原脱，据顾本补。
　　#13外：顾本作『列』。
　　#14用：顾本作『出』。
　　#15发：原脱，据王冰注补。
　　#16擂：顾本作『穑』。
　　#17甚：原作『至』，据顾本改。
　　黄帝内经素问补注释文卷之四十二
　　唐太仆令启玄子王冰次注宋光禄卿直秘阁林亿等校正宋守尚书屯田郎孙兆重改误
　　五常政大论篇上
　　新校正云：详此篇统论五运有平气、不及、太过之事，次言地理有四方、高下、阴阳之异。又言岁有不病，而藏气不应，为天气制之，而气有所从之说，仍言六气五类相制胜，而岁有胎孕不育之理，而后明在气#1六化，五味有薄厚之异，而以治法终之。此篇之大概如此，而专名《五常政大论》者，举其所先者言也。
　　黄帝问曰：太虚寥廓，五运回薄，衰盛不同，损益相从，愿闻平气何如而名？何如而纪也？岐伯对曰：昭乎哉问也！木日敷和，
　　敷布和气，物以生荣。
　　火日升明，
　　火气高明。
　　土日备化，
　　广被化气，损於群品。
　　金曰审平，
　　金气清，审平而定。
　　水曰静顺。
　　水体清静，顺於物也。
　　帝曰：其不及奈何？岐伯曰：木日委和，
　　阳和之气，委屈而少用也。
　　火日伏明，
　　明曜之气，屈伏不伸。
　　土曰卑监，
　　土虽卑少，尤监万物之生化也。
　　金曰从革，
　　从顺革易，坚成万物。
　　水曰涸流。
　　水少，故流注乾涸。
　　帝曰：太过何谓？岐伯曰：木日发生，
　　宣发生气，万物以荣。
　　火曰赫曦，
　　盛明也。
　　土曰敦阜，
　　敦，厚也。阜，高也。土余，故高而厚。
　　金曰坚成，
　　气爽风劲，坚成庶物。
　　水曰流衍。
　　衍，伴衍也，溢也。
　　帝曰：三气之纪，愿闻其候？岐伯曰：悉乎哉问也！
　　新校正云：详此论与《五运行大论》及《阴阳应象大论》、《金匮真言论》相通。
　　敷和之纪，木德周行，阳舒阴布，五化宣平，
　　自当其位，不与物争，故五气之化，各布政令於四方，无相干犯。○新校正云：按王注太过不及，各纪年辰。此平木运，注不纪年辰者，平气之岁，不可以定纪也。或者欲补注云：谓丁巳、丁亥、壬寅、壬申岁者，是未达也。
　　其气端，
　　端，直也，丽也。
　　其性随，
　　顺於物化。
　　其用曲直，
　　曲直村干，皆应用也。
　　其化生荣，
　　木化宣行，则物生荣而美。其类草木，木体坚高，草形卑下，然各有坚脆刚柔、蔓结条屈者。
　　其政发散，
　　春气发散，物禀以生，木之化也。
　　其候温和，
　　和，春之气也。
　　其令风，
　　木之令行以和风。
　　其藏肝，
　　五藏之气与肝同。
　　肝其畏清，
　　清，金令也。木性暄，故畏清。《五运行大论》曰：木，其性暄。又曰：燥胜风。
　　其主目，
　　阳升明见，目与同也。
　　其谷麻，
　　色苍也。○新校正云：按《金匮真言论》云其谷麦，与此不同。
　　其果李，
　　味酸也。
　　其实核，
　　中有坚核者。
　　其应春，
　　四时之中，春化同。
　　其虫毛，
　　木化宣行，则毛虫生。
　　其畜犬，
　　如草木之生，无所避也。○新校正云：按《金匮真言论篇》云：其畜鹞。
　　其色苍，
　　木化宣行，则物浮苍翠也。
　　其养筋，
　　酸入筋。
　　其病裹急支满，
　　木气所生。○新校正云：按《金匮真言论》云：是以知病之在筋也。
　　其味酸，
　　木化敷和，则物酸味厚。
　　其音角，
　　调而直也。
　　其物中坚，
　　象土中之有木也。
　　其数八。
　　成数也。
　　升明之纪，正阳而治，德施周普，均衡，
　　均，等也。衡，平也。
　　其气高，
　　火炎上。
　　其性速，
　　火性躁疾。
　　其用燔灼，
　　灼，烧也。燔之与灼皆火之用。
　　其化蕃茂，
　　长气盛，故物大。
　　其类火，
　　五行之气，与火类同。
　　其政明曜，
　　德合高明，火之政也。
　　其候炎暑，
　　气之至也，以是候之。
　　其令热，
　　热至乃令行。
　　其藏心，
　　心气应之。
　　心其畏寒，
　　寒，水令也。心性暑热，故畏寒。《五运行大论》曰：心其性暑。又曰：寒胜热。
　　其主舌，
　　火以烛幽，舌申明也。
　　其谷麦，
　　色赤也。○新校正云：按《金匮真言论》云：其谷黍。又《藏气法时论》云：麦也。
　　其果杳，
　　味苦也。
　　其实络，
　　中有支络者。
　　其应夏，
　　四时之气，夏气同。
　　其虫羽，
　　羽，火象也。火化宣行，故羽虫生。
　　其畜马，
　　健央躁速，火类同。○新校正云：按《金匮真言论》云：其畜羊。
　　其色赤，
　　色同又明。
　　其养血，其病娴痣，
　　火之性动也。○新校正云：按《金匮真言论》云：是以知病之在豚也。(润，如匀切。)
　　其味苦，
　　升明气化，则物苦味纯。
　　其音征，
　　和而美。
　　其物脉，
　　中多支豚，火之化也。
　　其数七。
　　成数也。
　　备化之纪，气协天休，德流四政，五化齐修，
　　土之德静，分助四方，赞成金木水火之政。土之气厚，应天休和之气，以生长收藏，终而复始，故五化齐修。
　　其气平，
　　土之生也平而正。
　　其性顺，
　　应顺群品，悉化成也。
　　其用高下，
　　世#2土高下，皆应用也。
　　其化丰满，
　　丰满万物，非土化不可也。
　　其类土，
　　五行之化，土类同。
　　其政安静，
　　土体厚，土德静，故政化亦然。
　　其候褥蒸，
　　湿，湿也。蒸，热也。
　　其令湿，
　　湿化不绝竭，则土令延长。
　　其藏脾，
　　脾气同。
　　脾其畏风，
　　风，木令也。脾性虽四气兼并，然其所主，尤畏木也。《五运行大论》云：脾，其性静兼。又曰：风胜湿。
　　其主口，
　　土体包容，口主受纳。
　　其谷稷，
　　色黄也。○新校正云：按《金匮真言论》作稷#3，《藏气法时论》作粳。
　　其果枣，
　　味甘也。
　　其实肉，
　　中有肌肉者。
　　其应长夏，
　　长夏，谓长养之夏也。六月气同。○新校正云：按王注《藏气法时论》云：夏为土母，土长於中，以长而治，故云长夏。又注《六节藏象论》云：所谓长夏者，六月也。土生於火，长在夏中，既长而王，故云长夏。
　　其虫□，
　　无毛羽鳞甲，土形同。
　　其畜牛，
　　成彼稼穑，土之用也。牛之应用，其缓而和。
　　其色黄，
　　土同也。
　　其养肉，
　　所养者，厚而静。
　　其病否，
　　土性拥碍。○新校正云：按《金匮真言论》云：病在舌本，是以知病之在肉也。
　　其味甘，
　　备化气丰，则物味甘厚。
　　其音宫，
　　大而重。
　　其物肤，
　　物禀备化之气，则多肌肉。
　　其数五。
