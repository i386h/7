<!-- { "loadSidebar": true } -->
　　时至而气至，和平之应，此则为平岁也。假令甲子，岁气有余，於癸亥岁未当至之期，先期而至也。乙丑岁气不足，於甲子岁当至之期，后时而至也。故曰来气不及，来气有余也。言初气之至期如此，岁气有余，六气之至皆先期；岁气不及，六气之至皆后时。先时后至，后时先至，各差十三日而应也。○新校正云：按《金匮要略》云：有未至而至，有至而不至，有至而不去，有至而太过，冬至之后得甲子夜半少阳起，少阴之时阳始生，天得温和，以未得甲子，天因温和，此为未至而至也。以得甲子而天未温和，此为至而不至。以得甲子而天大寒不解，此为至而不去。以得甲子而天温如盛夏时，此为至而太过。此亦论气应之一端也。
　　帝曰：至而不至，未至而至如何？
　　言太过不及岁，当至晚至早之时应也。
　　岐伯曰：应则顺，否则逆，逆则变生，变生则病。
　　当期为应，愆时为否，天地之气生化不息，无止碍也。不应有而有，应有而不有，是造化之气失常，失常则气变，变常则气血纷挠而为病也。天地变而失常，则万物皆病。
　　帝曰：善。请言其应。岐伯曰：物生其应也。气，脉其应也。
　　物之生荣有常时，豚之至有常期，有余岁早，不及岁晚，皆依时#4至也。
　　帝曰：善。愿闻地理之应六节气位何如？岐伯曰：显明之右，君火之位也；君火之右，退行一步，相火治之；
　　日出谓之显明，则卯地气分春也。自春分后六十日有奇，斗建卯正至於巳正，君火位也。自斗建巳正至#5未之中，三之气分，相火治之，所谓少阳也。君火之位，所谓少阴，热之分也，天度至此，暄淑大行，居热之分，不行炎暑，君之德也。少阳居之为僭逆，大热早行，疫疠乃生。阳明居之为温凉不时。太阳居之为寒雨问热。厥阴居之为风湿，雨生羽虫。少阴居之为天下疵疫，以其得位，君令宣行故也。太阴居之为时雨。火有二位，故以君火为六气之始也。相火，则夏至日前后各三十日也，少阳之分，火之位矣，天度至此，炎热大行。少阳居之，为热暴至，草萎河乾，炎亢，湿化晚布。阳明居之为冻气问发。太阳居之为寒暑问至，热争冰雹。厥阴居之为风热大行，雨生羽虫。少阴居之为大暑炎亢。太阴居之为云雨雷电。退，谓南面视之，在位之右也。一步凡六十日又八十七刻半。余气同法。
　　复行一步，土气治之；
　　雨之分也，即秋分前六十日而有奇，斗建未正至酉之中，四之气也，天度至此，云雨大行，湿蒸乃作。少阳居之为炎热沸腾，云雨雷雹。阳明居之为清雨雾露。太阳居之为寒雨害物。厥阴居之为暴风雨摧拉，雨生保虫。少阴居之为寒热气反用，山泽浮云，暴雨湿蒸。太阴居之为大雨霪霪。(霪，音淫。)
　　复行一步，金气治之；
　　燥之分也，即秋分后六十日而有奇，自斗建酉正至#6亥之中，五之气也，天度至此，万物皆燥。少阳居之为温清更正，万物乃荣。阳明居之为大冻燥疾。太阳居之为早寒。厥阴居之为冻风大行，雨生介虫。少阴居之为秋湿，热病时行。太阴居之为时雨况阴。
　　复行一步，水气治之；
　　寒之分也，即冬至日前后各三十日。自斗建亥至丑之中六气也。天度至此，寒气大行，少阳居之为冬温，垫虫不藏，流水不冰。阳明居之为燥寒劲切。太阳居之为大寒凝冽。厥阴居之为寒风飘扬，雨生鳞虫。少阴居之为垫虫出见，流水不冰。太阴居之为凝阴寒雪，地气湿也。
　　复行一步，木气治之；
　　风之分也，即春分前六十日而有奇也，自斗建丑正至卯之中，初之气也，天度至此，风气乃行，天地神明号令之始也，天之使也。少阳居之为温疫至。阳明居之为清风，雾露朦昧。太阳居之为寒风切烈，霜雪水冰。厌阴居之为大风发荣，雨生毛虫。少阴居之为热风伤人，时气流行。太阴居之为风雨，凝阴不散。
　　复行一步，君火治之。
　　热之分也，复春分始也，自斗建卯正至巳之中，二之气也。凡此六位，终统一年，六六三百六十日，六八四百八十刻，六七四十二刻，其余半刻分而为三，约终三百六十五度也，余奇细分率之可也。
　　相火之下，水气承之；
　　热盛水承，条蔓柔弱，妻润衍溢，水象可见。○新校正云：按《六元正纪大论》云：少阳所至为火生，终为蒸涛。则水承之义可见。又云：少阳所至为标#7风翻燎霜凝。亦下承之水气也。
　　水位之下，土气承之；
　　寒甚物坚，水冰流涸，土象斯见，承下明矣。○新校正云：按《六元正纪大论》注云：太阳所至为寒雪冰雹白埃。则土气承之之义也。
　　土位之下，风气承之；
　　疾风之后，时雨乃零。是则湿为风吹，化而为雨。○新校正云：按《六元正纪大论》云：太阴所至为湿生，终为注雨。则土位之下，风气承之而为雨也。又云：太阴所至为雷霆骤注烈风。则风承之义也。
　　风位之下，金气承之；
　　风动气清，万物皆燥，金承木下，其象昭然。○新校正云：按《六元正纪大论》云：厥阴所至为风生，终为肃。则金承之义可见。又云：厥阴所至为飘怒大冻。亦金承之义。
　　金位之下，火气承之；
　　锻金生热，则火流金，乘火之上，理无妄也。○新校正云：按《六元正纪大论》云：阳明所至为散落温。则火乘之义也。
　　君火之下，阴精承之。
　　君火之位，大热不行，盖为阴精制承其下也。诸以所胜之气乘於下者，皆折其标盛，此天地造化之大体尔。○新校正云：按《六元正纪大论》云：少阴所至为热生，中为寒。则阴承之义可知。又云：少阴所至为大暄寒。亦其义也。又按《六元正纪》云：水发而雹雪，土发而飘骤，木发而毁折，金发而清明，火发而熏昧，何气使然？曰：气有多少，发有微甚，微者当其气，甚者兼其下，征其下气而见可知也。所谓征其下者，即此六承气也。
　　帝曰：何也？岐伯曰：亢则害，承乃制，制则生化，外列盛衰，害则败乱，生化大病。
　　亢，过极也，物恶其极。
　　帝曰：盛衰何如？岐伯曰：非其位则邪，当其位则正，邪则变甚，正则微。帝曰：何谓当位？岐伯曰：木运临卯，火运临午，土运临四季，金运临酉，水运临子。所谓岁会，气之平也。
　　非太过，非不及，是谓平运主岁也。平岁之气，物生脉应，皆铃合期，无先后也。○新校正云：详木运临卯，丁卯岁也。火运临午，戊午岁也。土运临四季，甲辰甲戌、己丑、己未岁也。金运临酉，乙酉岁也。水运临子，丙子岁也。内戊午、己丑、己未、乙酉，又为太一天符。
　　帝曰：非位何如？岐伯曰：岁不与会也。
　　不与本辰相逢会也。
　　帝曰：土运之岁，上见太阴；火运之岁，上见少阳少阴；
　　少阴少阳皆火气。
　　金运之岁，上见阳明；木运之岁，上见厥阴；水运之岁，上见太阳，奈何？岐伯曰：天之与会也，
　　天气与运气相逢会也。○新校正云：详土运之岁，上见太阴，己丑、己未也。火运之岁上见少阳，戊寅、戊申也；上见少阴，戊子、戊午也。金运之岁，上见阳明，乙卯、乙酉也。木运之岁，上见厥阴，丁巳、丁亥也。水运之岁，上见太阳，丙辰、丙戌也。内己酉#8、己未、戊午、乙酉，又为太一天符。按《六元正纪大论》云：太过而同天化者三，不及而同天化者亦三，戊子、戊午太征上临少阴，戊寅、戊申太征上临少阳，丙辰、丙戌太羽上临太阳，如是者三，丁巳、丁亥少角上临厥阴，乙卯、乙酉少商上临场明，己丑、己未少官上临太阴，如是者三。临者太过不及，皆日天符也。
　　故《天元册》日天符。天符岁会何如？岐伯曰：太一天符之会也。
　　是谓三合，一者天会，二者岁会，三者运会也。《天元纪大论》曰：三合为治。此之谓也。○新校正云：按太一天符之详，具《天元纪大论》注中。
　　帝曰：其贵贱何如？岐伯曰：天符为执法，岁位为行令，太一天符为贵人。
　　执法犹相辅，行令犹方伯，贵人犹君主。
　　帝曰：邪之中也奈何？岐伯曰：中执法者，其病速而危；
　　执法官人之绳准，自为邪僻，故病速而危。
　　中行令者，其病徐而持；
　　方伯无执法之权，故无速害，病但执持而已。
　　中贵人者，其病暴而死。
　　义无凌犯，故病则暴而死。
　　帝曰：位之易也何如？岐伯曰：君位臣则顺，臣位君则逆。逆则其病近，其害速；顺则其病远，其害微。所谓二火也。
　　相火居君火，是臣位居君位，故逆也。君火居相火，是君位居臣位，君临臣位，故顺也。远谓里远，近谓里近也。
　　帝曰：善。愿闻其步何如？岐伯曰：所谓步者，六十度而有奇，
　　奇，谓八十七刻又十分刻之五也。
　　故二十四步积盈百刻而成日也。
　　此言天度之余也。夫言周天之度者，三百六十五度四分度之一也。二十四步，正四岁也。四分度之一，二十五刻也。四岁气成#9积已盈百刻，故成一日。度，一日也。
　　帝曰：六气应五行之变何如？岐伯曰：位有终始，气有初中，上下不同，求之亦异也。
　　位，地位也。气，天气也。气与位互有差移，故气之初，天用事，气之中，地主之。地主则气流於地，天用则气腾於天。初与中皆分天步而率刻尔，初中各三十日余四十三刻四分刻之三也。
　　帝曰：求之奈何？岐伯曰：天气始於甲，地气始於子，子甲相合，命日岁立，谨候其时，气可与期。
　　子甲相合，命日岁立，则甲子岁也。谨候水刻早晏，则六气悉可与期尔。
　　帝曰：愿闻其岁，六气始终，早晏何如？岐伯曰：明乎哉问也！甲子之岁，初之气，天数始於水下一刻，
　　常起於平明寅初一刻，艮中之南也。○新校正云：按戊辰、壬申、丙子、庚辰、甲申、戊子、壬辰、丙申、庚子、甲辰、戊申、壬子、丙辰、庚申岁同此。所谓辰申子岁气会同，《阴阳法》以是为三合。
　　终於八十七刻半；
　　子正之中，夜之半也。外十二刻半，入二气之初，诸余刻同入也。
　　二之气，始於八十七刻六分，
　　子中之左也。
　　终於七十五刻；
　　戌之后四刻也。外二十五刻，入次三气之初率。
　　三之气，始於七十六刻，
　　亥初之一刻。
　　终於六十二刻半，
　　酉正之中也。外三十七刻半差入后。
　　四之气，始於六十二刻六分，
　　酉中之北。
　　终於五十刻；
　　未后之四刻也。外五十刻差入后。
　　五之气，始於五十一刻，
　　申初之一刻。
　　终於三十七刻半；
