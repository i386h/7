<!-- { "loadSidebar": true } -->
　　太素秀乐禁上天，分北方第四梵括太招天帝，位洞阴之炁，此天炁黄化生毕宿，管天下魔王名品之籍，系无色界。
　　太虚无上常融天，分北方第五阿尼垢天帝，位阴灵之炁，此天炁紫化生勖宿，管天下记功度人升仙之籍，系种民天。
　　太释玉隆腾胜天，分北方第六顷达天帝，位阴，魂之炁，此天炁青化生胃宿，管天下仙真大圣品位之籍，系种民天。
　　龙变梵度天，分北方第七元梵顷带大婚天帝，位阴结之炁，此天炁赤化生娄，宿管天下进仙成圣之籍，系种民天。
　　太极平育贾奕天，分北方第八释辉自然天帝，位乃阴极之炁，此天炁苍色化生奎宿，管天下学仙姓名功绩之籍，系种民天。
　　右三十二天毕。
　　具官三界事迹
　　夫三界者，欲界、色界、无色界，号日三界也。初下六天为欲界。中一十九天为色界，此二界劫数所为，阴阳所陶，炁有穷尽。上有三天为无色界。人有岁数，外有四种民天，日上至无上大罗之天，皆结虚无清净之炁，化生此天阳光照之，无日月之过焉。此天之下即有晦明，皆三清大罗之境，不生不灭，无劫运之数，阳九百六灾所不及，为极道之，域，即万圣朝轩，元始真炁化生万物之根本矣。
　　洞渊集卷之九竟
　　
