<!-- { "loadSidebar": true } -->
　　邓都罗山者，在北方，癸地为鬼户，死黑之根，山高二千六百里，周回三万里，其山有洞宫，皆鬼神之都。山内外各有十二宫，合为二十四阴宫。主考罚罪魂之所。其三官、九府、二十四狱。冥官鬼神主黑簿之司，皆浊黑凝滞为地之根，阴黑之主，乃九地枢机焉。山林草木，皆禀毒恶之黑。所生为锋刃烁空，黑烟蒙勃，昼夜不停，中有执罚神兵，常考理罪魂。皆三元八节之日，北帝冥官引出历劫穷魂，责问罪衅端由、州县乡土，坟墓所在，居住年代去处。或罪法深重，天未原赦者，即流殃见世子孙，灾难自此而生。乃北帝君统御鬼官镇此山，其中皆结黄精之黑而成官阙，官吏皆是古之帝王。忠臣孝子有功者，即为冥官，皆黄衣素丹绣服。常以七月七日，校定世人善恶，黑簿罪名上奏天府，尘心不得警悟追导祖宗矣。地官品秩，各有等差焉。
　　洞渊集卷之一竟
　　洞渊集卷之二
　　冲妙先生李思聪集
　　十大洞天
　　第一，王屋山天坛峰绝顶，高一百二十里，洞周回一万里。名小有清虚之天，即杜冲王褒为小有天王清虚真人所理，在洛京王屋县。
　　第二，委羽山，洞周回一万里，名大有空明之天，即司马季主为大有真人所理，系台州尔雅云应在海中。
　　第三，西城山，高二千丈，洞周回三千里，名太玄极真之天。此即王方平真人所理，在梁州成都府西一千里，入西界。
　　第四，西玄山，高二千七百丈，洞周回一千里，名三玄极真之天，即裴真人所治，系华州人不可到入西界。
　　第五，青城大面山，高三千六百八十丈九尺，洞周迥二千里，名宝仙九室之天，即育真人所理，黄帝曾问道，希夷真君授帝龙娇经之处。在蜀州青城县。
　　第六，天台赤城山，高一万八千丈，洞周回五百里，名上清玉平之天，即桐桥王真人所理。葛玄仙公炼丹得道处，上应台宿，故名曰天台，在台州天台县。
　　第七，罗浮山，高三千六百丈，洞周回五百里，名朱明耀真之天，即篷莱之岛也。尧时洪水泛海而来，博於罗山，二山相合，故曰罗浮，抱朴子葛洪炼丹得道处，在惠州博罗县。
　　第八，茅山，高一百七十丈，洞周回一百五十里，名金坛华阳之天，即古名句曲山。因茅君炼丹得道，故曰茅山。记云：华阳洞天，生黄金坛，高百丈，紫玉宫室，皆上清真人游息之地，在升州句容县。
　　第九，林屋山，洞周回四百里，名尤神幽墟之天，一名包山。在太湖水中。夏禹治水平后藏灵宝五符於此洞中，在苏州。
　　第十，括苍山，洞周回三百里，名成德隐真之天，徐来勒真人所治，在处州。
　　三十六洞天
　　第一，霍桐山，高三千四百丈，洞周迥三千里，名霍林之天，即郑思远、韩众、许映真人为司命君所治，在福州长溪县。
　　第二，东岳泰山，高四千丈二尺，洞周回一千里，名蓬玄空洞之天。此即太昊为青帝，治东岳，主万物发生，考校死魂鬼神之所。历代帝王报功封禅之岳，上应奎娄之精，下镇鲁地之分。系兖州奉符县。
　　第三，南岳衡山，高四千一十丈，洞周回二千里，名朱陵太虚之天，即神农赤帝治南岳，昔上帝降玉册宝印，赐生真君，永镇灵岳，即吾皇比寿之山。上应翼翰机衡之精，故为之衡，下镇楚地之分，系衡州衡山县。
　　第四，西岳华山，高七千丈，洞周回．二千里，名太极总仙之天，即少昊为白帝，治西岳，昔巨灵神手擘其上，足蹈其下，以通流救民洪波之难，仙掌之形，集然莹目，上应井鬼之精，下镇泰地之分，系华州华阴县。
　　第五，北岳常山，高二千九百丈，洞周迥二千里，名太一总玄之．天，即颛项为黑帝，治北岳山，名有五，一曰兰台府，二曰列女宫，三曰华阳台，四曰紫微台，五曰太一官。上应毕勖之精，下镇燕地之分。主天下五谷蕃熟之
　　司，系定州常山县。
　　第六，中岳嵩山，高七千丈，洞周回一千里，名上帝司真之天，即黄帝治中国，土德分精黄老驻跸生，仙人贝多之株峭，玉女织锦之台，石髓琼环玉人金像、上应柳星张之精，下镇周地分，系洛京登封县。
　　第七，峨媚山，洞周回三百里，名虚灵大妙之天，即天真皇人所治，黄帝曾问道於此，皇人授帝守三一经，见传於世严君平佐此山，在嘉州峨媚县。
　　第八，庐山，高三千九百丈，洞周回一千七百里，名仙灵咏真之天，古名天子三幛山，昔周武王时，有方辅先生，字君季，跨白驴入山，结草为庐舍炼丹得道，故曰庐山。即王长、赵升二真人所治，在江州得阳县。
　　第九，四明山，二百八十峰，洞周回一百八十里，名丹山赤水之天。山有四门，通日月星辰之光，故曰四明，秦皇驱山塞海，鬼神劳役奔入四· 明洞不出，因名鬼藏山，在明州。
　　第十，阳平山，在蜀郡繁县界，去成都一百八十里，其山洞周回三百五十里，名极玄大元之天，禹穴藏书处。
　　第十一，太白山，洞周回五百里，名真德之天，即鬼谷子授苏秦佐国之卫处，祠庙见在长安县。
　　第十二，西山。洞周回六百里，名天宝极真之天，即洪崖先生炼丹井修道，及昊许十二真君扳宅上升处，在洪州南昌县。
　　第十三，大围山，周回三百里，名好生玄上之天，在潭州醴陵县。
　　第十四，潜山，洞周回八百里，山高一千丈，名天柱司玄之天，此左慈真人炼丹得道处，即皇朝圣祖九天司命大帝所治，在舒州怀宁县。
　　第十五，鬼谷山，洞周回七千里，名太元思‘真之天，即正一真人张天师炼丹修道处，在信州贵溪县。
　　第十六，武夷山，洞周回一百二十里，名升化玄真之天，即武夷君所理，山高三百仞，在建州建阳县。
　　第十七，玉笋山，高三十里，周回四百里，名太素法乐之天，古名群玉峰。汉武帝建坛授上清录，天降玉笋，因而名焉。即大秀天王所治，汉九真人杜昙咏，萧子云炼丹上升处，在临江军新淦县。
　　第十八，华盖山，洞周回四百里，名容城太玉之天，在温州永嘉县。
　　第十九，盖竹山，洞周回一百八十里，名长耀宝元之天，即禹帝镇此山，及葛孝先真人所理，部先生得道处，在台州黄岩县。
　　第二十，都娇山，洞周回一百八十里，名宝玄之天，在容州。
　　第二十一，白石山，洞周回七百里，名琼秀长真之天，在容州。
　　第二十二，句漏山，洞周迥三百里，名玉阙宝圭之天，即葛洪真人炼丹处，在容州北流县。
　　第二十三，九疑山，洞周回三千里，名朝真太虚之天，孔子为太极上真公所治，即何侯真人宅会虞舜，分金液上升处，在道州延康县。
　　第二十四，洞阳山，洞周回一百五十里，名洞阳隐观之天，在潭州。
　　第二十五，幕阜山，洞周回一百里，名洞真太玄之天，在岳州平江县。
　　第二十六，大酉山，洞周回一百里，名大酉华妙之天，即尧时善卷先生宅，唐张果先生修道处，在辰州。
　　第二十七，金庭山，洞．周回三百里，名金庭崇妙之天，在越州刻县。
　　第二十八，麻姑山，洞周回一百五十里，名丹霞之天，即南极王方平真人会麻姑於蔡经宅上升处，在建昌军南城县。
　　第二十九，仙都山，周回三百里，名玄都祈仙之天，即黄帝驾火龙上升处；在处州晋云县。
　　第三十，青田山，周迥五百里，名青田大鹤之天，即青牛道士得道处，在处州青田县。
　　第三十一，锺山，周回一百里，名朱湖太生之天，即马明生所治，在升州上一兀县。
　　第三十二，良常山，周回三十里，名良常方会之天，即茅衷为保命真君所治，许长史杨廊真人全家得道，在润州茅山北。
　　第三十三，紫盖山，洞周回八十里，名紫玄洞照之天，在杭州余杭县。
　　第三十四，天目山，有两目，左目高三千丈，右目高二千五百丈，洞周回一百里，名太微玄盖之天，在杭州。
　　第三十五，桃源山，洞周回七十里，名白马玄真之天，秦时有三千余人入洞避难，皆云得道，即黄瞿真人炼丹得道处，在鼎州武陵县。
　　第三十六，金华山，高一千丈，洞周回五百里，名金华洞元之天，即黄初平真人遇赤松子，叱石为羊得道处，在委州金华县，上应姿女星，故曰金华山。
　　洞渊集卷之二竟
　　洞渊集卷之三
　　冲妙先生李思聪集
　　九仙山
　　广桑山者，天之东岳也。在东海之中，为五岳发生之首。上有碧霞之阙，琼树骞林，紫雀翠鸾，碧藕白橘莫可名状，即青帝天君灵威仰统仙官万众镇此山上，主岁星之精，居九黑青天之内矣。
　　长离山者，天之南岳也。在南海之中，上有朱宫绛阙赤室丹房，朱草、虹芝、霞膏、金醴，莫可名状。应天下初得道神仙皆诣此宫，莹形浴质，消阴炼阳，长生久视之道即赤帝天君赤标弩统仙官万众镇此山主荧域之精居三黑丹天之内矣。
　　丽农山者，即天之西岳也。在西海之中，上有白华之阙，三素之城，王泉之宫，瑶林麟凤莫可名状。即白帝天君白招矩统仙官万众镇此山主太白之精，居七黑素天之内矣。
　　广野山者，天之北岳也。在北海弱水之中，形如昆仑，与邓都罗山合为阴黑之主。上多琼楼宝阙，金醴灵芝，莫可名状，即黑帝天君吁光纪统仙官万众镇此山主辰星之精，居五黑玄天之内矣。
　　昆仑山者，天之中岳也。在八海之中，上当天心，形如偃盖。上广下狭，三成而上，与天文齐万度之心，日月黄赤二道，交会其上，三光行焉。东曰昆仑，西曰玄圃，北日板风，南连积石、大岩，水泉，北户四山，四面各一万里，上有琼华之阙，光碧之堂，瑶林翠水。西王母统众真居焉。海中四岳为枝干，十洲、三岛、八海、大川围绕其侧，绝顶之上有金台五所，玉楼十二，金城千里，地生金根之林，琼柯之林，紫鹊、翠鸾、碧桃，紫奈，百宝装严，莫可纪述。即黄帝天君含枢纽，统仙官万众镇此山，主洞府，与中国五岳名山相通，神仙住来，考校生籍，上主镇星之精，居中央一黑天中焉。其海外五山即天地之五镇，造化之五岳，五黑之祖宗矣。
　　蓬莱山在东海中，高一千里，地方三千里，上有金台玉阙，是神仙之都，太帝仙乡游息之地。海水正黑色而谓之淇渤。无风而洪波百丈，不可往来，唯飞仙能到此矣。
　　扶桑山在东海中，地方万里，去中国九十万里，即太真丈人青童君所治。山多林木，皆桑。长者数千丈，大者二千围，株两相扶倚，同根而生，故日扶桑。档子甘香赤色，千岁一生其实。仙人采档食之，体生金光，飞翔太空，桑上有金凤九色乌，一呜即天下群鸡应之，日即晓矣。
