<!-- { "loadSidebar": true } -->
洞渊集
　　经名：洞渊集。宋李思聪集。九卷。底本出处：《正统道藏》太玄部。
　　进洞天海岳表
　　虔州大中祥符宫道士臣李思聪。臣窃以琅函翠札、玉岌紫书，卷帐颇繁，寻译弥广。粤若三清奥妙之典，焕乎《五岳真形之图》，古存闱苑之文，今有十洲之记。真风绵邈，史氏弗论，历代英儒，罕留编录。臣每因朝修之暇，焚灶之余，密扣幽微，辄排次序。虽丹台厦远，紫府幽深，具载画图，豁如指掌。使崇上之士，同赞国风，味道之流，上祝宸筹。忝遇泰宁之运，式扬清净之风，博采仙图，久归上圣。臣诚惶诚恐，顿首顿首。恭惟体天法道钦文聪武神圣孝德皇帝陛下。执祥符而御历，握金鉴以临民，道冠百王，德降千古。尧云庇野，万汇昭苏；舜日丽天，八弦和煦。遂遣东夷南越之俗，稽颗归仁；北胡西虏之民，倾心顺化，凡遭圣运，尽罄惟深。切念臣幼年以来，苦心本教，每览前贤述作，道门异事，率多泛滥，罕究根源。臣夙夜精心，讨寻经录，采摭事实，形於篇章，久历岁时，颇盈编轴。今撰成《玉清纵极图》、《洞天五岳图》、《蓬壶闱苑图》、《大淇灵渍图》、《名山福地图》、《金液还丹图》。幸逢昭代，不敢藏於，蜗室，辄思上达龙庭。若得少经睿览，即臣生平苦辛，不为虚弃。辄敢随表进呈，干犯冕旎，无任战汗忧兢、悚惕屏营之至。臣诚惶诚惧，顿首顿首。谨言。
　　宋皇佑元年十二月　日　虔州祥符
　　官道士臣李思聪状奏
　　乞进洞天海岳名山图状
　　虔州大中祥符宫道士李思聪。右思聪，草野微躯，生逢昌运。长遇无为之教，叨居有道之朝。性愚罔究於仙书，智浅曷量於淇渤。以思聪自明道元年，相次於道门秘典、列圣真诠，探迹幽微，精究妙本，撰成《玉虚游极图》，述虚无旋象之神化；《洞天五岳图》，赞五岳仙山之灵境；《蓬壶闱苑图》，颂蓬岛十洲之胜盘；《大淇灵渍图》，序龙宫海读之奥妙；《名山福地图》，吟紫府丹台之秘景；《金液还丹图》，集神仙之火候；其图广大，虑烦寻绎，又别纂集《卧披图》一十轴，并已了毕。念以思聪采摭事实，刻苦弥年，柢愿美赞於皇猷，岂敢叨求於帝渥。今遇乾元节将近，拟乞以前件图子陆本，并《卧披图》一十轴，具状通纳，乞与进呈者。
　　右具如前。所据道士李思聪状，陈述前项外，臣良肱与当州众官，体访得道士李思聪，潜精道行，积思仙书，岁纪浸深，功劳备着。蓬山洞府之咏，玉清游极之言，纂为画图，赞之诗序。英辞昭灼，妙格清新，宜备睿观，以畅真教。况乾元庆旦，方贡盈庭，惟妙本於高仙，愿同符於圣筹。傥随旅币，得观凝旎，倾切之心，庶获闻达。其《玉清游极》等图，各有诗序，命辞措意，实有可采。当州见今收掌，未敢进呈。
　　伏候勃旨。
　　中书刘子付昭信军
　　虔州奏大中祥符宫道士李思聪状，自明道元年，相次於道门秘典、列圣真诠，采迹幽微，精穷妙本。撰成《玉清游极图》，述虚无游象之神化；《洞天五岳图》，赞五岳仙山之灵境；《蓬壶阅苑图》，颂蓬岛十洲之胜盘；《大瞑灵读图》，着龙宫海渍之奥妙；《名山福地图》，吟紫府丹台之秘典；《金液还丹图》，集神仙之火候。图子六面，并《卧披图》一十轴，乞与进呈。当州众官看详实可采，其图见在本州收掌，未敢上进。伏候劲旨。
　　右奉圣旨：宜令虔州入递进呈。付虔州。准此。皇佑二年三月二十七日。
　　洞渊集卷之一
　　冲妙先生李思聪集
　　三界咏序
　　夫三界咏者，应三才也。列八十一章者，应九九之数也。玉清咏赞三清旋象之神化，洞天咏着五岳洞天之胜盘，海山咏述蓬壶板苑之仙景，三才备矣，九数生焉。昔希夷先生着指玄篇，言修身养黑之妙理，臣今昤三界，咏述虚无洞天海岛之奥区，今古异同，各言其志，并按仙经宝录凤蕴霄书，备究根源，非敢臆说，退暂肤浅妄扣渊微，柢期傅修真羽服之流，岂敢示英辞学林之士，味道君子同畅真风，时宋皇佑二年上元日序。
　　三清咏叙叙三清传降经镰事迹
　　元始天尊者，即天地之精，极道之祖黑也。本生乎自然，消即为黑，息即为神。不始不终，永存绵绵。居上境为万天之元，居中境为万化之根，居下境为万帝之尊。无名可宗，故曰天尊，始世人天矣。不可以理测，不可以言荃，生万物而不宰，化万类而不言，至尊至极，乃曰天尊。居玉清圣境清微天官焉。
　　玉晨道君者，乃大道之化身也。言其有不可以随迎，谓其无复存乎恍惚。所以不有而有，不无而无，视之无象，听之无声，於妙有妙无之问，大道存焉。道君即审道之本，洞道之元，为道之黑，即师事元始天尊，称受道弟子焉，犹是老君禀而师之矣。居上清真境，禹余天中降金科宝录三洞仙经，付经师郁罗翘真人传教於万国焉。
　　混元老君者，乃元黑之祖宗，天地之根本也。历劫行化代代为师，或在九天，或游四海，．不可无师教，不可无主。立乃师事玉晨道君，称受道弟子焉。或降太微勾陈六星中即号曰天皇大帝曜魄宝至周降生，孔子尝曰：老聪者，吾之师也，而问礼焉，仰之如犹龙。自开辟以来，五十余度降见，西度流沙，下化中国，为三教宗师，作百王轨范。千古行道，神变无方。居太清仙境太赤天中焉。
　　紫微北极五灵帝君者，位居中天紫微，垣为万象宗师，众星拱之焉。昔龙汉元年，为北阴邓都罗山，六洞鬼神妖魔，出行人问，杀害生人，尤甚莫能制御。上帝召北帝，统神将天兵，驱荡氛邪，救护兆庶，功成升帝入中天，自然总极紫微之位。七真曰：我祖师北极历劫已来，勤苦香灯，供养三清，功满德备，而升入紫微帝位，出入常有华盖相随，星光七宝灿烂。上彻诸天，下照万国，每月二十七日下降，察世人罪福焉。
　　《度人经》者，即元始天尊在始青天中演四方元始真文，五帝魔王名讳，诸天内音之辞，真文奥妙非世常辞，诸天大圣所秘於紫微之宫。上帝悯天地阴阳有劫坏之数，救地狱有五苦八难之魂。诸天神仙乞演灵音，救度兆庶，上消天灾，下禳毒害，安镇国祚保天长存，斯经尊妙，为万道之宗焉。
　　《黄庭经》者，即玉晨道君在上清真境紫微上官药珠阙内而作。是经皆罗列一神室，处胎神之所在耳，乃真人不死之道焉。
　　一名太上琴心文，一名太帝金书，一名东华玉篇。东海青童君，众仙皆以白玉为版，黄金刻书，日夕朝拜天地，然后师授旸谷神王，传紫虚元君魏夫人，因传於世矣。
　　《道德经》者，即混元老君在太清天中所着焉。昔虞舜在宥以孝悌治民，感老君下降，称尹寿子以五千文，．授舜悟希夷之妙，退身禅位，隐于苍梧之野。斯文秘之不传於世，至周昭王时，老君西度流沙。尹喜为关令，占见紫黑浮天，状若龙蛇之质，知有圣人度关，扫街斋肃以俟真游。果遇老君，沥恳拜伏，乞救腐尸朽骨，愿赐秘言。老君悯其哀苦，乃驻驾重演此五千言，并亲注号曰：节解。又河上公为汉文帝分为《道》《德》二经，列八十一章，用留於世矣。《清静经》者，即老君之秘言也。太极左仙公葛玄曰：此经上天所宝，不传下士，吾昔授之於东华帝君。东华帝君授之於金阙帝君，金阙帝君授之於西王母，皆秘语相传不死之文。上士悟之升为天官，中士得之南宫列仙，下士受之在世长年。游行三界，升入金门矣。
　　《阴符经》者，即玄女授黄帝三百言。上百言有神仙抱一之道，中百言有富国安民之法，下百言有强兵战胜之术。黄帝得之，而升云汉。阴者，暗也。符者，合也。天机暗合於事机，故曰：阴符也。
　　上清宝录者，是九天三景宝文妙道。极真之黑，出於大罗。玉京上馆玉皇所秘，众圣所尊，封於瑶台，位升高仙，有金阙玉名者，皆得佩带，朝谒上清，此文生於元始之先，结飞玄之黑，以玉字焕曜太空，万灵尊奉。　　高上玉皇传太微，天帝传上清，得道之圣因小有天王，王真人传紫虚元君魏夫人，夫人传茅山杨司命许长史，后下降於世焉。
　　《灵宝仙筹经》者，是九黑之精结成而文。光明焕赫，上彻九天之威，下灭六天之凶。上帝至秘非名刻金简玉书者，不得辄窥此文。道君传太微天帝，天帝传金阙后圣帝，后圣帝传青童君，青童君传得道之真因太极真人，徐来勒传葛仙公，后留於世矣。
　　《正一盟威录》者，以后汉时玉晨道君，乘五云绿耕，仪卫甚整，降鹤呜，山告天师张道陵曰：吾见下界鬼魔混杂，人事不分，生民夭伤，赐汝正一法录＝一卷，神剑二张，可为吾斩灭妖凶，返邪归正，和天转地，保国宁家，功成之后，升汝归无何之乡。天师票命入西川行化，降二鬼师王长、赵升二人於门下，指使夺二十四鬼狱为二十四福庭，分别昼夜，禁誓鬼神，使宇宙清宁，民保遐寿。以后，汉桓帝时，白日腾书，位为正一真人。法录留传，自兹而始。
　　《道教金科玉律》者，以汉安二年正月十五夜半时，玉晨道君降九龙玉舆，威仪甚整，褊满空界，清歌引咏，去地万仞，徘徊不下。天师剖心仰望，乃见道君告真人曰：昔使汝西蜀降鬼，不候天符，擅兴雷雨。役使吏兵，失常过度。驱驰星斗，昏乱日月。上惊天府，下怖阴司。杀黑盈空，邪光遍体。今上帝责汝之过，录子罪名，吾不得近汝矣。天师悲告，乞死驾前，愿垂救拔。道君悯之，乃遣功曹使者，开紫阳玉岌，出素书三卷，题云：玉律金科谢罪灭除黑簿救拔九祖仪式。天师禀命，退居鹤呜山，道靖依科醮谢万灵，功彻诸天，白日升晨，位为三天，扶教大法师。斋醮玉律金科留传，自兹而始。玄都玉京山，周回九万里，即阳华精黑凝结而生，无根而立，据空而停在无极大罗天中焉。山有七宝城阙，光灿诸天，其山上广下狭，状若昆仑，傍有十二天自然阳黑化生，周远，·其下，复有七宝，骞林弥覆，八天周列。八行乃八方神仙受事之径，花叶之上，皆玄黑化生，凤篆龙章，诸天内音之文，道德希夷之句。众圣昤咏，难可寻详灵风振之钧天泛空即虚皇上帝所都。万圣朝轩，为极道之城，高仙之玄都焉。
