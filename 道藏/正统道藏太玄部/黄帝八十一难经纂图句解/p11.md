<!-- { "loadSidebar": true } -->
　　长三丈二尺，广二寸半，径八分分之少半o
　　注见前段。
　　左回迭积十六曲。
　　自左胁边萦回，重迭积累有十六次曲转。
　　盛谷二斗四升，水六升三合合之大半。
　　注见前段。
　　大肠重二斤十一一两。
　　大肠计二斤十一一两重。
　　长二丈一尺，广四寸，径一寸。
　　注见前段。
　　当齐右回十六曲。
　　当脐右边回转，十六次屈曲。
　　盛谷一斗，水七升半。
　　注见前段。
　　膀胱重九两二铢。
　　膀，横也；胱，广也。体短而横广也。又名胞。胞，靴也。靴，虚空也，以虚承水液焉。其九两二铢重。
　　纵#19广九寸。
　　大计九寸。
　　盛溺九升九合。
　　贮盛九升九合溺。
　　口广二寸半。
　　口大计二寸半。
　　唇至齿长九分。
　　口唇至牙齿长九分。
　　以后至会厌深三寸半，大容五合。
　　会厌为咽喉，水谷下时，厌按呼吸也。口至会厌深计三寸半，大可容五合。
　　舌重十两#20。
　　舌，光也，舒涩#21言语也。计十两重。
　　长七寸。
　　长计七寸。
　　广二寸半。
　　二寸半大。
　　咽门重十两#22，
　　咽，咽也，能咽物也。又谓#23之哑，言气之流通既#24要之处也，咽主地气，计十两重。
　　广二寸半。
　　二寸半大。
　　至胃长一尺六寸。
　　咽门至胃一尺六寸。
　　喉咙重十二两#25。
　　喉咙空虚，言其中空虚，可以通气息焉。喉咙，肺之系也，呼吸道路，喉主天气。重十二两。
　　广二寸。
　　二寸大。
　　长一尺二寸，九节。
　　计长一尺二寸，九节。
　　肛门重十二两。
　　肛，釭，言其处似车釭形，故日肛门，即广肠也，又名肢肠。计十二两重。
　　大八寸，径二寸大半，长二尺八寸，受谷九升三合八分合之一。
　　注见前段。
　　四十三难曰：
　　人不食饮，七日而死者，何也？
　　人不饮食，七日外方死如何。
　　然：胃中常存留谷二斗，水一斗五升。
　　人无根株，饮食为命。胃为水谷之海，以所受水谷，常存留三斗五升。
　　故平人日再至囿。
　　囿，凤也。平和之人，日再至囿者，两次登厕。
　　一行二升半。
　　一次登厕，去水谷二升半。
　　日中五升。
　　日中再登厕，又去二升半，共五升。
　　七日。
　　七日之内。
　　五七。
　　七个五升。
　　三斗五升，而水谷尽矣。
　　每足#26登厕去五升，则七日去尽三斗五升水谷矣。
　　故平人不食饮，七日而死者，水谷津液俱尽，即死矣。
　　平人七日不饮食而死者，皆由於水谷津液皆尽，故死。
　　四十四难日：
　　七冲门何在？
　　冲者，通也，出也，藏府气通出之所也。七冲门户在何去处。
　　然：唇为飞门。
　　唇属脾，飞动也。言唇受水谷，转入於内。
　　齿为户门。
　　口齿，心气之所出也，在心为志，出口为言，故齿为心之门户。亦取摧伏五谷，传入於内也。
　　胃为贲门。
　　贵者，鬲也，胃气之所出也。胃出谷气，胃#27传於肺，肺在鬲上，故为贵门。
　　会厌为吸门。
　　会厌为五藏音声之门户。又见四十一难。
　　大仓下口为幽门。
　　大仓者，胃也。胃之下口在齐下三寸，既幽隐之处，故为幽门。
　　大肠小肠会为阑门。
　　会者，合也。大肠小肠合会之处，分阑水谷精血，各有所归，故日阑门。
　　下极为魄门。
　　魄门者，下极肛门也。肺气上通喉咙，下通肛门，是肺气之所出。肺藏魄，故日魄门。
　　故日七冲门。
　　所以言七冲门。
　　四十五难曰：
　　经言八会者，何也？
　　藏、府、筋、骨、髓、血、脉、气会合如何。
　　然：府会大仓。
　　足场明胃豚、手太阳小肠豚、手少阳·三焦豚、任豚之会，本名中院，大仓，冑之募也。胃化气，养六府，故日会。
　　藏会季胁。
　　季胁，软肋之名，其端有穴，是脾之募。足厥阴、少阴所会，故日藏会季胁。
　　筋会阳陵泉。
　　阳陵泉穴，在膝上一寸外康也，足少阳胆豚气所发也。
　　髓会绝骨。
　　绝骨乃骨名也。其穴在外踝上#28四、寸，阳绽#29穴也。亦足少阳之豚气所发也。
　　血会隔俞。
　　隔俞二穴，在背第七椎骨下，两傍各一寸五分，足太阳膀胱豚气所发也。
　　骨会大杼。
　　大杼穴，在项后第一椎两傍各一寸五分，足太阳豚气所发也。
　　脉会太渊。
　　太渊穴，在右手寸内鱼际，手太阴肺豚气所发也。
　　气会三焦，外一筋直两乳内也。
　　上焦在心下，下鬲在胃上。，其抬在胪中玉堂下一寸六分，直两乳关陷者是也。外一筋直两乳问者，膻中穴也。言气自擅中布气，与肺下灌　　诸藏。擅中为臣使之官，气海出焉。
　　热病在内者，取其会之气穴也。
　　若热病在於内，则於外取其所会之穴，以云其疾也。
　　四十六难曰：
　　老人卧而不寐。
　　老人眠外，清醒而不安稳得寐。
　　少壮寐而不寤者。
　　少壮人眠外常得寐，而不寤醒。
　　何也？
　　老少相反如何。
　　然：经言少壮者，血气盛。
　　少壮人血气流行常盛旺。
　　肌肉滑。
　　肌肤肉理滑润。
　　气道通。
　　血气道路疏通。
　　荣卫之行不失於常。
　　天地交泰，日月晓昏，冬乃四时之．夜，夜乃一日之冬，人之寤寐皆相合也。一少壮未损其於#30卫，故寤寐与天地阴阳同度。
　　故昼日精，夜不寤。
　　昼日精强，夜得其寐。
　　老人血气衰。
　　老人血气衰弱。
　　肌肉不滑。
　　肌肤肉理不滑泽。
　　荣卫之道涩。
　　血气出入道路涩，涩不得应时。
　　故昼日不能精，夜不寐也。
　　昼日不得安静，夜不得眠。
　　故知老人不得寐也。
　　卫气出则寤，入则寐，老人气衰，故夜不寐。
　　黄帝八十一难经慕图句解卷之五竟
　　#1鬲者：《本义》无此二字。
　　#2二：疑为『一』之误。
　　#3当上关於九窍：《灵枢·脉度》作『常内阅於上七窍』。
　　#4肝：疑当作『脾』。
　　#5隔：《集注》作『格』。
　　#6关隔：此下《本义》有『关隔者，不得尽其命而死矣』十一字。《集注》同，唯『隔』作『格』。
　　#7缢：《本义》、《集注》作『濡』。
　　#8正：《本义》作『止』。
　　#9远：据文义似当作『还』。
　　#10行：据文义疑当作『存』。
　　#11四斗：疑误。
　　#12斗：《集注》四十二难虞注作『半』。
　　#13四：《集注》作『八』。
　　#14之：此下《本义》、《集注》有『一』字。
　　#15受：《集注》四十二难杨注作『化』。
　　#16三斤：与正文不符，疑当作『二斤』。
　　#17在肝之短叶：原作一左肝之短萃』，据《本义》、《集注》改。
　　#18一：《本义》、《集注》作『二』。
　　#19纵：原作『从』，据《本义》、《集注》改。
　　#20十两：《本义》作『十二两』。
　　#21涩：《集注》四十三难杨注作『泄』。
　　#22十两：《本义》、《集注》作『十二两』。
　　#23谓：原作『胃』，据《集注》四十二难杨注改。
　　#24既：《集注》四十二难杨注作『阪』。
　　#25十二两：《本义》作『十两』。
　　#26足：据文义似当作『日』。
　　#27胃：《集注》四十四难杨注作『以』。
　　#28上：原作『土』，据《文义》改。
　　#29阳千：《集注》四十五难丁注、虞注均作『阳辅』。
　　#30於：据文义疑当作『荣』。
　　黄帝八十一难经纂图句解卷之六
　　卢国秦越人撰临川晞范子李駉子野句解
　　四十七难曰：
　　人面独能耐寒者，何也？
　　人头面独能禁耐寒如何。
　　然：人头者，诸阳之会也。
　　详见头者诸阳之会图。
　　诸阴脉皆至颈胸中而还。
　　手少阴从心系侠咽，又上肺，出腋下，下循懦内后康。足少阴从肾上贯肝膈，入肺中，循喉咙，出络心，注胸中。手太阴从肺系出腋下，下循燸内。足太阴从胃上膈，注心中。手厥阴循胸，出胁，下腋三寸，下循燸内。足厥阴上贯膈，布胁肋，循喉咙后。
　　独诸阳脉皆上至头耳。
　　诸阴皆不至头，惟诸阳至头。
　　故令面耐寒也。
　　阳气在头面，故耐寒。
　　虚实邪正第七#1
　　四十八难曰：
　　人有三虚三实，何谓也？
　　人有三般虚、三般实如何。
　　然：有脉之虚实。
　　豚有虚有实。
　　有病之虚实。
　　病有虚有实。
　　有诊之虚实。
　　诊视有虚有实。
　　脉之虚实者，濡者为虚，紧牢者为实。
　　濡者阴豚也，故日虚；紧牢阳豚也，故日实。
　　病之虚实者。
　　有三。
　　出者为虚，入者为实。
　　一则阴阳者，主其内外也，今阳不足，阴出乘之，故出为虚。阴不足，阳入乘之，在外俱阳，故入为实。
　　言者为虚，不言者为实。
　　二则肺主声，入心为言，故言为虚。肝主谋虑，入心即不言，故不言为实。
　　缓者为虚，急者为实。
　　三则阳主虚，阳即急，皮肤满急为实。阴主静，阴即缓，皮肤宽缓为虚。
　　诊之虚实者。
　　有四。
　　濡者为虚，牢者为实。
　　则#2皮肤濡缓为虚，皮肤牢强为实。
　　痒者为虚，痛者为实。
　　二则身体痒痒为虚，身体几有疼处为实。
　　外痛内快，为外实内虚。
　　三则轻手按之则痛，为外实，病浅故也。重手按之便快，为内虚，病深故也。
　　内痛外快，为内实外虚。
　　四则重手按之则痛，为内实，病深故也。轻手按之乃快，为外虚，病浅故也。
　　故日虚实也。
　　又总言之。
　　四十九难曰：
　　有正经自病。
　　正经虚则剩理开，胜理开则内自发来，不从外来。
　　有正#3邪所伤。
　　五行相克，邪自外伤。
　　何以别之？
　　二者何所辫别。
　　然：经言忧愁思虑则伤心。
　　心为神，五藏之君，聪明寸#4智，皆由心出。忧劳太甚则伤其心，心伤神弱也。
　　形寒饮玲则伤肺。
　　肺主皮毛，形寒者，皮毛寒也。又主受水浆，不可玲饮，肺又恶寒，故日伤。
　　志怒气肝#5逆，上而不下则伤。
　　肝主谋虑，胆主勇断，虽在志为怒，其怒太甚，亦有所伤。
　　饮食劳倦则伤脾。
