<!-- { "loadSidebar": true } -->
　　目和则知白黑矣。
　　精明者，所以视万物，别白邺，审短长。以长为短，以白为黑，则精衰矣。今肝之精气通於目，目和则知白黑。
　　脾气通於口。
　　口者，脾之窍，肝#4之精气通焉。
　　口和则知谷味矣。
　　人莫不饮食也，鲜能知味，脾胃乃水谷之海，脾胃和则口和，则知谷滋味。
　　心气通於舌。
　　舌者，心之窍，心精气通焉。
　　舌和则知五味矣。
　　辛、甘、酸、苦、咸为五味，心和则舌和，舌和则能知五味。
　　肾气通於耳。
　　耳者，肾之窍，肾精气通焉。
　　耳和则知五音矣。
　　官、商、角、征、羽为五音，肾和则耳和，耳和则能知五音。
　　五藏不和，则九窍不通。
　　五藏不和者，邪气不得外泄，故九窍壅塞不通。
　　六府不和，则留结为瘫。
　　六府，阳气也，阳气不得内通，故停留结聚，以为瘫疽。
　　邪在六府，则阳脉不和。
　　六府属阳，肌肉上为阳脉，邪气游於六府，则肌肉上之脉不和。
　　阳脉不和，则气留之。
　　阳为气，主外，肌肉上脉不和，则邪气停留於皮肤而不散。
　　气留之，则阳脉盛矣。
　　邪气停留，则阳脉偏盛。
　　邪在五藏，则阴脉不和。
　　五藏属阴，肌肉下为阴脉，邪气在於五藏，则肌肉下脉不和。
　　阴脉不和，则血留之。
　　阴为血，主内，肌肉下脉不和，则血邪停留於肉理。
　　血留之，则阴脉盛矣。
　　血邪一留，则阴脉偏盛。
　　阴气太盛，则阳气不得荣也，故日隔#5。
　　隔，拒也。内格则外脉不得入，所以偏阴独盛，则阳气不得荣，名日隔拒。
　　阳气太盛，则阴气不得荣也，故曰关。
　　关，闭也。外关则内脉不得出，所以偏阳独盛，则阴气不得荣也，名日关。
　　阴阳俱盛，不得相荣也，故日关隔#6。
　　内外不相济，是为关隔。人之所有者，气血也。气为阳，血为阴，或俱盛，或俱虚，或更盛，或更虚，皆为病也。
　　经言气独行於五藏，不荣於六府者，何也？
　　问气独运行於五藏，而不行於六府如何。
　　然：气之所行也，如水之流，不得息也。
　　答气之流行，有如水焉，不舍昼夜，曾无止息。
　　故阴脉荣於五藏。
　　五藏属阴，故阴豚居於五藏。
　　阳脉荣於六府。
　　六府属阳，故阳咏居於六府。
　　如环之无端，莫知其纪。
　　气血如环之循还，莫知其纪极。
　　终而复始。
　　一日一夜，气血终於肝，明日艮时复始於肺。
　　其不覆溢。
　　诸阴不足，阳入乘之，为覆。又入尺为覆。诸阳不足，阴出乘之，为溢。又上鱼为溢。今阴阳各安其常，无覆溢之患。
　　人气内温於藏府。
　　阴阳之气既不覆溢，则人之气，内能使藏府温和。
　　外溢#7於胜理。
　　胜理者，毛孔及文理也，外能使胜理濡润滑澴。
　　藏府度数第六十首
　　三十八难曰：
　　藏唯有五，府独有六，何也？
　　一藏配以一府，藏虽有五藏，府却有六府如何。
　　然：所以府有六者，谓三焦也。
　　所啄府独有六者，三焦亦是一府。
　　有原气之别焉。
　　原气见前篇。三焦合气於肾，肾为元气之正，三焦为元气之别。
　　主持诸气。
　　擅中为气海，处上焦。又气海穴在脐下二寸，处下焦。主维持一身之气。
　　有名而无形。
　　三焦止是筋膜，寄附於胃上中下口，有三焦之名，无三焦之正形。
　　其经属手少阳。
　　其经脉属手少阳经。
　　此外府也。
　　三焦无内府，惟有经脉，名手少阳，故云外府也。
　　故言府有六焉。
　　惟因三焦亦是一府，所以言有六府。
　　三十九难日：
　　经言府有五。
　　胆、胃、大肠、小肠、膀胱。
　　藏有六者，何也？
　　肝、心、脾、肺、肾、命门如何。
　　然：六府者，正．有五府也。
　　添三焦为六府，其实则正五府。
　　然：五藏亦有六藏者，谓肾有两藏也。
　　五藏有六藏者，肾藏外有命门，奏成六藏。
　　其左为肾，右为命门。命门者，谓精神之所舍也，男子以藏精，女子以系胞。
　　详见於三十六难篇。
　　其气与肾通。
　　命门之气，与肾气相通。
　　故言藏有六也。
　　外有命门，所以言有六藏也。
　　府有五者，何也？
　　何藏既有六，何绿府有五。
　　然：五藏各一府。
　　一藏配以一府，五藏共五府。
　　三焦亦是一府，然不属於五藏。
　　三焦亦属一府，止配心包络为藏，却不与五藏相关。
　　故言府有五焉。
　　惟三焦非正府，所以言有五府。
　　四十难曰：
　　经言肝主色。
　　肝，木也。木之华萼，敷布五色。
　　心主臭。
　　心，火也。火之化物，五臭出焉。人五臭，心独主之。
　　脾主味。
　　脾主甘，甘受味，故主味。
　　肺主声。
　　肺，金也。金方之有声，故五音皆出於肺。
　　肾主液。
　　五液皆出於水，肾主水，故主液。
　　鼻者，肺之候，而反知香臭。
　　肺主声，鼻属肺，不能听声音，而反知香臭。
　　耳者，肾之候，而反闻声。
　　肾主液，耳属肾，不为津液，而反能闻声。
　　其意何也？
　　鼻耳如何。
　　然：肺者，西方金也。
　　肺属西方庚辛金。
　　金生於巳。
　　金长生在巳。
　　巳者，南方火也。
　　南方巳午未，巳正南方火。
　　火者心。
　　南方火在藏为心。
　　心主臭。
　　心所主，在五臭。
　　故令鼻知香臭。
　　鼻属肺，肺金生於心火之位，故能别心火所主之臭。
　　肾者，北方水也。
　　肾属北方壬癸水。
　　水生於申。
　　水长生在申。
　　申者，西方金。
　　西方申酉戌，申正金临官之地。
　　金者肺。
　　西方金，在藏为肺。
　　肺主声。
　　肺所主在声。
　　故令耳闻声。
　　耳属肾，肾水生於肺金之位，故令耳能闻声。
　　四十一难曰：
　　肝独有两叶，以何应也？
　　肝独有两叶，而所应何在。
　　然：肝者，束方木也。
　　肝属束方甲乙木。
　　木者，春也。
　　春乃木发生之时。
　　万物始生，其尚幼小。
　　根黄牙甲萌动之始，其尚幼小而未入。
　　意无所亲。
　　万物初生，挺然独立，无可亲近。
　　去太阴尚近。
　　十二经相注，足厥阴远#9复注手太阴，故去太阴尚近。
　　离太阳不远。
　　足厥阴少阳木，生手太阳少阴火，故离太阳不远。
　　犹有两心。
　　注於太阴，有畏金之心，而生乎太阳，有生火之心。
　　故有两叶。
　　因有两心，故有两叶。
　　亦应木叶也。
　　肝叶水应木叶。
　　四十二难曰：
　　人肠胃长短，受水谷多少，各几何？
　　人肠胃长短数，受水谷多少数，各许几多。
　　然：胃大一尺五寸。
　　胃，围也，围受水谷也。大计一尺五寸。
　　径五寸。
　　径计五寸。
　　长二尺六寸。
　　长计二尺六寸。
　　横屈受水谷三斗五升。
　　一横一屈，受水谷三斗五升。
　　其中常留谷二斗，水一斗五升。
　　其青中常行#10留谷二斗，水一斗五升，为传送过小肠。
　　小肠大二寸半。
　　肠，畅也，通畅胃气，去滓秽也。少肠大计二寸半。
　　径八分分之少半。
　　径计八分半。
　　长三丈二尺。
　　长计三丈二尺。
　　受谷二斗四升。
　　受胃中谷计二斗四升。
　　水六升三合合之太半。
　　水计六升三合半。
　　回肠大四寸。
　　大肠一名回肠，以其回曲，因以名之。大计四寸。
　　径一寸半。
　　径计一寸半。
　　长二丈一尺。
　　长计二丈一尺。
　　受谷一斗，水七升半。
　　水谷自胃三斗五升，传入小肠，则谷剩四斗#11水少八升六合合之少半；又传入大肠，水谷之数比之在胃各喊一斗#12至此则水分入膀胱；谷传入肛门也。
　　广肠大四#13寸。
　　广肠者，肢肠也，一名肛门。大计四寸。
　　径二寸半。
　　径计二寸半。
　　长二尺八寸。
　　长二尺八寸。
　　受谷九升三合八分合之一。
　　受大肠之谷而传出，计九升三合八分合之一。
　　故肠胃凡长五丈八尺四寸。
　　总计胃、小肠、大肠、广肠，共计五丈八尺四寸。
　　合受水谷八斗七升六合八分合之#14。
　　总计肠胃水谷之数。
　　此肠胃长短，受水谷之数也。
　　再总言长短水谷数。
　　肝重四斤四两。
　　肝，干也。於体状有枝干也，计四斤四两重。
　　左三叶，右四叶。
　　左三叶，属甲属阳，右四叶，属乙属阴。
　　凡七叶。
　　肝足厥阴，配足少阳，少阳之数剧於七，故有七叶。
　　主藏魂。
　　注见三十四难。
　　心重十二两。
　　心计十二两重。
　　中有七孔三毛。
　　上智人心有七窍，又言九窍三毛；中智人心有五窍二毛；下智人心有三窍一毛；常人心有二窍无毛；愚人心有一窍；大愚人心有一窍甚小；又一生为人痴惑之辈，其人虽有心而无窍，故神出入无门，难成色果。
　　盛精汁三合。
　　贮盛精汁三合。
　　主藏神。
　　注见三十四难。
　　脾重二斤三两。
　　脾，俾也。在胃之下，俾助胃气，主受#15水谷也，计三斤#16三两重。
　　扁广三寸。
　　扁大计三寸。
　　长五寸。
　　长计五寸。
　　有散膏半斤。
　　有散脂膏计半斤。
　　主裹血，温五藏。
　　主包裹血以温五藏。
　　主藏意。
　　注见三十四难。
　　肺重三斤三两，六叶两耳。
　　肺，勃也。其气勃郁也，计三斤三两重，六大叶二小叶。
　　凡八叶。
　　金居於酉，酉是八门，八叶之应，法於此。
　　主藏魄。
　　注见三十四难。
　　肾有两枚。
　　肾，引也。引水气灌注诸豚也。肾有两枚，在腰对於脐。
　　重一斤一两。
　　计一斤一两重。
　　主藏志。
　　注见三十四难。
　　胆在肝之短叶#17问。
　　胆，敢也，言其有胆气，果敢也。生在肝两小叶问。
　　重三两三铢。
　　胆计三两三铢重。
　　盛精汁三合。
　　贮盛精汁三合。
　　胃重二斤一#18两。
　　胃计二斤一两重。
　　纡曲屈伸。
　　纡回屈曲，伸舒於藏。
　　长二尺六寸，大一尺五寸，径五寸，盛谷二斗，水一斗五升。
　　注见前段。
　　小肠重二斤十四两。
　　小肠计二斤十四两。
