<!-- { "loadSidebar": true } -->
黄帝八十一难经纂图句解
　　经名：黄帝八十一难经慕图句解。宋李驷撰。七卷。底本出处：《正统道藏》太玄部。原文参校本：《难经集注》人民卫生出版社影印本（简称《集注》）、《难经本义》古今医统正脉全书本（简称《本义》）。
　　目录
　　卷一
　　经脉诊候论第一
　　一难　二难　三难　四难　五难　六难　七难
　　卷二
　　八难　九难　十难　十一难　十二难　十三难　十四难　十五难
　　卷三
　　十六难　十七难　十八难　十九难　二十难　二十一难　二十二难　二十三难
　　卷四
　　二十四难经络大数第二
　　二十五难　二十六难
　　奇经八脉第三
　　二十七难　二十八难　二十九难
　　荣卫三焦第四
　　三十难　三十一难
　　藏府配像第五
　　三十二难　三十三难　三十四难
　　卷五
　　三十五难　三十六难　三十七难
　　藏府度数第六
　　三十八难三十九难四十难四十一难四十二难四十三难四十四难四十五难四十六难
　　卷六
　　四十七难
　　虚实邪正第七
　　四十八难　四十九难　五十难　五十一难　五十二难
　　藏府传病第八
　　五十三难　五十四难
　　藏府积聚第九
　　五十五难　五十六难
　　卷七
　　五泄伤寒第十
　　五十七难　五十八难　五十九难　六十难
　　神圣工巧第十一
　　六十一难　六十二难　六十三难　六十四难　六十五难　六十六难　六十七难　六十八难
　　用针补泻第十二
　　六十九难　七十难　七十一难　七十二难　七十三难　七十四难　七十五难　七十六难　七十七难　七十八难　七十九难　八十难　八十一难
　　黄帝八十一难经纂图句解卷之一
　　卢国秦越人撰临川唏范子李駉子野句解
　　经豚诊候论第一#1
　　一难曰：
　　第一首诂难而问曰。
　　十二经皆有动脉。
　　经者，径也，常也，常行之径路也。手三阴三阳，足三阴三阳。心，手少阴经；小肠，手太阳经；肝，足厥阴经；胆，足少阳经；肾，足少阴经；膀胱，足太阳经；肺，手太阴经；大肠，手阳明经；脾，足#2太阴经；胃，足阳明经；心包络，手厥阴经；三焦，手少阳经。已上十二经，皆有形动之豚息。
　　独取寸口，以决五藏六府死生吉凶之法，何谓也？
　　去鱼际骨一寸，名曰寸口。肝、心、脾、肺、肾，为五藏；胆、胃、大肠、小肠、膀胱、三焦，为六腑。独取用寸口一部，以断央藏府或死或生、或吉或凶之法度，其说如何。谓者，说也。
　　然：寸口者，脉之大要会，手太阴之脉动也。
　　此寸口，正指右手寸口，手太阴脉也，脉会大渊。大渊，穴名，十二经紧要都会之所，手太阴豚所动之处。
　　人一呼脉行三寸。
　　呼者因阳出，一呼之问，行太阳、少阳、阳明经计三寸。
　　一吸脉行三寸。
　　吸者随阴入，一吸之问，行太阴，少阴、厥阴经计三寸。
　　呼#3吸定息，脉行六寸。
　　天地阴阳，升降定息，周於六甲，日月晓昏亦然。人呼吸上下，六气周身，故定息六寸。
　　人一日一夜，凡一万三千五百息。
　　经脉一周，计二百七十息。经脉五十周，计人一日一夜，共一万三千五百息数。
　　脉行五十度，周於身。
　　豚息行阳二十五度，行阴二十五度，共五十度，周遍於身体之问。
　　漏水下百刻。
　　铜壶贮水下百#4十二时辰，刻漏一时计八刻，十二时计百刻，一日一夜漏刻尽，天明日出。
　　荣卫行阳二十五度，行阴亦二十五度，为一周也。
　　荣为血属阴，荣行脉中；卫为气属阳，卫行脉外。气血寤行於身，寐行於藏，昼夜休息，无有止时。二百七十息，豚行十六丈二尺，应漏水二刻。一万三千五百息，脉行八百一十丈，应漏水百刻。行阳二十五度，行阴二十五度，乃刻漏之度数。一周者，乃周遍於一日一夜也。
　　故五十度复会於手太阴。
　　阳脉出行二十五度，阴脉入行二十五度，共五十度。荣卫始从中焦注手太阴、阳明，阳明注足阳明、太阴，太阴注手少阴、太阳，太阳注足太阳、少阴，少阴注手心主、少阳，少阳注足少阳、厥阴，厥阴复注手太阴。
　　寸口者，五藏六府之所终始，故法取於寸口也。
　　寸口乃始於右手肺经，肺、大肠至胃、脾，脾至心、小肠，小肠至膀胱、肾，肾至心包络、三焦，三焦至胆、肝而终，终而复始於肺。故诊视法度，叉取於寸口，以断死生吉凶也。
　　二难曰：
　　第二首诂难而问日。
　　脉有尺寸，何谓也？
　　脉有尺部，有寸部，其说如何。
　　然：尺寸者，脉之大要会也。
　　寸为阳部，乃阳要会之处；尺为阴部，乃阴要会之处。此豚之大要会，实在尺寸。
　　从关至尺是尺内，阴之所治也；从关至鱼际是寸口内，阳之所治也。
　　关部为阴阳之关津，关前为阳，关后为阴。从关至尺泽穴，当一尺，是尺部内，阴之所治也。尺部脉见一寸耳，而言尺者，是其根也。从关至鱼际骨是寸切内，阳之所治也。寸口长一寸，而豚见九分也。
　　故分寸为尺，分尺为寸。
　　互以尺寸分之，便知寸口尺部。
　　故阴得尺内一寸，阳得寸内九分。
　　阴数耦，地数十，故阴部得尺内一寸。阳数奇，天数九，故阳部得寸内九分。
　　故尺寸终始，一寸九分，故日尺寸也。
　　阳气生於尺而动於寸，阴气生於寸而动於尺，是以法阳气始生於立春，上至芒种之节，其数九，三阳王於前，法寸内九分而浮。夏至之节，其气下行，至立冬而终，其数十，三阴王於后，法尺内一寸而沉。此阳中阴阳始终也。阴气复从立秋而生，下冬至之节，其数十。冬至之后，随少阳上行，至立夏之节，其数九。此阴中阴阳始终也。尺寸各有终始，一寸九分，故日尺寸。
　　三难曰：
　　同前。
　　脉有太过。
　　脉息有太过其部位。
　　有不及。
　　有不及其部位。
　　有阴阳相乘。
　　有阴豚乘阳部，有阳脉乘阴部。
　　有覆。
　　覆行之脉，从关至尺泽。
　　有溢。
　　盈溢之豚，从寸口盈溢，上至鱼际骨。
　　有关有格。
　　关，闭也；格，拒也。阴气太盛，阳气不得营，故日鬲。阳气太盛，阴气不得营，故日关。阴阳俱盛，不得相营，故曰关鬲。
　　何谓也？
　　其说如何。
　　然：关之前者，阳之动也。
　　阳气生於尺而动於寸，关前名寸口，是阳气动作之处。
　　脉当#5九分而浮。
　　阳数奇，其数九，阳豚浮，故寸口豚九分而浮。
　　过者，法日太过。
　　过者，脉过九分，出一寸。又寸豚本浮，又加实大，为太过脉。
　　减者，法曰不及。
　　喊者，脉不及九分，至八分、七分、六分也。又阳豚本浮，轻手而按之，损至而小为不及。
　　遂上鱼为溢。
　　上鱼际骨，为脉盈溢，浮而实大。上鱼为阳溢，浮而损小者，阳不及也。阳不及则阴入乘之，为阴溢。
　　为外关内格。
　　外关者，内豚不得出，日不及，亦日阴乘豚。内格者，外豚不得入，日太过，日溢脉。
　　此阴乘之脉也。
　　此是阴脉乘於阳部之脉。
　　关以后者，阴之动也。
　　阴生於寸而动於尺，关后为尺部，是阴气动作之处。
　　脉当#6一寸而沉。
　　阴数耦，其数十，阴豚况，故尺脉当一寸而沉。
　　过者，法日太过。
　　过者，脉出过一寸至一寸二分、三分、四分、五分也。尺脉本况，重手按之，又加实大，为阴太过。
　　臧者，法日不及。
　　喊者，脉不满一寸，止见八分、七分、六分。又阴脉本沉而濡，重手按之，损至而小，为阴不及。
　　遂入尺为覆。
　　覆行之脉，从关至尺泽穴，脉见一寸，其於伏行不见也，沉之损小，是阴不及，阴不及则阳入乘之，名日阳覆，又内关外格。
　　为内关外格。
　　内关者，外脉不得入，为阴不及，则阳入乘之。外格者，内脉不得出，为阴太过，又为阳覆。
　　此阳乘之脉。
　　此是阴脉乘於阳部之脉。
　　故曰覆溢。
　　诸阴不足，阳入乘之，为覆。诸阳不足，阴入乘之，为溢。
　　是其真藏之脉，人不病而死也。
　　真藏咏是独见本藏脉者，皆死，偏阳偏阴亦死。
　　四难曰：
　　脉有阴阳之法，何谓也？
　　脉有阴有阳，其法度如何。
　　然：呼出心与肺。
　　心肺在鬲上，藏中之阳，呼者因阳出，故呼之气出於心肺。
　　吸入肾与肝。
　　肝肾在鬲下，藏中之阴，吸者随阴入，故吸之气入於肾肝。
　　呼吸之问，脾受谷味也，其脉在中。
　　脾者中州，上有心肺，下有肾肝，故呼吸中问乃脾也。脾胃仓凛之官，主受五谷。谷，谷也。谷，空也。脾受谷味，以为呼吸之本。
　　浮者阳也。
　　浮脉循皮肤血咏之问，在肌肉之上，此为阳脉。
　　沉者阴也。
　　沉脉循行，帖筋辅骨，此为阴脉。
　　故曰阴阳也。
　　总言浮阳况阴之脉。
　　心肺俱浮，何以别之？
　　心象火，於外独明，故心脉浮。肺象金，於位独高，故肺脉浮。二者皆浮，何以辫别。
　　浮而大散者，心也。
　　浮而大散，方是心脉。大者，是藏脉；散者，是府脉。
　　浮而短涩者，肺也。
　　不及本位日短，细而迟，往来难，时一止，日涩。浮而短涩，方是肺脉，短者是藏，涩者是府。
　　肝肾俱沉，何以别之？
　　肝肾在鬲下，故脉皆沉，何所有别。
　　然：牢而长者，肝也。
　　肝属木，肝木生於地，牢义可知。枝叶长於天，长义出此。牢者是藏，长者是府。
　　按之濡，举指来实者，肾也。
　　肾属水，其性濡，水性外柔，按之乃濡，水性内刚，举之乃实。濡者是藏，实者是府。
　　脾者中州。
　　脾属土，位居中央。州者，州县之义。中州者，中国之义。
　　故其脉在中。
　　上有心肺，下有肝肾，而脾脉在於其中。
　　是阴阳之法也。
　　心为阳藏，位处上焦，以阳居阳，故为阳中之阳。肺为阴藏，位处上焦，以阴居阳，故为阴中之阳。肾为阴藏，位处下焦，以阴居阴，故为阴中之阴。肝为阳藏，位处中焦，以阳居阴，故为阴中之阳。脾为阴藏，位居中焦，以太阴居阴，为阴中之至阴。脉有一阴一阳，一阴二阳，一阴三阳；有一阳一阴，一阳二阴，一阳三阴。有脉或一阴一阳，或一阴二阳，或一阴三阳；有脉或一阳一阴，或一阳二阴，或一阳三阴。
　　如此之言。
　　如此言阴阳脉。
　　寸口有六脉俱动耶？
