<!-- { "loadSidebar": true } -->
　　火者，木子之子，当刺井者，以荣泻之。
　　肝木实，实则泻其子。荣者，火也，木之子，故当泻之。春刺於荣，此乃休王未毕，火夺木王，法日实邪，故泻荣。假令肝自病，实则取肝中火泻之，虚则取肝中木补之。
　　故经言补者不可以为泻，泻者不可以为补也。
　　当补者不可泻，当泻者不可补。
　　七十四难曰：
　　经言春刺井。
　　井属木，春刺之。
　　夏刺荣。
　　荣属火，夏刺之。
　　季夏刺俞。
　　俞属土，季夏乃六月刺之。
　　秋刺经。
　　经属金，秋刺之。
　　冬刺合。
　　合属水，冬刺之。
　　何谓也？
　　四时所刺不同如何。
　　然：春刺井者，邪在肝。
　　无令肝木邪害於脾土，故刺诸井。
　　夏刺荣者，邪在心。
　　无令心火邪害乎肺金，故刺诸荣。
　　季夏刺俞者，邪在脾。
　　无令脾土邪害乎肾水，故刺诸俞。
　　秋刺经者，邪在肺。
　　无令肺金邪害乎肝木，故刺诸经。
　　冬刺合者，邪在肾。
　　无令肾水邪害乎心火，故刺诸合。
　　其肝心脾肺肾，而系於春夏秋冬者，何也？
　　五藏系於四时如何。
　　然：五藏一病，辄有五者。
　　五声、五色、五味、五香、五液。
　　假令肝病。
　　举肝一藏以为例。
　　色青者肝也，躁臭者肝也，喜酸者肝也，喜呼者肝也，喜泣者肝也。
　　注见三十四难。
　　其病众多，不可尽言也。
　　疾病最多，虽言不能尽。
　　四时有数，而并击於春夏秋冬也。
　　四时有一定之数，并系於此。
　　针之要妙，在於秋毫者是也。
　　用针微妙之理，即秋毫之细微。
　　七十五难曰：
　　经言东方实，西方虚，泻南方，补北方，何谓也？
　　东方肝实，西方肺虚，泻南方心火，补北方肾水如何。
　　然：金木水火土，当更相平。
　　金胜木，木胜土，土胜水，水胜火，火胜金，五藏五行更相平伏，宜凭其补泻以调治之。
　　东方木也。
　　东方属木。
　　西方金也。
　　西方属金。
　　木欲实，金当平之。
　　金胜木，肝气强实，肺气虚弱，木反陵金，金家不伏，欲来平木。
　　火欲实，水当平之。
　　心气强实，肾气虚弱，火反陵水，水家不伏，欲来平火。
　　土欲实，木当平之。
　　脾气强实，肝气虚弱。土反陵木，木家不伏，欲来平土。
　　金欲实，火当平之。
　　肺气强实，心气虚弱，金反陵火，火家不伏，欲来平金。
　　水欲实，土当平之。
　　肾气强实，脾气虚弱，土反陵水，水家不伏，欲来平土。
　　东方肝也，则知肝实；西方肺也，则知肺虚。
　　邪气盛则实，真气夺则虚，木实谓木有余，则土淫畏之，土畏之则金无所养，而致金虚也。
　　泻南方火，补北方水者。南方火，火者，木之子也。北方水，水者，木之母也。水胜火。
　　举肝一藏以为例。火者，木之子。若不泻火，火叉盛而铄金，金反仇伟於木，金木相胜，而致两相刑克。水者，木之母。若不补水，水爻弱，而不能生木。
　　子能令母实，母能令子虚。
　　子能令母充实，母能令子虚弱。
　　故泻火补水，欲令金不得平木也。
　　用针泻，须诊其候，则泻其心，心气既通，肝气既复，又补於肾，肾家得气，相传以养肝，肝气已定，则肺不复来平肝。
　　经古。不能治其虚，何问其余，此之谓也。
　　肺虚在於肝实，则要泻火补水，若不得治虚之要，何必问其余。
　　七十六难曰：
　　何谓补泻？
　　补助泻利之义如何。
　　当补之时，何所取气？
　　当补时候，自何处取气。
　　当泻之时，何所置气？
　　置者，取也，迎也。当泻时候，自何处取气。
　　然：当补之时，从卫取气。
　　肺行五气，溉灌五藏，通注六经，归於百豚。几取气，须自卫取气，得气乃推内针於所虚之经豚，浅深分部之，所以补之。
　　当泻之时，从荣置气。
　　邪在荣分，故内针於所实之经，待气引针而泻之。
　　其阳气不足，阴气有余，当先补其阳，而后泻其阴。
　　假令胆不足，肝有余，先补足少阳，后泻足厥阴。
　　阴气不足，阳气有余，当先补其阴，而后泻其肠。
　　肝不足，胆有余，当先补足厥阴，而后泻足少阳。
　　荣卫通行，此其要也。
　　阴阳有余、不足，当先补其不足，然后泻其有余，故得荣卫通行，即是持针要妙。
　　七十七难曰：
　　经言上工治未病。
　　上工者，万举万全之医工，皆医治未然之疾。
　　中工者治已病。
　　中工未能全解悟，故止守一藏而已。
　　何谓也？
　　其说如何。
　　然：所谓治未病者，见肝之病，则知肝当传之与脾，故先实其脾气，无令得受肝之邪也。
　　人之五藏，有余者行胜，不足者受邪，见肝经有病，则知博#56其所胜之．脾土，故先预补脾气，无令受肝之邪气。
　　故日治未病焉。
　　缴上文。
　　中工#57者，见肝之病，不晓相传，但一心治肝。
　　见肝有病，不晓肝传脾之理，但一心止治肝经。
　　故日治已病也。
　　缴上文。
　　七十八难曰：
　　针有补泻。
　　补者，呼则出针；泻者，吸则内针。
　　何谓也？
　　其说如何。
　　然：补泻之法，非必呼吸出内针也。
　　补泻之法，非秘呼吸出纳为补泻，但以得气出入为补泻。
　　然：知为针者，信其左。
　　知用针法度，自左手起。
　　不知为针者，信其右。
　　不知用针法度，自右手起。
　　当刺之时。
　　当下针时。
　　必先以左手厌按其所针荣俞之处。
　　先知荣俞穴处，以左手厌按之。
　　弹而努之。
　　以右手弹其所按之处，使豚气腹满也。
　　爪而下之。
　　爪而下之，置针准也。
　　其气之来，如动脉之状。
　　其气之来，应於左手之下，恰似动豚之形状。
　　顺针而刺之。
　　然后循针而刺之。
　　得气，因推而内之。
　　待气应於针下，因惟#58入荣中。是谓补。
　　此谓之补。
　　动而伸之，是谓泻。
　　若得气，便摇转而出之，是为泻。
　　不得气。
　　若久留针，而待气不至，则於卫中留针待气；久不得，又内入於荣中久留待气。如其三处候气，不应於针者，为阴阳俱尽，不可复针。
　　乃与男外女内，不得气，是谓十死一生也。
　　卫为阳，主外，男子阳气行於外，则轻手按其穴。荣为血，主内，女子阴气行於内，则重手按其穴。过时而气不至，不应其左手者，皆不可刺，十死一生。
　　七十九难曰：
　　经言迎而夺之，安得无虚？
　　几气始至而用针取之，名日迎而夺之。迎，取气也；夺，泻气也。取而泻之，如何不虚#59。
　　随而济之，安得无实？
　　随者，自卫取气也，补也。济者，补不足之经也。随而济之，如何不虚，人其气流注终而内针，入针出而扪其穴，名日随而济之。
　　虚之与实，若得若失。
　　经脉虚弱，却与针以补实之，若得若失关焉。
　　实之与虚，若有若无。
　　经脉强实，却与针以取虚之，有得有失关焉。
　　何谓也？
　　其说如何。
　　然：迎而夺之者，泻其子也。
　　五藏实则泻其子。
　　随而济之者，补其母也。
　　五藏虚则补其母。
　　假令心病。
　　举心一藏以为例。
　　泻手心主俞。
　　心为五藏之君，法不受病。受病者，心包络也。手心主者，手厥阴心包络豚也。手心主俞者，土也。心火也，土是火子，乃泻其俞，此泻子也。
　　是迎而夺之者也。
　　缴上文。
　　补手心主井。
　　心火井木，木者火之母，今补心主之井，补母也。
　　是谓随而济之者也。
　　缴上文。
　　所谓实之与虚者，牢濡之意也。
　　濡者为虚，牢者为实。
　　气来实牢者为得，濡虚者为失，故曰若得若失也。
　　几欲行其补泻，先侯五藏之豚，及所刺穴中，如气来牢实者，可泻之；虚濡者，可补之。若持针不能胡#60其牢濡者，故若得若失也。
　　八十难曰：
　　经言有见如入。
　　有见针如入。
　　有见如出者，何谓也？ 
　　有见针如出是如何。
　　然：所谓有见如入者，谓左手见气来至乃内#61也。
　　欲刺人时#62，先以左手候其安#63中之气，见其气来至，然后内针。
　　针入。
　　针入穴俞。
　　见气尽乃出针。
　　候其气尽乃出其针，非迎随补泻之法。
　　是谓有见如入，有见如出者也。
　　总缴上文。
　　八十一难曰：
　　经言#64实实虚虚，损不足而益有余#65。
　　注见十二难。
　　将是寸口脉耶？
　　问寸咏如此。
　　将病自有虚实也？
　　问病自有虚实如此。
　　其损益奈何？
　　其喊损补益之法如何。
　　假#66令肝实而肺虚。肝者木也，肺者金也。金木当更相平，当金平木也。
　　详见七十五难。
　　假令肺实。
　　且如肺气强实。
　　故知肝虚微少气。
　　故知肝气虚弱，细微而少。
　　用针不补其肝，而反重实其肺。
　　用针者，不补肝气之虚，反去补肺，是使之重实。
　　故曰实实虚虚，损不足，益有余，此是中工所害也。
　　此是中工，所以实实虚虚，损不足、益有余。
　　黄帝八十一难经慕图句解卷之七
　　#1土：疑当作『上』。
　　#2注：原作『吐』，据《本义》改。
　　#3食讫而急欲昏厕：《集注》五十七难虞注作『食毕而急思厕』。
　　#4病：据文义似当作『寒』。
　　#5五：据文义当作『日』。
　　#6湿温：原作『温湿』据《本义》改。
　　#7寒热相传：据文义疑当作『湿热相薄』。
　　#8湿温：原作『湿湿』，据文义改。
　　#9月：疑当作『有』。
　　#10大：疑当作『天』。
　　#11濡：《本义》作『浮』。
　　#12上：原作『五』，据文义改。
　　#13经：《集注》此下有『所在』二字。
　　#14而：此下《本义》有『死下之者』四字。
　　#15热：疑衍。
　　#16十一：此下《集注》有『凡一首』三字。
　　#17观切者息：文义未属，疑误。
　　#18脾：疑当作『病』。
　　#19放：疑当作『仿』。
　　#20视脉初脉：《集注》六十一难杨注作『视色听声』。
　　#21六：此前《集注》有『藏府井俞第十二，凡七首』十字。
　　#22合：原作『今』，据文义改。
