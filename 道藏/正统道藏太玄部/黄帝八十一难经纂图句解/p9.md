<!-- { "loadSidebar": true } -->
　　庚为阳，辛为阴，辛带火性。商，金音也。火为阳，金为阴，阴阳交错。
　　丙之柔。
　　西方庚辛金畏南方丙丁火，辛嫁丙为妇，丙为阳，辛为阴，柔阴也。
　　大言阴与阳。
　　以肺金之大者言之，莫若阴阳，庚为阳，辛为阴。
　　小言夫与妇。
　　以肺金之小者言之，莫若夫妇，庚辛金畏丙丁火，故释其妹辛嫁丙为妇，辛为嫁#37 阴，丙为夫阳。
　　释其微阴。
　　辛为阴，释夫微阴之气。
　　婚而就火。
　　辛金就丙火，为婚姻。
　　其意乐火。
　　肺金之意，喜乐火性。
　　又行阳道多。
　　金正月受气，四月长生，自正月至六月，多是行阳道，至七月临官，八月帝旺，乃是行阴道。
　　故令肺得水而浮也。
　　丙与辛合，从夫之性，故肺遇水而浮。
　　肺熟而复沈。
　　肺生浮而熟沈。
　　肝熟而复浮，何也？
　　肝生况而复浮。
　　故知辛当归庚。
　　庚纯金性，辛带火性，故肺生则浮，至肺熟而复沉者，是知辛带火性，复还庚金之性。
　　乙当归甲也。
　　甲纯木性，乙带金性，故肝生则况，至肝熟而复浮者，是知乙带金性，复还甲木之性。
　　三十四难曰：
　　五藏各有声、色、臭、味；可晓知以不？
　　肝心脾肺肾皆有声音，皆有颜色，皆有香臭，皆有滋味，可晓知此理否。
　　然：十变。
　　论五藏止有五变，合藏府则有十变。
　　言肝色青。
　　五色之变在乎木也，五藏五色，由肝木之气更相溉灌，故各从其类，见其色。肝者木之精，震之气，其色青，位居束方。
　　其臭躁。
　　得火之变，故其臭则躁。
　　其味酸。
　　土受木味则酸，曲直作酸，酸取其收敛也。
　　其声呼。
　　金木相配，发声为呼。
　　其液泣。
　　水行气溉灌於子，故生泣也。
　　心色赤。
　　木之布色，在火赤也。
　　其臭焦。
　　五臭之变在乎火，五藏五臭，火盛则焦苦出焉。
　　其味苦。
　　脾主甘受味，火由土受之，则炎土作苦，苦取其燥泄也。
　　其声言。
　　金火相当，夫妇相见，发声为言。
　　其液汗。
　　水火交泰，蒸而成汗。
　　脾色黄。
　　木之布色，在土乃黄。
　　其臭香。
　　火之化土，其臭乃香。
　　其味甘。
　　脾土味甘，甘能受味，以取宽缓，行五味以养五藏，各从其类，以配其味，在本藏则甘。
　　其声歌。
　　金土相生，母子相见，发声为歌。
　　其液涎。
　　水行液，在脾为涎。
　　肺色白。
　　木之布色，至肺乃白。
　　其臭腥。
　　火之变，在金则腥。
　　其味辛。
　　土之受味，主肺为辛，辛取其散闺也。
　　其声哭。
　　五音之发在乎金，金发五音，以出五藏，各从其类，以发其声，金在本性为哭，谓肺属金，金商也，秋愁也，在志则愁哭。
　　其液涕。
　　水之行液，在肺或涕。
　　肾色黑。
　　木之布色，在肾乃黑。
　　其臭腐。
　　火主臭，在水为臭腐。
　　其味咸。
　　土之受味，在水则润下作咸，咸取其柔软也。
　　其声呻。
　　子之见母，乃发娇呻之声。
　　其液唾。
　　口液皆出於水，水行五液，分灌五藏，故诸藏各有液，在本官则为唾。
　　是五藏声、色、臭、味也。
　　总言五声、五色、五音、五液，递相荣养。
　　五藏有七神，各有所藏耶？
　　问五藏有七神，各藏其神气。
　　然：藏者，人之神气所舍藏也。
　　答合宅也，藏宿也，人之神气各藏於藏。
　　故肝藏魂。
　　随神而往来者谓之魄，肝藏魂，神气之辅弼也。
　　肺藏魄。
　　并精而出入者谓之魄，肺藏魄，精气之匡辅也。
　　心藏神。
　　心者神明之舍，心藏神，精气之化成也。
　　脾藏意与智。
　　心有所忆谓之意，意主所思，是非之心智之端也，智主所记。
　　肾藏精与志也。
　　两神相薄，合而成形，谓之精，在心为志，志者心之所之乎。
　　黄帝八十一难经慕图句解卷之四竟
　　#1合：原作『台』，据文义改。
　　#2卵：原作『卯』，据文义改。
　　#3生：据文义疑当作『主』。
　　#4肾：疑当作『肤』。
　　#5眩：《本义》、《集注》作『暝』。
　　#6汗：《本义》、《集注》作『大』。
　　#7一首：按本篇共有二难，故当为『二首』，《集注》作『凡二首』。
　　#8十二：原作『十一』，据文义改。
　　#9奇，络也，零也：《集注》二十七难虞注作『奇，斜也；奇，零也。』
　　#10维：疑当作『□』。
　　#11故制：《集注》二十七难杨注作『拘制』。
　　#12壬：疑当作『任』。
　　#13行：疑当作『冲』。
　　#14筋：疑当作『肋』。
　　#15络：据文义当作『维』。
　　#16臣：与文义不属，疑误。
　　#17维：《集注》作『维维』。
　　#18维：《集注》作『维维』。
　　#19脊：疑为『者』之误。
　　#20中市：原作『肺』，《素问·刺禁论》『胃为之市』王冰注：谷所归，五味皆入，如市杂，故为之市。』据改。
　　#21肾气：《素问·经脉别论》作『浊气』。
　　#22主：原作『三』，据文义改。．与：据文义当作『为』。．渎：原作『滨』，据文义改。
　　#23与：文义不属，疑误。
　　#24谷：原作『名』，据文义改。
　　#25顺：据文义当作『熟』。
　　#26应：疑当作『焦』。
　　#27藏府配像第五，凡六首：此九字原脱，据《集注》补。
　　#28气动依而：《集注》三十二难虞注作『气动依血』。
　　#29中十二：原作『上一』，据文义改。
　　#30中乙带金：《集注》三十三难杨注作『乙带金气』。
　　#31非：文义不属，疑误。
　　#32阳：疑当作『肝』。
　　#33画庚共：文义不属，疑误。
　　#34也甩：疑当作『肝』。
　　#35嫁：据文义当作『妇』。
　　#36味：此下《本义》有『液』字。
　　黄帝八十一难经纂图句解卷之五
　　卢国秦越人撰临川晞范子李駉子野句解
　　三十五难曰：
　　五藏各有所。
　　所者，所止之地也。五藏各有其所。
　　府皆相近。
　　胃近於脾，胆近於肝，膀胱近於肾。
　　而心、肺独去大肠、小肠远者。
　　心、肺在鬲上，大肠、小肠在下，皆以远而不相近。
　　鬲者。何也？
　　或近或远如何。
　　经言心荣肺卫，通行阳气，故居在上。
　　上部法天，天为阳，心肺在鬲上。心主血，血为荣，肺主气，气为卫。阳浮於上，心肺通行阳气，故在上。
　　大肠、小肠传阴气而下，故居在下。
　　下部法地，为阴，大肠、小肠皆在鬲下，传导送下阴气，故居於下部。
　　所以相去而远也。
　　心、肺以通阳气，大肠、小肠以通阴气，所以相去而远也。
　　又诸府者，皆阳也，清今之处。
　　六府皆为阳，阳为气，手足三阳为行气之府，阳最清冷，故言清冷之处。
　　今大肠、小肠、胃与膀胱，皆受不争，其意何也？
　　大肠传送水谷之不冷，小肠受盛水谷之不冷，胃容纳水谷之不冷，膀胱贮藏津液之不冷，独胆为清冷，其意如何。
　　然：诸府者，谓是非也。
　　谓是非者，言诸府各别有所传，此为是也。小肠为府，此为非也。何为如此，然小肠虽配心为表，其治则别，其气则通，其气虽通，其所主又异，所以虽日心气，而无心别位，故日非也。
　　经言小肠者，受盛之府也。
　　承奉胃司，受盛糟粕，受已复化，传入大肠。
　　大肠者，传写行道之府也。
　　大肠能传写不洁之物，以为流行之道路。
　　胆者，清争之府也。
　　胆在肝之短叶闲，肝气通於目，目和则知白黑，胆为肝之府，最喜清冷。
　　胃者，水谷之府也。
　　胃为仓库之官，又为肺主，水谷皆聚焉。
　　膀胱者，津液之府也。
　　津液发泄，汗出胜理，是为津；液之渗於空窍，留而不行，是为液。膀胱，津液居焉。
　　一府犹无两名，故知非也。
　　每二#2府止有一名，何有两名，言两名者非。
　　小肠者，心之府。
　　小肠乃心藏之府。
　　大肠者，肺之府。
　　大肠乃肺藏之府。
　　胃者，脾之府。
　　胃乃脾藏之府。
　　胆者，肝之府。
　　胆乃肝藏之府。
　　膀胱者，肾之府。
　　膀胱乃肾藏之府。
　　小肠谓赤肠。
　　心色赤，故小肠为赤肠以象之。
　　大肠谓白肠。
　　肺色白，故大肠为白肠。
　　胆者谓青肠。
　　肝色青，故脍为青肠。
　　胃者谓黄肠。
　　脾色黄，故胃为黄肠。
　　膀胱者谓黑肠，下焦所治也。
　　肾色黑，故膀胱为黑肠，居於下焦。
　　三十六难曰：
　　藏各有一耳。
　　肝、脾、肺、心各有一枚。
　　肾独有两者，何也？
　　肾有两枚是如何。
　　然：肾两者，非皆肾也。
　　肾有两枚，非皆是肾。一枚是肾，一枚命门。
　　其左者为肾，右者为命门。
　　以男子言之，左是肾，右是命门。
　　命门者。
　　为人生命之门，又右尺为相火，行君火之命令。
　　诸神精之所舍。
　　命门有穴，在背十四椎节中。又有志室二穴，在十四椎节下，两傍各三寸。有神守於命门，不令邪入志室。舍，宅也，神精居之。
　　原气之所击也。
　　原者元也。元气起於子，子者坎之方位，坎者即父母之元气，乾为天为父，坤为地为母。今坎之初六、六三，乃坤之初六、六三也。坎之九二，乃乾之九二也。谓乾坤交於六三、九二而成坎卦，所以原气寄系於肾。
　　故男子以藏精。
　　五藏六府，精气淫溢而掺灌於肾，肾藏受而藏之，五藏各有精，随用而灌於肾，肾为都会，关司之所，身之精藏焉。
　　女子以击胞，故知肾有一也。
　　三十七难曰：
　　五藏之气，於何发起？
　　五藏之气起於何处。
　　通於何许？
　　又通於何处。
　　可晓以不？
　　可晓此理否。
　　然：五藏者，当上关於九窍#3也。
　　耳、目、口、鼻、前阴、后阴为九窍，阳窍七，阴窍二，五藏关焉。
　　故肺气通於鼻。
　　鼻者，肺之窍，肺精气通焉。
　　鼻和则知香臭矣。
　　五藏入鼻，藏於心肺，心肺有病，鼻为之不利。肺和则鼻和，鼻和则知香臭。
　　肝气通於目。
　　目者，肝之窍，肝精气通焉。
