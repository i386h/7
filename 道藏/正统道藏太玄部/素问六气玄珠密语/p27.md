<!-- { "loadSidebar": true } -->
　　少阳司天也，火运少阳，故为第二也。太征中见火运，上与天同。厥阴下见厥阴木风在泉。戊寅天符，戊申天符符者合也。上少阳火司天，中戊火运，上与天同合德。其运暑火运暑化。其化暄嚣郁燠相火化第#12合二气，当此，万物暄嚣茂盛也。其变炎烈沸腾火太过，炎灼流金，即野泽如汤沸。其病上热郁，血溢血泄，心痛火太过即伤心，久及於肺，火司天，热病行於上也。血溢即吐血、叨#13血，血泄即下血、便血，心痛即心中满痛。太征戊寅、戊申。戊火运，征火音也。寅申阳年太过，故太征也。此为元首也。少宫此戊寅生己卯，戊申生己酉也。己土运，宫土音也。卯酉阴年，少宫。此第二元。太商此己卯生庚辰，己酉生庚戌。庚金运，商金音也。辰戌阳年，主太过，故太商也。此资生第三元也。少羽终此庚辰生辛巳，庚戊生辛亥。辛水运，羽水音也。巳亥阴年，阴年不及，故少羽也。此资生第四元。少角初此辛巳生壬午，辛亥生壬子。壬木运，角木音也。子午阳年太过，当太角，今少角者，何也，．即午为火，木逢火虚，故壬午少角，壬子太角，故两说之。此资生第五元也。太征此壬午生癸未，壬子生癸丑。癸本在丑，干遇直符，故太征。即首戊尾癸，戊癸合火运，此元首还周。
　　少阳司天也，土运少阳，故为第二#14也#15。太宫中见土运。厥阴下见厥阴木在泉，地克运之土。甲寅、甲申寅正化，申对化。其运阴雨土运行雨令化。其化柔润重泽己化湿，时令湿暑，即万物柔润太过，即久雨沉阴，谓之重泽。其变振惊飘骤怒即暴卒注下，谓之变也。其病体重驸肿痞饮太过即脾病，久及於肾也。太宫甲寅、甲申。甲土运，宫土音也。寅申阳年，阳年太过，故太宫也。此元首也。太商此甲寅生乙卯，甲申#16生乙酉。乙金运，商金音也。卯酉阴年不及，当少商，今太商者，何故也？此上见阳明金，运合天符也。此资生第二元也。太羽终此乙卯生丙辰，乙酉生丙戌。丙水运，羽水音也。辰戌阳年太过，故太羽也。此资生第三元也。太角此丙辰生丁巳。丙戌生丁亥。丁木运，角木音也。巳亥阴年，当少角，今太角者，何也？此土见厥阴木司天，合木也。此资生第四元。太征此丁巳生戊午，丁亥生戊子。戊火运，征火音也。子午阳年，主太过，故太征。此资生第五元。少宫此戊子生己丑，戊午生己未。首甲尾己，合土运。此第六元，还周而复
　　始也。
　　少阳司天也，金运少阳，故为第四。太商中见金运。厥阴下见厥阴木在泉，运金克地木也。庚寅庚申寅正化，申对化。其运冻金运行冻化令。其化雾露睛切金太过，即白埃四起，化为雾露。清切，金性清玲也。其变肃杀凋零变者，变令非常也。金怒白气化杀。即草木苍落，不待於黄。其病肩背胸中太过即伤肺，久及於肝病。少商庚寅庚申。庚金运，商金音也。寅申阳年，当太商，今反少商者，何也？即上见少阳相火司天，天火刑之，故名天刑也，。故少商即巳上化令皆不应也。少羽终即庚寅生辛卯，庚申生辛酉。辛水运，羽水音也。卯酉阴年不及，故少羽也。故此资生第二元也。太角初此辛卯生壬辰，辛酉生壬戌。壬木运，角木音也。辰戌阳年，阳年太过，故太角。此资生第三元也。太征此壬辰生癸巳，壬戌生癸亥，癸火运，征火音也。巳亥阴年，阴年不及，当少征，今太征者，何也？即巳为火，此得年支合，故太征也。即巳太亥少，即两说。此资生第四之元也。太宫此癸巳生甲午，癸亥生甲子。甲土运，宫土音也。子午阳年，故太官。此资生第五元也。少商此甲午生乙未，甲子生乙丑。乙金运，商金音也。即首庚尾乙，乙逢庚合其金，即商却还复也。
　　少阳司天也，水还少阳，故为第五。太羽中见水运。厥阴下见厥阴木在泉也。丙寅丙申寅正化，申对化。其运寒肃运水当寒肃令。其化凝惨凛冽水太过，运行此化。凝，即冰冻也。惨，沉阴也。凛冽，即寒甚也。即运水胜天火。其变冰雪霜雹令变非常气过也。德化冰凝布化，即霜雪杀化，即冰雹不待於冬。其病寒浮肿病本於肾，久及於心。太羽终丙寅丙申。丙水运，羽水音也。寅申阳年，故太羽。元首。太角初此丙寅生丁卯，丙申生丁酉。丁木运，角木音也。卯酉阴年不及，当少角，今太角者，即卯木岁会，即卯太酉少。此资生第二元也。太征即丁卯生戊辰，丁酉生戊戌。戊火运，征火音也。辰戌阳年太过，故太征也。此资生第三元也。太宫此戊辰生己巳，戊戌生己亥。己土运，官土音也。巳亥阴年不及，当少宫，今太宫者，即六巳在地户巳是也。此资生第四元也。少商此己巳生庚午，己亥生寅子。庚金运，角#17金音也。子午阳年太过，今少商者，何也？谓午为火，少阴司天，口#18火即天刑之，故少商，此资生第五元也。少羽终此庚午生辛未，庚子生辛丑。辛水运，羽水音也。辛逢丙合水运羽。此六一兀还周，复见羽也。
　　帝曰：善。闻太阴之政奈何？岐伯曰：丑未之纪也。
　　太阴司天也，木运太阴，故为第一也。少角中见木运。太阳下见太阳在泉。清热胜复同木不及，灾三官，即金行清令来胜之，胜至甚也，火来复胜之，木乃平调，故名清胜，热复胜也。正宫不及之年司天，土平，故正宫，即五位皆同。丁丑丁未未正化，丑对化。其运风冻热风者，木运之本化也。冻者，金来行胜化之。热者，火复胜金，故三化也。正角初丁丑丁未。丁木运，角木音也。丑未阴年，当不及，故少角。今言正角者，即丁本在未，名干合直符，亦当大角也。为上见土司天。即木运承之，气半归土运，又喊之，故正角，即未正丑少，两说之。元首。太征即丁丑生戊寅，丁未生戊申#19。戊火运，征火音也。寅申阳年，阳年太过，故太征。此资生第二之元也。少宫此戊寅生己卯，戊申生己酉。己土运，官土音也。卯酉阴年不及，故少官。此第三元也。太商此己卯生庚辰，己酉生庚戌。庚金运，商金音也。辰戌阳年太过，故太商也。此资生第四元也。少羽终此庚辰生辛巳，庚戌生辛亥。辛水运，羽水音也。巳亥阴年，阴年不及，故少羽也。此资生第五元也。少角初此辛巳生壬午，辛亥生壬子。壬木运，午为火，木逢火虚，故少角。丁逢壬，合木运，还周复始於角。
　　太阴司天也，火运太阴，故为第二也。少征中见火运。太阳下见太阳水在泉。地水胜於运火也。寒雨胜复同火不及，灾九宫，即水行寒令来胜之，胜至甚，即土行雨化复胜之，故日寒雨胜复同也。癸丑癸未未正化，丑对化。其运热寒雨热者，火运之本化也。寒者，水令来胜火也。雨者，土令来复胜水。故行此三化令也。少征癸丑癸未。癸火运，征火音也。丑未阴年，当少征也。癸虽在丑见直符，即地见太阳水克之，故少征也。此为元首也。太宫此癸丑生甲寅，癸未生甲申。甲土运，宫土音也。故寅申阳年太过，故太宫。此资生第二元。太商此甲寅生乙卯，甲申生乙酉。乙金运，商金音也。卯酉阴年，当少商，今太商者，上见阳明金运合天金，曰天符，故太商。此资生第三元也。太羽终此乙卯生丙辰，乙酉生丙戌。丙水运，羽水音也。辰戌阳年太过，故太羽。此资生第四元也。太角此丙辰生丁巳，丙戌生丁亥。丁木运，角木音者也。巳亥阴年，当少角上见天符，故太角。第五元也。太征此丁巳生戊午，丁亥生戊子。戊见癸合火运。此第六元，复还征者也。
　　太阴司天也，土运太阴，故为第三也。少宫中见土运。太阳下见太阳水在泉，土还上与天，同下胜地。风清胜复同土不及，灾五官，即木行风化，木来胜於土，胜至甚也。即金行情令，复胜於木，土乃平调，故名风清胜复同。同者，金胜同前胜也。己丑太一天符，己未太一天符己运土，丑未年土，上太阴司天土，三者合会，故名太一天符也。其运雨风冻土行雨令，土本化也。风者，木来胜土也。冻者，金来胜木也。土合天符，惟土雨独化，即风冻二化不来胜。太宫己丑己未。己土运，宫土音也。上合天符，故太宫，此为元首也。少商即己丑生庚寅，己未生庚申。庚金运，商金音也。寅申阳年太过，当太商，今少商者，即寅申上见少阳相火司天，名曰天刑，故少商。此资生第二元。少羽终此庚寅生辛卯，庚申生辛酉。辛水运，羽水音也。卯酉阴年不及，故少羽也。此资生第三元。太角初此辛卯生壬辰，辛酉生壬戌。壬木运，角木音也。辰戌阳年太过，故太角也。此资生第四元。太征此壬辰生癸巳，壬戌生癸亥。癸生第二元也。太宫已下缺注。
　　太阴　少商　太阳　执寒胜复同　乙丑　乙未　其运冻热寒　太商　太羽终　太角　少征　太宫　太商　太阴　少羽　太阳　雨风胜复同
　　辛丑辛未未正化，丑对化。其运寒雨风寒者，水运之本化。雨者，土来胜水。风者，水复胜土。故此三化令也。太羽终辛丑辛未。辛水运，羽水音也。丑未阴年，当少羽，今太羽者，即太阳在泉与地合，故大羽。此元首。少角初此辛丑生壬寅，辛未生壬申。壬木运，角木音也。寅申阳年，今少角者，木见火虚，上同天火也，故少角。此资生第一元也。太征此壬寅生癸卯，壬申生癸酉。癸火运，征火音也。卯酉阴年，当少征，今太征者，即卯木生火，火王也。此资生第三元。太宫此癸卯生甲辰，癸酉生甲戌。甲土运，宫土音也。辰戌阳年太过，故太宫也。此资生第四元。少商此甲辰生乙巳，甲戌生乙亥。乙金运，商金音也。巳亥阴年不及，故少商也。此资生第五元也。太羽终此乙巳生丙午，乙亥生丙子。丙终见，辛首丙尾，辛共水运。此六元，羽复还周也。
　　帝曰：善。少阴之政奈何？岐伯曰：子午之纪也。
