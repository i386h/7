<!-- { "loadSidebar": true } -->
　　#29失：原作『夫』，据抄本改。
　　#30还：抄本作『运』。 
　　素问六气玄珠密语卷之三
　　启玄子述
　　天元定化纪篇
　　夫司天者，司之言直也，司直而侍於天之直也。左右者，从直也，次於司天也，即从司而侍直於天，其名问气，‘即本气随天虚，而时问令化也，是司天之问化之令，故名曰问气。故与天相得者，或与天不相得者，或与天令并化者，或胜天令而不化者；或先於天令，或后於天令；或来问早，或来问晚，或来早而去早，或来晚而去晚，或来早而去晚，或来晚而去早；或惧天令而不来，或左应而右不应，或右应而左不应，或左右俱应，或左右俱不应；或从南正，或从北正。如此，即天令非一，故虽预定，亦以细穷之定纪，天令必化，不化，故述於后。夫天元六气者，即是厥阴、少阴、太阴、少阳、阳明、太阳。即厥阴为巳亥之纪，少阴为子午之纪，太阴为丑未之纪，少阳为寅申之纪，阳明为卯酉之纪，太阳为辰戌之纪。此者是阴阳输流定纪之数，故终而复始也。
　　厥阴为木，其令为风，其性暄，其德和，其忧#1摧拉，其胜折陨，其复飘怒，其化三八，其虫毛，其藏肝，其病掉眩、筋拳，其色青，其味酸，其臭躁，其养筋，其候目，其应春，其星岁星，其动左胁，其象青龙，其脉弦长，其卦震，其位寅卯，其谷苍，其果李，其畜鹦，其告陨落，其灾三宫，其神魂，其液泣，其司巳亥，运合丁壬。
　　少阴为君火，其令热，其性温，其德慈，其变郁蒸，其胜大暄，其复郁燠，其化二七，其虫羽，其藏心，其病惊悸，其色赤，其味苦，其臭焦，其养脉，其候舌，其应夏，其星昊煌，似火星，赤而小，其动当心，其象朱雀，其脉洪大，其卦离，其位巳午，其谷丹，其果杏，其畜羊，其告烦热，其灾九宫，其神呻；其液汗，其司子午，运合戊癸。不主运气，君火以名，不统五运也。
　　太阴为土，其令雨，其性润，其德缓，其变埃昏，其胜霖霪，其复霏霰，其化五，其虫保，其藏脾，其病痞噫、黄疸，其色黄，其味甘，其臭香，其养肉，其候唇，其应长夏，其星镇星，其动当脐，其象勾陈，其脉缓，其卦坤，其位辰戌丑未，其谷龄，其果枣，其畜牛，其青蒙#3昧，其灾五宫，其神噫#4智，其液涎，其司丑未，运合甲己。
　　少阳为相火，其令暑，其性炎，其德猛烈，其变沸腾，其胜烁石，其复流金，其化二七，其虫翮，其藏包胳，其病狂颠，其色赤，其味苦，其臭焦，其养血，其候舌，其应夏，其星荧惑，其动手心劳宫，其象朱雀，其脉钩，其卦离，其位巳午，其谷丹，其果杏，其畜羊，其青翻媾，其灾九宫，其神忆僖#5，其液汗，其司寅申，运合戊癸。
　　阳明为金，其令燥，其性冻，其德睛，其变肃杀，其胜凋零，其复扬陨，其化四九，其虫介甲，其藏肺，其病喘咳、执嚏，其色白，其味辛，其臭腥，其养皮毛，其候鼻，其应秋，其星太白，其动右胁，其象白虎，其脉毛，其卦兑，其位申酉，其谷素，其果桃，其畜马，其青霜露，其灾七宫，其神魄，其液涕，其司卯酉，运合乙庚。
　　太阳为水，其令寒，其性冻，其德凛，其变凛冽，其胜露霏，其复冰雹，其化六，其虫鳞，其藏肾，其病委厥，其色黑，其味咸、其臭腐，其养骨，其候耳，其应冬，其星辰星，其动脐下，其象玄武，其脉石，其卦坎，其位亥子，其谷玄，其果栗，其畜免，其青霜雪，其灾一宫，其神精志，其液唾，其司辰戌，运合丙辛。
　　厌阴所以司於巳亥者何也？谓厥阴木也，木生於亥，故正司於亥也，对化於巳也。虽有卯为正位木之分，谓阳明金对化之所，以从所生而顺於司也。
　　少阴所以司於子午者何也？谓少么阴为君火，君火尊位，所以正得南方离位也，即正化於午，对化於子也。
　　太阴所以司於丑未者何也？谓太阴为土也，土主中宫，寄卦於坤，坤位西南，居未分也，即正化於未，对化於丑也。少阳所以司於寅申者何也？谓少阳为相火之位，卑於君火也，虽有午位，君火以居之，即火生於寅也。故正司於寅，对化於申也。
　　阳明所以司於卯酉者何也？谓阳明为金，酉为西方金位，即正司於酉，对化於卯也。
　　太阳所以司於辰戌者何也？谓太阳为水，水虽有於子位，谓君火对化也。水乃复於土中，即六戊在天门，即戌是也。六巳在地户，即辰是也。故水归土用，正司於戌，对化於辰也。
　　凡化之令，风木为何化三八？火热为何化二七？土雨为何化五？燥金为何化四九？寒水为何化一六？此谓五行之数也，各有生成之数也。即水一、火二、木三、金四、土五也。此皆五行之生数也。其有成数者何也？即於本数上各加五是也，即水六、火七、木八、金九、土十是也。土所以无成数者，谓土王四季，不得正方也。又数至十而倒行，即复归五也。天有九宫，不可至十也，至九而回也。
　　又生成正化，以何明之？从其本而生，从其标而成也。以何为标？以何为本也？正化为本，对化为标。即厥阴正化於亥，风化三，本也，故生数。对司於巳，风化八，标也，故成数。少阴正司午，热化二，本也，故生数。对司於子，热化七，标也，故成数。太阴正司於未，对司於丑，皆雨化五。土无成数也，故只生数。少阳正司於寅，火化二，本也，故生数。对司於申，火化七，标也，故成数。阳明正司於酉，燥化四，本也，故生数。对司於卯，燥化九，标也，故成数。太阳正司於戌，寒化一，本也，故生数。对司於辰，寒化六，标也，故成数。皆以本从生数，标从成数，正司令化之实，对司令化之虚也。
　　凡左右者，从司也，问气也。假令厥阴司天，左少阴，右太阳也。少阴司天，左太阴，右厥阴也。太阴司天，左少阳，右少阴也。少阳司天，左阳明，右太阴也。阳明司天，左太阳，右少阳也。太阳司天，左厥阴，右阳明也。即以前为左，后为右也。若北正#6司天，即以左在西，右在束也。若南正司天，即以左在束，右在西也。凡木火金水运，皆北正司天，只土运南正司天也。
　　凡司直之令，皆以在泉及运共主一岁也，唯左右问气不然也。即左主三气，是初、一不三也，是木、君火、相火分也，此三气应左是也。右主三气，是四、五、终也，是土、金、水分也，此三气应右也。凡问气有至有不至者何也？假令少阳相火司天，即左见阳明。阳明金也，金避火而不至也，其相火对化天虚，或见水运乃可小至尔。除此不至也，余即皆至也。凡少阴司天，即左见太阴也，即左主初、二、三也，即太阴土惧初木气，故至而晚也。何故也？后入二之气，木气退於位，始至也，故来晚也。今举此法，余皆驰之也。
　　又左问气主先，右间气主后也，皆与司天相得。即至也，先后有法於后述。若问气胜於天，即至也。天胜於问气，问气不至也，其至有时也。亦取正对化之法，即左问气随阳遁於局中，取法并与天相得，遇直符而至也。以何见之尔？假令子年少阴司天，即左见太阴，太阴即土也，即土主五官也，即时甲子入五宫，即至也。又假令丑年太阴司天，即左见少阳相火也，火主九#7宫，即时甲子轮丑，入於离官，即少阳相火至也。今举此二法，即余皆战之，审详而用。
　　观象应天纪篇
