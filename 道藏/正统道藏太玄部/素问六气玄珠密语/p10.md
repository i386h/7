<!-- { "loadSidebar": true } -->
　　十三、丁卯，丁木运当不及，卯阴年，卯亦为木，卯木相口，故得正岁会也。卯臧三，丁木运加八。运交时面向未望，先有红气见，见毕，次有青气自丁横流至卯，卯上别有青气相迎，故名岁会也。岁会有四，今说此一，别有三，故与天符同也。是乙酉、己未、己丑此三年也，故平气十六数，实居十三年也。
　　素问六气玄珠密语卷之六竟
　　#1盛：抄本作『运』。
　　#2乙：原脱，据前后文例补。
　　#3 从：原作『后』，据前后文例改。
　　#4去：疑当作『法』 。
　　素问六气玄珠密语卷之七
　　启玄子述
　　运临超#1接纪篇
　　脱临运二十法
　　脱临者，是六十甲子中有支干不相临者，此是大凶年也。不必每遇#2此年皆脱临也，或百余年问或遇一次，此即天下民农皆失业荒荒然也。言二十法者，於六十年中四十年也，自太古至今常临不脱也。有#3守支十二年，常临不脱。
　　一甲寅，二乙卯，三戊午，四己未，五庚申，六辛酉，七丙午，八丁未，九壬子，十癸丑，十一戊戌，十二己巳。此十二年守支，常临不脱也。
　　次有天符十二年，常临也。
　　一戊子，二戊午同守支，三戊寅，四戊申，五丙戌，六丙辰，七己丑，八己未同守支犯守支年，九乙卯同守支，十乙酉，十一丁巳，十二丁亥。此十二天符年中，三年同守支，只九年实数也。
　　次有十二地合，亦常临不脱也。
　　一庚子，二庚午，三辛丑，四辛未，五壬寅，六壬申，七癸酉，八癸未，九甲辰，十甲戌，十一癸巳，十二癸亥。此十二年地合，常临不脱也。
　　次有十直符，亦常临不脱也。
　　一壬辰，二壬戌，三丙午同守支，四丙子，五丙寅，六丙申，七辛卯，八辛酉同守支，九乙未同守支，又同天符，十己丑同天符。此十年内五年同上。已上四十六年内八年同，只得三十八年。
　　有甲子为元首亦常临，又有丁卯岁会亦不脱又二年，计得四十年常不脱临，内只有二十年脱临也。
　　一、乙丑，运交时面向辰望，只有绿气见，其白气出而复没，运不至丑，此是乙不临丑也。此是大凶年也。
　　二、戊辰，等数同太过，运交时面向巳望，先有黄气见，其赤气见而复没，或不见，此是戊不临辰也，即天干不临地支也。
　　三、乙亥，算数同阴年，运交时面向辰望，先有绿气见，其白气见而复没，不来至亥，是乙不临亥也。
　　四、丁丑，等数同阴年，运交时面向未望，先有红气见，其青气见而复没，不来至丑，是丁不临丑也。
　　五、己卯，等数依阴年，运交时面向未望，先有紫气见，其黄气见而复没，不来临卯，是己不临卯也。
　　六、庚辰，算数依阳年，运交时面向申望，先有白气见而复没，不至於辰，是庚不临辰也。
　　七、辛巳，筹数依阴年，运交时面向戌望，先有温白色见，其黑气见而复没，是辛不临巳也。
　　八、壬午，等数依阳年，运交时面向亥望，先有黑气见，其青气见而复没，不来至午，是壬不临午也。
　　九、癸未，等数依阴年，运交时面向酉望，先有碧气见，其赤气见而复没，不来至未，是癸不临未也。
　　十、甲申，等数依阳年，运交时面向寅望，先有青气见，其黄气见而复役，不来至申，是甲不临申也。
　　十一、庚寅，筹数依阳年，运交时面向申望，先有白气见，其气见而复没，不来至寅，是庚不临寅也。
　　十一不辛卯，算数依阴年，运交时面向戌望，先有温白色见，其黑气见而复没，不来至卯，是辛不临卯也。
　　十三、甲午，算数依阳年，运交时面向寅望，先有青气见，其黄气见而复没，不来至午，此是甲不临午也。
　　十四、乙未，算数依阴年，运交时面向辰望，先有绿气见，其白气见而复没，不来至未，是乙不临未也。
　　十五、丁酉，筹数依阴年，运交时面向未望，先有红气见，其青气见而复没，不来至酉，是丁不临酉也。
　　十六、己亥，筹数依阴年，运交时面向未望，先有紫气见，其黄气见而复没，不来至亥，是己不临亥也。
　　十七、乙巳，筹数依阴年，运交时面向辰望，先有绿气见，其白气见而复役，不来至巳，是乙不临巳也。
　　十八、己酉，筹数依阴年，运交时面向未望，先有紫气见，其黄气见而复没，不来至酉，是己不临酉也。
　　十九、庚戌，算数依阳年，运交时面向申望，先有白气见而复没，不来至戌，是庚不临戌也。
　　二十、辛亥，筹数依阴年，运交时面向戌望，先有温白色见，其黑气见而复没，不来至亥，是辛不临亥也。
　　已上皆为脱临，不必常年如是，只见运气不至，是天干不临地支，皆主凶年也。
　　运通灾化纪篇
　　地刑运一十二
　　法即六阴年、六阳年。
　　一、壬子，壬木运，子阳年，运交时数前以明，即木运之下，下遇阳明在泉，金来刑木，即白埃四起，上承木运，罚气衰少，即地力少於天令也。
　　二、壬午，壬木运，午阳年，气运交时数依前，至气过后，下有阳明金，频频见白气於山谷，每见刑克於木气，木气微小，胜之不过，故地胜於运也。
　　三、癸丑，火运不及，年运气交时数依前说，下遇太阳寒水在泉，运气过后，每见黑气频起，远视暝黯，上刑火运，其气不足，热化失令。四、癸未，火运不及，气运交时数一依前法，运气过后，地水来刑，黑气从地，上胜火运，其气不足，热化之令衰而失半。
　　五、甲寅土运，运如太过，算数时后气一体，运过后，下见厥阴木在泉，时举苍埃四起，远视林木如姻还碧，如此地气频彰，土化雨湿，还须失令。
　　六、甲申与甲寅对化，亦下逢厥阴木在泉，克土运，雨湿之化，一如甲寅同令。
　　七、乙卯，金运不及，其数臧，气候如前，至运气过后，下逢少阴君火在泉，热蒸於地，赤气上腾，来刑金运，如是情燥之令皆亏，反生热化，此地运变也。
　　八、乙酉金运依前，下遇少阴君火在泉，上刑金运，清燥令亏，反生热令，一如乙#4卯。
　　九、丙辰水运，下逢太阴土在泉，运令气候来依太过，过后有黄郁之气，四远埃昏，土来克水，如是即寒令反温，冬行微雨。
　　十、丙戌水运，下逢太阴土在泉，运气算法来时一准前法，土气在下，上克寒化一如丙辰之令也。
　　十一、乙巳，乙金运，气运观法时候同前法，运过后下逢少阳相火在泉，热行於地，地气以蒸，焰明郊野，如是即金运失正，反成火化。
　　十二、乙亥，乙金运，来法观法一如前说，依前下遇相火，火胜金运，反生热令，於六阳年胜少，六阴年胜甚。
　　间刑运十法
　　一、乙巳，中金运，筹数依阴年。运交时以见白气并赤气同来，即知火胜之气也，其又见赤气次来者是左问气，少阴君火，次刑金之不及也。
　　二、癸巳，算数依阴年，运交时以见黑气并赤气来，即知水来行胜。其次有黑气至者，是太阳水为右问气也。
　　三、丙子，算数依阳年，阳年之气无别色，只但见先丙午赤气见毕，次有黑气自丙至子，今有黄气自至者，是对化天虚，左太阴土气来问也，间气虽问，司天亦来，问运也，有刑即至也。
　　四、甲子，算数依阳年，运交时以见黄气自甲至子也。今有青气次来者，是左间气，厥阴木来刑木运也。土南正，故木在左也。
　　五、乙卯，算数同阴年，运交时先见白气，中赤气并至，即知火来胜金，其次有赤气至者，是右问气，相火之气也。
　　六、癸卯，等数依阴年，运交时先见赤气，中有黑气并至，即知水来胜火也。其次有黑气至者，是左问太阳水之气也。
　　七、乙丑，等数依阴年，运交时先见赤气，与白气并至，即知火来胜金也。其次有赤气至者，是左间气相火来刑金也。
　　八者，更有君火为右问气，左问即右问不来，右问即左问不来，故别立一年，故名一数为八也。
　　九、壬申，算数依阳年，运交时如阴年，有白气后至者，此是阳明左问气刑木运也。
　　十、丙申，等数依阳年，运交时黑气过后，有黄气如阴年者，此是右问气太阴土来刑水运也。
　　客刑运五法
　　一、木运不及，金行胜后，次有客气至者，即居气也，乃名小问气也。观时其气傍来，气色虽小，横穿过其运，即是客气，其气有胜不来，无胜即至，是小白气穿过木运也。
　　一不火运不及，水胜，气同来，又有太阳来居，即有黑气横穿火气是也。
　　三．、土运不及，木气并来，有厥阴来居，青气横穿土气是也。
　　四、金运不及，火气并来，又有相火来居，有赤气横穿白气是也。君火亦然为午。
　　五、水运不及，有黄气并来，又有太阴来居，有黄气穿黑气是也。
　　天符胜运六法
　　前於平气中有六天符，是阴年中遇者，与此六胜天符别也。
　　一、戊子火运太过，算数依阳年，其赤气自戊至子，其气相鲜明，天有赤气合，上与少阴君火合德。言胜天符者，自胜也，乃刑金令也。
　　二、戊午亦然，火运太过，算数依阳年，其赤气自戊至午，天有赤气相口，上与少阴君火合德，其气合时若天无云翳，皆主吉祥，故名胜也。
　　三、戊寅火运太过，上与少阳相火共胜，不同君火之善也。火太盛即万物焦枯，流金烁石，波水沸腾，甲虫乃夭，民病喘嗽。
　　四、戊申火运太过，上与少阳相火共胜，胜至即甚，金乃失正致困，终无水复，以表自胜也。亢极即万物焦枯，太白乃小。
　　五、丙戌水运太过，上遇太阳寒水司天，天运二气相合，如是即夏令反玲，冬行凛冽，寒雾#6数作，阳光不治，致甚，即土不来复，以表胜也。荧惑失色，羽虫乃夭。
　　六、丙辰水运太过，上与太阳寒水合令，二气合德，客气相佐#7，冰雹卒至，玲风逼人，地气凛，天气凝，人气收，致冽切，土不来复，赤气彤云，尽皆不见。
　　太乙天符运四法
　　即天地运三合会也。
　　一、戊午，上少阴君火司天，中火运太过，年午属#8南方，离位火，故名太一天符三合会也。等数加十六，午为离，其数九，火运太过，其数七，七九共成十六也。运交时面向午望，赤气光辉，天有赤气相合，此运下必生贵人也。
　　二、乙酉，上阳明金司天，中金运不及，天符乃平。酉为西方兑，应金，故名三合会也。筹数标年臧七，运加七，运交时面向辰望，白气自乙至酉，天有白气相合，其运下当时生人，主生名将也。
