<!-- { "loadSidebar": true } -->
　　凡六气之降升得位，气至观之，有候气之盛衰、逆顺、吉凶，皆在五星形象之变异，日月气候天象预报之，皆自司天之气候占应者也。或气至而星不见，或气未至而先星见，或失度而离位，或前或后，或当大而反小，或小暗而却明盛，或见一而见二，或气应而星不应，或应见而却不见，或日月之失度，或日月之明大，或日月之昏暗，或与气候同见，或异#8星之相附，或星与月相并而异气挠#9之，或同月度，或犯月角，或二星相刑而一星乃小，或二星光芒而相射，皆主吉凶之兆，下合上符，应之明显万化。民病时令并未来之灾祥，并述此纪。假令少阴君火司天，上应艮煌之星，见而明盛，以表君火之在天，如不见有巳，何故也？若非水运太过，不见即凶。除水太过之年不在天，即不见。在地，地用气时岁半之后当见，若非此二时，当见而不见，亦作不祥。或与五星并见，即君失朝政，或在金星之傍，金星大而明，艮煌暗而小，主武侯反叛之兆也。又艮煌似荧惑而赤，即小如荧惑，不光芒闪灼，本来赤而小明是也。若水星或木星相近之者，必於相位有欲勃逆之兆也。其火土相近之者，亦主不臣#10也。故五星不可与艮煌争光，皆主不臣也。又艮煌或见二者，亦非荧惑相近也。其大小相似无别者，主未出世之君以此世也。又太白或有二见者，大小无异，相似无分别者，兼相近者，此一星是太白，一星是戈甲星也，见之主大央战也。又荧惑或有二见者，大小相似无分别者，近之不离度，此者一星是荧惑，一星是亢极星，见之必大旱也，退之乃泽。及辰星或有二见者，大小相似无分别者，近不离度，一星是水星，一星名日霖泽星，见之主大雨也。其星落而如散者，主大雪。又岁星或有二见者，大小光芒皆相似，近不离度，一星名曰木星，一星名曰强寇星，见之草贼大胜也，半年应之。又镇星或二见者，大小光芒甚相似，近不离度，一星名曰土星，一星名曰邻域星，见之必邻国侵疆界，次二年应之。此六气相佐不祥者也。又云太白似老人星者何也？即金在天之年，见於北方，即秋见之，甚似太白，不相近而远者，见之而秋有冻政，而不施肃杀，主国家之寿也。木在天之年，有景星见於束方，大如半月而明，有光芒，见之主明君出世。水在天者，有贤士星出见，似辰星，青白光而不芒，又小如辰星，相去而远，即有贤人在野隐居，而不显名也。又火在天有温疠星见，其星四上二下，下二星如斗之身，至小而赤，见之而天下大疫，人死之半。如见之，只春分日用药吐，吐之不患也。又火在天之年，有天郁星，见一大而三小，时时有黄赤气附之。见之，天下疵疫皆相染易，见之用药於春分前汗之三，解也，冻上补下而不疾也。又木在天者，有毛头星见，大而光芒，芒之乃长，此星不可散落，落即次三年化蝗虫遍天下，食农田。又金在天之岁，太白与尸星相近者，尸星似棕星而小，小而昏中有白气附之，此伏尸之气也，主杀人百万，流血千里。又荧惑亦不可近尸星，即人死多露尸於野。又土在天者或在泉之年，有稼穑星见，似土星而小，不同度，见之而天下丰登。又土在天之年，有大星见於南方，大而黄白，其星光芒闪灼，名曰瘴黄星，见之数夜，或作声而散落，散落而作赤气后黄色而消，来日天无风云，天色乃黄，日乃昏，此名天郁之气也，主天下大疫，令人绝门皆死，见之可以吐汗之，皆不病。如人得此病，可吐下，不可温补。火在天之年，月见赤色者，初出时见赤以为常，月至午未之间不退赤者，主大旱。又火犯月角者主旱，水犯月角者主大雨。又日出至辰巳以来无云而昏者，君灾；月望而赤#11昏，后妃灾。又太白忽赤#12者，次日大风。又北斗间有黑气南冲过河汉至南箕者，主大雨。又金在天有大星见束北方，大而光芒，下有小小之星，井#13微有白气，名日彗星，见之主搀抢也。木在天之岁星失度，乃北游之年，至北斗，可近玄楞#14束西左右往来似动摇者，主一十二年国破民灾兵胜之兆。又夜至四更，子之后丑之前，见束方如日#15出之象，赤气甚高，可遍束方，气散后有二大星出，至晓日出犹见，见之辰时末伏，名曰竞#16 星。见之主国灾民农失业。又太白阳年早见束方为启明，阴年夕见西方为太白，若不依时度而交者，皆主兵乱失政之兆。日出束方有白气如覆船者，主大杀凶年民病也。日出夕过下哺，有云昏淡而不黑，欲散而变龙虎之形，又如鹅雁之状，有奸贼乱政谋叛也。凡星昼见，皆主不臣。五星失度，皆主吉凶。木运木司天之岁，岁星当见，大而明中，木运与天符，木不及，反得金行胜，即太白反大而明。又与岁星同度，岁星乃小，太白甚盛，至相近者后七年而天下民病，病皆风燥二证，治之以苦热，佐之以酸平。火运火司天之年，火得天符，水行复胜之，荧惑当大，反见辰星，辰星同度，荧惑伏之甚小，后三年而天下民病，病皆寒热，治之以甘温，佐之以苦热。土运土司天之年，土得天符，木行胜之岁，镇星当大，反见岁星，岁星同土#17 度，镇星甚小，岁星光芒至近者，后八岁而天下民病，病皆风湿，治以辛冻，佐之以甘温也。金运金司天之年，金不及，火来胜之，太白当大，反见荧惑，荧惑同度，太白甚小，荧惑光芒至近，后六年天下民病，病皆烦燥，治之以咸寒，佐之以辛冻。水运水司天之岁，水不及，土来行胜，辰星当大，反见镇星，镇星同度，辰星甚小，镇星光芒相近者，后六年而天下民病，病皆寒温，治之以酸平，佐之以咸寒。所谓病之年，皆从本生数而合之，可见其年木被金刑，即七年也，即木三金四共七年也。病风燥，金木二证，当罚金之有余，次全木之不足也。火被水刑，即三年，即水一火二共三年。病寒热，水火二证，当罚水之胜，次全火之不足。土被木刑，即八年，木三土五共八年。病风湿者，木土二证也，当罚木之胜，次全土之不足。金被火刑，即六年，火二金四共六年。病烦燥者，火金二证，当罚火之胜，次全金之不足。水被土刑，即六年，水一土五共六年。病寒湿，即水土二证，当罚土之有余，次全水之不足。凡胜复之岁，若星不同度，星不相胜，即无此证也。若但只胜复，星不相伏，无此病灾尔者。日照明之大#18表，光景之纪纲，群阳之精，众贵之象。日大而行光，天下和平。日出有白光，阳无德。日暮无光，阳见刑也。日光曜，主有疾。日出一竿无光亭亭，光色无云，民病。日未入西二竿亭亭无光者，人死。日过中半不明，主君道阙，民人失业。日有两足，群雄起。日见赤足，国急见伐。日垂牙，夷狄侵，兵将用。日重耳，天子得地。黄气抱日，执政之臣内忠。日昼日昏，不出日，大水。日正昼而冥晦者阴，反臣制君。日有黑光，不出六十日伤五谷，大水。日有六耳，六十日丧国。日傍有赤色如冠，耳有持，状有兵，则大风起，暴雨。春日有四耳，天子有孙，不出三年。气如虎触日，将军反。青龙守日，臣下有谋。青气在日下上，利出军。青赤气掩日出，必有大战。日傍有赤气如虎，万人死。日无色，日中有赤气大如星，如踊跃者，人君凶。气广二尺在日束西，其国有忧兵起。日上有黑气如蛟龙伏，必大风。冬至日，日出日入时俱有云迎送者，岁人民疫病。其云赤旱、白兵、黄疫、黑大水、青大风。日有黄晕二重，风雨顺时，丰熟物贱。日有白晕，不出九十日有暴兵，岁多暴病，贵人多病。日晕青有三重，国多风雨，不出九十日，后妃灾，冬雷夏雪。赤日晕再重，其灾在下，所见国有蝗虫，二百日旱，米贵，多盗贼，小有残兵。日四重，四海有兵，一年止。日晕半重如鼎盖者，欲清和亲之国。日晕三重，诸侯反。日晕五重，其年饥荒，五谷贵#19。日晕十重，天下亡，地不出，五年。星坠为土，大饥荒，流血。星坠为沙，兵败国亡。星坠为金，大兵起。星坠为石，落处人灾。白虹霓，镇星散为虹霓，白虹出其下，流血。白虹贯日，近臣叛。白虹夏生东方，麦贵。
　　白虹所见之处国杀人。白虹绕城不匝，从所在攻之胜。虹霓西见，岁中灾妇人。虹霓屈旋城上，其下流血。赤虹从天上直下指之国丧乱。虹如屈蛇，头下指处人民病。虹与日同出束方，所见凶年。虹在日左久不消，见之人灾。太白下有白气，主大兵。岁星下有青气，主大风。镇星下有黄气，主大疫。辰星下有黑气，主大水。荧惑下有赤气，主大旱。月生晕，中有星，主大风。月后有黑气，主大雨。月有影如小月於上，国有争。月晕有二重，主风雨。月晕有四重，主四门国乱失政。月晕傍有云如手，人民灾。月下大三足，万人死。月当圆不圆，四面白云随之，国后灾。月两角有大#20 星，人民灾。月背后有大#21星，下有小众星，主冰雹。有黑气自月中出，次变赤者，第三日有黑风。月中有白气出，主大雪。太白行宿其芒上锐下大，进退合度，当期而见，天下昌。太白高小而明，明而不芒，主太平。太白大而光芒，主兵甲。太白入月中，星色分明，臣有谋上。太白月掩之如蚀者，忠臣有受戮死者。太白生西，月生星北，国有兵强。星在月南，中国兵胜在南方。太白与月相逼，中问通三指兵#22两指城忧。太白在镇星北者，失地亡国。太白在西方高明，早见之，主强兵。太白在束方，出日犹见之，主兵戈事。太白当见不见，凶。月傍有众星，有院围月一匝，主国之胜。月傍有紫气绕之，后妃有德。月圆而明，明而大，亭亭如不动，后妃有德。月圆而昏，无光明，后妃灾。月见日而犹明，君无德。
　　素问六气玄珠密语卷之三竟
　　#1忧：抄本作『变』。
　　#2呻：疑当作『神』
　　#2蒙：抄本作『朦』。
　　#3噫：抄本作『意』。
　　#4忆僖：抄本作『谊语』，下有『作忆僖』小字注文。
　　#5正：抄本作『政』。下同。
　　#6九：抄本作『七』。
　　#7异：抄本作『与』。
　　#8挠：抄本作『绕』。
　　#9主不臣：抄本作『正不至』。
　　#10而赤：抄本作『云亦』。
　　#11赤：抄本作『出』。
　　#12井：抄本作『并』。
　　#13玄楞：抄本作『檐』。
　　#14日：抄本作『月』。
　　#15竞：抄本作『饶』。
　　#16土：抄本作『一』。
　　#17大：抄本作『天』。
　　#18贵：抄本作『不实』。
　　#19大：抄本作『火』。
　　#20大：抄本作『火』。
　　#21兵：抄本作『与』。
　　素问六气玄珠密语卷之四
　　启玄子述
