<!-- { "loadSidebar": true } -->
　　三十、癸巳，天甲子也，下见戊申，地甲子也，故天癸地戊也。於戊癸之间中生火运也，即地见戊申，少阳相火对化在泉。故申为坤，其数二，戊火运，其数七，七二成九也，於交地时前九刻火入地也。自戊至申左迁十位也，至地后十日，火始治地也，热行於地，苦物乃生。后二日，运气下同，间物同生也。
　　地合运胜纪篇
　　运合在泉十二法一、庚子下见乙卯，乙#8金运也，地见阳明对化在泉也。即阳明金，即上与运同金也，即在泉之化与运合德。白埃四起，辛物生多，酸物生少，岁半之后，燥胜风少。
　　二、庚午下见乙酉，乙#9金运也，地见阳明对化在泉也。阳明金也，即上与运同金也，故在泉之气与运合德。远视山谷，白气如练，正令实又合运令，燥令辛化，木气还亏。
　　三、辛丑下见丙辰，丙辛水运也，地见太阳对化在泉也。太阳水也，上与运同水也，故在泉之气与运合德。黑气远见，咸物乃生，苦物生少，寒化后令，阳光不洁#10。
　　四、辛未下见丙戌，丙辛水运也，地见太阳正化在泉也。太阳水也，上与运同水也，故在泉之气与运合德也。遥望天涯，螟螟黯暗；地气上胜也。咸化胜苦，寒胜於热，其令又胜於辰年正化运合也。
　　五、壬寅下见丁巳，丁壬木运也，地见厥阴对化在泉也。厥阴木也，上与运同木也，故在泉之气与运合德也。即青埃之下，酸物生多，甘物乃少，风化后令。
　　六、壬申下见丁亥，丁壬木运也，地见厥阴正化在泉也。厥阴木也，上与运同木也，故在泉之气与运合德也。故地发苍埃，山生碧气，酸物刑甘，令生摧拉，正化运合，还胜於己。
　　七、癸酉下见戊子，戊癸火运也，地见少阴君火对化在泉也。少阴君火也，上与运同火也，故在泉之气与运合德也。地发赤气，远生郊野，苦物生多，辛物反苦，后令温暄，冬见流水。
　　八、癸卯下见戊午，戊癸火运也，地见少阴君火正化在泉也。少阴君火也，上与运同火也，即在泉之气与运合德也。地蒸热气，山谷焦枯，赤气频见，墦炳郊外，苦物胜辛，赤花鲜盛，后令冬暄，正化运合不同於子。
　　九、甲戊下见己丑，甲己土运也，地见太阴对化在泉也。太阴土也，上与运同土也，即在泉之气与运合德也。黄埃四起，地气乃润，甘物生多，咸物化少，后令埃雾。
　　十、甲辰下见己丑，甲己土运也，地见太＇阴正化在泉也。太阴土也，上与运同土也，即在泉之气与运合德也。远视山谷，黄气下起，太虚埃昏，云物以扰，雨生蒙昧，甘物黄花并皆肥盛，后雨#12湿正化运合，不同於丑。
　　十一、癸巳下见戊申，戊癸火运也，地见少阳对化在泉也。少阳相火也，上与运同火也，即在泉之气与运合德也。热蒸地暖，地发汤泉，苦化辛一哀，冬令反温。
　　十二、癸亥下见戊寅，戊癸火运也，即地见少阳在泉也。少阳相火也，上与运同火也，即在泉之气与运合德也。热蒸地气，烙明夜见，郊野墦媾，赤气远生，苦胜辛酉#13，正化运同，不同於申。
　　运胜在泉十二法
　　一、戊子下见癸卯，戊癸火运，地见□□#14在泉。阳明金也，上见火运，运胜地金，赤气之下，辛物变苦，岁半之后，令燥反热生，对化地虚，运胜乃甚。
　　二、戊午下见癸酉，戊癸火运，地见阳明在泉，上见火运。运胜地金，赤气之下，辛物变衰#15，岁半之后，令燥中间热，正化地实，运胜臧半。
　　三、己丑下见甲辰，甲己土运，地见太阳在泉。太阳水也，上见土运。运胜地水，黄气之下，咸物变甘，岁半之后，令寒化反化#16，对化地虚，运胜乃甚。
　　四、己未下见甲戌，甲己土运，地见太阳在泉。太阳水也，上见土运。运胜地水，黄气之下，咸物变甘，岁半之后，令寒中间湿，埃雾时起，正化地实，运胜臧半也。
　　五、庚寅下见乙巳，乙庚金运，地见厥阴在泉。厥阴木也，上见金运。运胜地木，白气之下，酸物变辛，岁半之后，令风化反燥，对化地虚，运乃甚也。
　　六、庚申下见乙亥，乙庚金运，地见厥阴在泉。厥阴木也，上见金运。运胜地木，白气之下，酸物变辛，岁半之后，令风中间燥，正化地实，运胜减半也。
　　七、辛酉下见丙子，丙辛水运，地见少阴在泉。少阴君火也，上见水运。运胜地火也，黑气之下，苦物变咸，岁半之后，令温中变寒，对化地虚，运胜乃甚。
　　八、辛卯下见丙午，丙辛水运，地见少阴在泉。少阴君火也，上见水运。运胜地火也，黑气之下，苦物变咸，岁半之后，令温中间寒，正化地实，运胜臧半。
　　九、壬戌下见丁丑，丁壬木运，地见太阴在泉。太阴土也，上见木运。运胜地土，青气之下，甘物变酸，岁半之后，令雨中反风，对化地虚，运胜乃甚也。
　　十、壬辰下见丁未，丁壬木运，地见太阴在泉。太阴土也，上见木运。运胜地土，青气之下，甘物变酸，岁半之后，雨中间风，正化地实，运胜减半也。
　　十一、辛巳下见丙申，丙辛水运，地见少阳在泉。少阳相火也，上见水运。运胜地火也，黑气之下，苦物变咸也。岁半之后，令热化反寒，对化地虚，运胜乃甚。
　　十二、辛亥下见丙寅，丙辛水运，地见少阳在泉。少阳相火也，上见水运。运胜地火也，黑气之下，苦物乃咸也。岁半之后，令热化间寒，正化地实，运胜得半也。
　　素问六气玄珠密语卷之十三竟
　　#1土：原作『七』，据文义改。
　　#2左：原作『在』，据抄本改。
　　#3乙卯：原无，据前后文例补。
　　#4天：抄本作『地』。
　　#5土：原作『上』，据抄本改。
　　#6十：原作『子』，据抄本改。
　　#7运：原作『行』，据抄本改。
　　#8乙：据下文例，此下当有『庚』字。
　　#9乙：据下文例，此下当有『庚』字。
　　#10洁：原作『治』，据抄本改。
　　#11暗：抄本作『黯』。
　　#12雨：抄本作『与』。
　　#13酉：抄本作『灭』。
　　#14□□：抄本作『阳明』。
　　#15衰：抄本作『苦』。
　　#16化：抄本作『水湿』。
　　素问六气玄珠密语卷之十四
　　启玄子述
　　胜符会对纪篇
　　直符在泉十二法
　　一、己亥下见甲寅，少阳相火在泉。甲本寄寅，命曰直符，符者合也。地化自然，别无刑克。
　　二、乙巳下见庚申，少阳相火在泉。庚本在申，直符者，支干合德也。地火不能胜於年运也，即一火不胜二金也。
　　三、丁酉下见壬子，少阴君火在泉。壬本在子，支干合德，地化自令，别无刑克。
　　四、辛卯下见丙午，少阴君火在泉。丙住南方，午为家室，地化之令，时化不迁，间运无犯。
　　五、壬辰下见丁未，太阴土在泉。丁本寄未，支干同家，气令自正，别无胜至。
　　六、甲辰下见己未，太阴土在泉。已亦住未，支干同乡，命日直符，地令应候。
　　七、戊戌下见癸丑，太阴土在泉力癸本在丑，支#1干相合，地令化专，别无间刑。
　　八、庚子下见乙卯，阳明金在泉。乙来归东，支干合德，地化应晴，气令无失。
　　九、丙子下见辛酉，阳明金在泉。辛来向西，支干同位，地化依令，别无间刑#2。
　　十、戊申下见癸亥#3 ，厥阴木#4在泉。癸到北方，支干合位，地化时令，不失於元#5。
　　十一、癸未下见戊戌，太阳水在泉。戊到天间，如归合#6宅，地化专精，更无他克。
　　十二、甲寅下见己巳，厥阴木在泉。己归地户，似往家乡，地化时令，应候无失。
　　地胜在泉十二法
　　一、壬子下见丁#7卯，丁壬木运，地见阳明在泉。阳明金也，地胜於运，白气上腾，运化不应，对化之地，其胜犹小。
　　二、壬午下见丁酉，丁壬木运，地见阳明在泉。阳明金也，地胜於运，白气上腾，燥生风灭，正化之地，其胜乃威#8 。
　　三、癸丑下见戊辰，戊癸火运，地见太阳在泉。太阳水也，地胜於运，黑气下生，火令减半，对化之地，其胜乃微#9。 
　　四、癸一未下见戊戌，戊癸火运，地见太阳在泉。太阳水也，地胜於运，黑气下生，火运乃灭，正化之地，其胜甚雄。
　　五、甲寅下见己巳，甲己土运，地见厥阴在泉。厥阴木也，地胜於运，青气上腾，土湿还弱，对化之地，其胜乃虚。
　　六、甲申下见己亥，甲己土运，地见厥阴在泉。厥阴木也，地胜於运，青埃四起，雨湿全亏，正化之地，其胜甚坚。
　　七、乙酉下见庚子，乙庚金运，地见少阴在泉。少阴君火也，地胜於运，赤气下生，清燥失，化，对化之地，其胜至微。八、乙卯下见庚午，乙庚金运，地见少阴在泉。少阴君火也，地胜於运，赤气下生，燥金全失，正化之地。其胜至甚。
　　九、丙戌下见辛丑，丙辛水运，地见太阴在泉。太阴土也，地胜於运，黄气下升，寒运灭#10凛，对化之地，其胜犹轻。
　　十、丙辰下见辛未，丙辛水运，地见太阴在泉。太阴土也，地胜於运，黄气下起，运水失寒，正化之地，其胜甚重。
　　十一、乙巳下见庚申，乙庚金运，地见少阳在泉。少阳相火也，地胜於运，赤气下生，燥令不足，对化之地，其胜且微。
　　十二、乙亥下见庚寅，乙庚金运，地见少阳在泉。少阳相火也，地胜於运，赤气下生，清燥不施，正化之地，其五胜至甚。
　　灾郁逆顺纪篇
　　地郁在泉五法
　　一、厥阴木在泉，巳亥正对，同法也。上见金运，金运下克之，木气不发，苍埃木气久伏於地。次岁过水运，其木伏，怒气乃发於地，与民为灾，其病卒中，失音不随，筋痿瘠厥，埃湿乃收，甘黄不化，大风数举，太虚埃昏，云雨且息。
　　二、君相二火在泉，子午寅申正对，一法#11。上见水运，水运下克之，火地令赤气下伏不出，经年久隐地中，不能出见。次岁遇木运，火伏，怒气始出，与民为灾，即颠狂惊症，叹钮，闷乱烦燠，小便如血，万物焦枯，山川乾燥。
　　三、太阴土在泉，丑未正对化同一法。上见木运，木运下克之，土伏地中，黄气本色久伏不出。次岁遇火运，土伏，怒气始乃发泄。其气既出，民多瘟疠，黄疸，肿湿胀满，大腹足踵，飧泄，山泽昏翳，万物不鲜，雨施蒙昧。
　　四、阳明金在泉，卯酉正对化同一法。上见火运，火运克之，白气不见，火伏在地，不能上腾。次岁遇土运，金伏，怒气方始出地，与民为灾，病喘咳，悲伤，洗淅寒热，咯血毛焦，草木萎枯，肃杀春作，林木有声。
