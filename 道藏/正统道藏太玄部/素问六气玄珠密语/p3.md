<!-- { "loadSidebar": true } -->
　　乙亥中金运正商，平气也，其名审平也。所谓平气者，谓三月得庚辰月，早见干德符也。乙柔见庚刚，即气还正位也。火未得王，故未胜而先平也，火不胜即水不复也。又亥是水，亦得年力，故火不胜也。情化四，从生数也。正化日无他令，即本化依时也。乙巳岁火来小胜之，为巳为火，可佐於胜也。即於二月中气间，君火时化日火来行胜，金气行胜，少商从大征，胜之不久，不待水来复，即遇三月庚辰月，乙见庚而气自全，金还正商，气以平也。
　　丙子中水运太羽，水气有余也，其名流衍。水之盛也，上克司天，化令不从。丙为水运，．干之刚也，亦是水也#11。太阳司天，太过即水气临火，令长不从。藏气之胜也。心藏受病，久及小肠，羽虫乃殃，鳞虫乃育。寒化六，从成数也。亦邪化日，夏失时正也。丙午之岁小异之尔。午即火也，火得年力，丙虽运刚，水之胜也。谓火居南方午位，得离正气佐，故夏令得化，心藏不病，羽虫不灾，热化得正化日，无他邪所至也。
　　丁丑中木运正角，木德平气也，其名敷和。何谓也？不候金行胜，而先得干符合也。始得初气遇正月壬寅月，丁虽为木运柔，丑虽阴年，谓壬为木运之刚，与丁合德也。丁遇壬而气还全，即金不行胜，火亦不复，故木德正角生气，时令木亦不伤土，民乃康。保虫、毛虫、甲虫各得其育。风化三，从生数，正化日也。依时，政令不失时也。丁未之岁，气化运齐天，依丁丑之政也。
　　戊寅中火运太征，火气太过，其名赫曦也。气运行先天也，即太过来早，故云先天也。又运与天合德，名曰天符也。即上见少阳相火司天，即运与天同火，其气甚盛，暑流行，金肺受邪，民病病#12疟，少气咳喘，血溢，泄注下，隘燥耳聋，中热，肩背热，甚则胸中痛，胁肢#13满，膺背肩胛问痛，两臂内痛，身热骨痛，而为浸淫，收气不行，长气独明，以表火胜。热化七，从成数，邪化日政令失时。戊申年小异之，即申为金，佐於肺，肺受火刑，其气稍实，民病得半也，故小异之尔。其余之令亦如此。
　　己卯中土运少宫，土气不及，灾五宫，五宫即中央也。在人应脾，气分四气，虫为保虫，土#14其名卑蓝#15。木乃来刑，即木行风胜於土，风乃大行，化气不令，草木茂荣，飘扬而甚，秀而不实，民病飧泄，霍乱，体重腹痛，筋骨县复，肌肉哨酸。胜至甚也，金子来复，复之至，则收政严峻，草木苍凋，胸腹暴痛，下引小腹，善太息，虫食甘黄，气客於脾，龄谷乃臧，食少失餐。复罢，土气未正。后至九月甲戌月，土还正宫，雨化五，邪化日失正令也。己酉之年，异於此岁。酉金也，胜之惧之，故木胜之微#16尔。
　　庚辰中金运太商，金气有余，其名坚成。金气有余，即生气乃萎，收气乃杀，即白埃四起，草木苍落，林木肃杀，燥乃卤田白色，民病於肝，毛虫还#17困，肚胁气痹，淋没便难，目瞑转筋。燥化九，从成数，邪化日春令失政。庚戌之运准此。
　　辛巳中水运少羽，水气不及也，灾一宫，一宫北方坎位，在人应肾，虫为鳞。水之衰也，其名涸流，即乾涸竭也，即土行胜水也。土行雨令，即名曰雨化行胜。胜之至也，至於第四气中，即大雨霖霪，肾病乃危，久及膀胱，鳞虫还#18瘁，弗令水危困笃，木乃来复胜也，大风数作，扬尘高举，摧折林木，飞砂走石。如是，即土气亏，脾藏乃病，保虫反殃。木复罢，土犹未全，至七月丙申月，辛得丙合，水还正羽，水黑方全，寒乃化一，邪化日失政令也。辛亥之年小异之尔。何以故？亥为水，虽阴年亥水与辛水运相佐之日岁会，水得平气，即土不胜，木不复，故得正羽。正化日，寒化一，从生数也。
　　壬午中木运太角，木气之有余也，其名发生。壬木运，运之刚也，午阳年，阳年太过，故太气之盛也，即生气之令太过，运行先天，风化乃盛，化气不令，雨湿还亏，脾藏受病，久及其胃，保虫不育。风化八，从成数，邪化气失令。壬子之岁亦然也。
　　癸未中火运正征，火得平气也，其名升明。何以故？即左右二火为问气相佐之也。又五月戊午月，先得干符也。癸见戊而气全也，先得符力，水未行胜，故曰平气，即水不胜而土不复也。火又不灾九宫，故名正征。热化依时令，正化日无他令，热化二，从生数。癸丑之令准前。
　　甲申中土运太宫，土气有余，其名敦阜也。土行雨令，即化气之盛也。藏气不时，邪干肾藏，久及膀胱。鳞虫乃困，寒凛反温，雨湿流行，民病腹痛，睛厥，意不乐，体重烦冤，甚则肌肉萎，, 足不收，行善契，脚下痛，饮发中满，食臧，四肢不举。雨化五，邪化日也。藏气不正。甲寅之岁异於此。何以故？寅木也，木可刑土，气之平也，即藏气平，自令鳞虫得育，肾气均，正化日也，故得无他邪也。
　　乙酉中金运正商，金得平气也，名曰审平也。七宫不灾，火胜不至，水复不来，甲虫自育，肺藏气宁。何以故？乙虽为金运之柔，酉虽阴年，故酉为西方金位，金气相佐，故得平气也。长气亦不刑生气，杀气自正。清化四，从生数，正化日无他邪也。乙卯之年异於此。岁中金运少商，金气之不及，其名从革，即火得二之气，君火分中来行胜，即暄热至，甲虫殃，肺乃病。胜之不及，久水未行，复其气以平。何故也？三月庚辰月，乙得庚合，合其干德，金运正商，其气乃平，使杀气不失其令。睛化四，从生数，邪化日有他邪也。
　　丙戌中水运太羽，水气有余，其名流衍。水得丙戌之刚，戌上见太阳，水同於寒，其气临火，长气失政，炎暑乃亏，暴玲时间，藏气乃盛，其青冰雹，其令寒云凛冽，羽虫乃忘#19。藏病危，久及小肠，民病心热烦，心燥悸，阴厥，上下中寒，谵忘；心痛。寒气早至，寒化一，六生成，二化并天令也，邪化日失政令也。丙辰之化准此。
　　丁亥中木运正角，木得平气，其名敷和。木气不灾三宫。何以故？丁虽为木之柔，亥虽阴年，今於正月壬寅月，丁得壬合，干德相符，故平气也。故运得干合，即木气乃全，即金不行胜，火不来复也。木亦不伤土令也，使时令各得其化，故日正化日也。风化三，从生数。丁巳之正，依斯令也。
　　戊子中火运太征，火气有余，其名赫曦。上与少阴君火合德，日天符也。火行暑令，即炎暑大行，夏令太过，其变郁蒸，其青炎烁。如是，即心气有余，邪炎肺藏，久及大肠，甲虫不滋，杀气失政，肃杀无威，暑化於成数。戊午之年，名曰太子#21天符，三会合也。即戊火运，上少阴君火，午为南方为#22位，即三位火合德。其化转甚，邪化曰秋失正也。
　　己丑中土运少宫，土不及，灾五宫，五宫即中宫也，在人应脾，卦为坤，主气为四气，虫即保虫，土不及，其名卑#23监。土行雨令，湿化乃亏，木乃来刑，木行风令，即风化行胜也。胜之至也，得初气而至早也。风木之时，化之正也，脾乃病，久及胃，保虫困笃，四气还亏，土至危，金乃至，至而燥来，燥来复胜，胜木也。木反衰，肝乃病，次及胆，土乃静，脾病愈，保虫舒，土至九月甲戌月，己得甲为干合其德，土还正宫方伏#24位，名曰雨风，胜复同也。邪化度，邪化者，相刑胜之名也。雨化五，己未之令准於斯正#25。
　　庚寅中金运正商，金得平气也，其名审平也。寅为阳，庚主太过，何言平气也？谓上见少阳相火司天，下临克於金，故天刑运，运不能太过，故罚盛而见平也。其气亦伤肝也，即为小灾尔。毛虫小困，春令清干。燥化九，从成数，邪化不盛。庚申之岁，金得太过，从太商金，名曰坚成，谓申金为佐之故。金气伤肝，久及其胆，生气之令不杀，金气太过，燥化依令。
　　辛卯中水运少羽，水气不及，灾一宫，一宫即北方坎位也。水在人应肾，水不及，其名涸流，即乾涸竭也。即土气来胜，刑於水也，上施雨令，名曰雨化胜也。胜之至也，至於第四气，即土得时化故胜尔。太虚埃昏，云气以扰，雨令频化，肾藏乃病，久及#26膀胱；鳞虫困笃，冬令反温，流水不冰，水困之危，木来复克。木者水之子，木行风令，名曰风化，胜复同也。即大风复胜於雨。土即脾，反病，保虫殃，土气复危。如是，即土气方缓，至七月丙申月，水还#27正羽。寒化一，从生数，邪化曰失正令。辛酉亦然。
　　壬辰中木运太角，木气有余，其名发生。其气盛，木有余。木令於风，风乃大举，鼓折呜素，用施摧拉，气过即伤脾，久及其胃，保虫不育，化气不令。风化八，从成数，邪化曰也#28失#29正令。壬戌之令，亦从此岁之令。
　　癸巳中火运正征，火得平气，其名升平也。巳虽阴年，癸虽为柔，一谓巳为火，亦名岁会；二谓水未得时化；三谓五月戊午月，癸得戊合，其干合，故得平气也。即水不来胜，火不来复，即火令依时。热化二，从生数，正化曰依时正。癸亥中火运少征，火不及，灾九宫，九宫南方离位，在人应心，虫为羽虫，火不及，其名伏明。谓亥为水，故异於巳也。即水得年力，便来行胜，即暴寒。胜问，民病於心，久及小肠，羽虫乃病。胜至甚，土来复胜，胜之水困，肾反病，及鳞虫，至五月戊午月，火还#30正征，其气乃平，邪化曰失政令矣。
　　素问六气玄珠密语卷之二竟
　　#1七：原作『九』，据文义改。
　　#2瞥：抄本作『膂』。
　　#3蝶：抄本作『朦』。
　　#4他：抄本作『化』。
　　#5卑蓝：抄本作『卑监』，《素问·五常政大论》云『土曰卑监』，后『己丑中土运少宫』亦有－其名卑监一句，疑内蓝一乃『监』字之误。
　　#6亦：原作『异』，据文义改。
　　#7木：抄本作『水』。
　　#8脚：抄本作『胛』。
　　#9胃：抄本作『冒』。
　　#10蒙：抄本作『朦』。
　　#11亦是水也：抄本作『子亦是水』。
　　#12病：抄本作『疲』。
　　#13肢：抄本作『支』。
　　#14土：疑衍。
　　#15蓝：抄本作『监』。
　　#16微：抄本作斗征』。
　　#17还：抄本作『乃』。
　　#18还：抄本作『乃』。
　　#19忘：抄本作『亡，心』。
　　#20忘：抄本作『妄』。
　　#21子：抄本作『乙』。
　　#22为：抄本作『离』。
　　#23卑：原作『早』，据抄本改。
　　#24伏：抄本作『复』。
　　#25正：抄本作『政』。
　　#26久及：原作『火乃』，据抄本改。
　　#27还：抄本作『运』。
　　#28也：抄本无。
