<!-- { "loadSidebar": true } -->
　　夫运者动也，即周流回复运动也。於升沉之中，太虚之内，上下相招，气临运转之候也。自太始开辟天地，於升降二气之中，有转轮回复之气，皆禀五行，故曰五运也。即土运於甲己之问，金运於乙庚之问，木运於丁壬之间，火运於戊癸之问，水运於丙辛之问，此十干之内五气周流，名日运气。即於第二甲之间，於司天在泉之内，故名日三元。三元共合，方始运动，於是三才、四时、六气，万化生成悉由之耳。故或承天令而不化，或刑地化而不生，或被天临而运不应，或被地承而气不专#2或太过而自胜，或不及而反受他刑，或自亏而却还平位，是故天令应化，地产生成，四时易正，万化枯荣，悉由之耳。故嘉祥与凶兆来可见之，太平与祸乱亦可先知，不稔与丰登亦乃由之，民病灾青亦可验也。故来之有日，视之有时，观之有法，亦从方位占其算法，视之时辰，不可容易而见也。须审详日数，自有加臧生成进退之数也。亦须洁摩斋戒方可视之，勿示非人也。其等法自大唐麟德元年甲子岁正月一日己酉朔，娄金狗先下，积年乃臧其一；次七因之；次十九除一，名闰数；次十二乘之，乘后却加入闰数，后加入本月数；次下位别张之，乃去其一半；次出却闰数，又虚去其五行；次以上位进之一位，后三因之；次出下位之数，名去小尽也；后加月下令日，看得几何；次六十去之，去之不尽，乃百乘之；又八十七去之，去之不尽者，乃加入运数。太过如#3成数，不及加生数，看得几何。如阳年逢偶数即加一，阴年逢奇数即臧一，其数是当日日下刻中之数也。
　　太过运二十四法诸运来有日，气运至有时刻，故太过来早十三日，不及来晚十三日，平气运与司天同日，天刑运与司天后五日，地刑运与司天后六日。算数自有时刻并算法也。
　　一、甲子，甲土运太过，子阳年，筹数加六，何#4故也？以子为坎，其数一，土运无成数，即数五也，五一共成六也，是算时刻中加六刻也。运交时面向寅望，先有青气见，见毕，次有黄气自甲横流至子乃终。其气深明，别无问色，以表上#5气之盛也。
　　二、甲午，甲土运太过，午阳年，算数加十四，何故也？午为离，其数九，土数五，共成十四也。故加十四刻。运交时面向寅望，先有青黄气见，见毕，次有黄气自甲横流至午乃终。其气色深行疾，应时别无他色即吉，以表土气之盛也。
　　三、甲戌，甲土运太过，戌阳年，筹数加十，何故也？戌为土，其数五，土运数五，二五共成十也，故加十刻。运交时面向寅望，先有青气见，见毕，次有黄气自甲横流至戌乃终。行疾，其色深，应时即吉，反之者凶。
　　四、甲辰，甲土运太过，辰阳年，算数加十刻，何故也？辰为土，其数五，运为土，其数五，二五成十也，故加十刻。运交时，面向寅望，先有青气见，见毕，次有黄气自甲横流至辰乃终。气深行疾，应时刻，不往别位，皆吉。
　　五、甲申，甲土运太过，申阳年，筹数加七刻，何谓也？申为坤，其数二，土运其数五，二五共成七也，故加七刻。运交时面向寅望，先有青气见，见毕，次有黄气自甲横流至申乃终。其色应时不移，行疾不往他处，皆吉。
　　六、甲寅，甲土运太过，寅阳年，算数加十三，何谓也？寅为艮，其数八，土运其数五，八五共成十三也，即加十三刻。运交时面向寅望，先有青气见，见毕，次有黄气出，不横流，上冲天，寅甲同象，故不横流，不移时，气久不消吉。
　　七、丙子，丙水运太过，子阳年，算数加七刻，何故也？子为坎，其数一，水运太过，从成其数六，一六共成七也，即加七刻。运交时面向巳望，丙寄巳位故也。先有赤气见，见毕，次有黑气自丙至子乃终。气色深，行疾，来应时，不移位吉。
　　八、丙午，丙水运太过，午阳年，算数加十五刻，何谓也？午为离，其数九，水运太过，从成其数六，六九共成十五也，故加十五刻。运交时面向巳望，先有赤气见，见毕，次有黑气从丙#6至午，皆黑色，色独见，不移时，不犯别位吉。
　　九、丙戌，丙水运太过，戌阳年，筹数加十一，何故也？戌为土，其数五，水太过，从成其数六，五六共成十一· 也，故加十一刻。运交时面向巳望，先有赤气见，见毕，次有黑气自丙至戌乃终。气色深，行疾，不犯他色，即吉。
　　十、丙辰，丙水运太过，辰阳年，筹数加十一，何故也？辰为土，其数五，水运太过，从成其数六，五六共成十一也，故加十一刻。运交时面向巳望，先有赤气见，见毕，次有黑气自丙至辰乃终。黑色应来顺时，不犯别位吉。
　　十一、丙申，丙水运太过，申阳年，筹数加八，何故也？申为坤，其数二，水运太过，从成其数六，二六共成八也，故加八刻。运交时面向巳望，先有赤气见，见毕，次有黑气从丙至申乃终。气色深，行疾，来应时，不犯他位吉。
　　十二、丙寅，丙水运太过，寅阳年，算数加十四，何故也？寅为艮，其数八，水运太过，从成其数六，八六共成十四也，即加十四刻。运交时面向巳望，先有赤气见，见毕，次有黑气自丙至寅乃终。其色探，行疾，来不失时位，即吉。
　　十三、戊子，戊火运太过，子阳年，算数加八，何故也？子为坎，其数一，火太过，从成其数七，七一共成八也，故加八刻。运交时面向已望，即丙戊俱在巳也，先有黄气见，见毕，次有赤气自戊至子乃终。其色深，其行疾，来顺时，不移位吉。
　　十四、戊午，戊火运太过，午阳年，算数加十六，何故也？午为离，其数九，火运太过，从成其数七，七九共成十六也，故加十六刻。运交时面向巳望，先有黄气见，见毕，次有赤气自戊至午乃终。其色深，其行疾，应时归本位吉。
　　十五、戊申，戊火运太过，申阳年，等数加九，何故也？申为坤，其数二，火运太过，从成其数七，二七共成九也，故加九刻。运交时面向巳望，先有黄气见，见毕，次有赤气自戊至申乃终。气色深，行疾，不移位，应时吉。
　　十六、戊寅，戊火运太过，寅阳年，算数加十五，何故也？寅为艮，其数八，火运太过，从成其数七，七八共成十五也，故加十五刻。运交时面向巳望，先有黄气见，见毕，次有赤气自戊至寅乃终。其色深，其行疾，应时不移位吉。
　　十七、庚戌，庚金运太过，戌阳年，算数加十四，何故也？戌为土，其数五，金运太过，从成其数九，九#7五共成十四也，故加十四刻。运交时面向申望，只有白气自庚至戌乃终。无别色，应时不犯他位吉。
　　十八、庚辰，庚金运太过，辰阳年，算数加十四，何故也？辰为土，其数五，庚金运太过，从成其数九，五九共成十四也，故加十四刻。运交时面向申望，只有白气自庚至辰乃终。其色深，其行疾，应时不失位吉。
　　十九、壬子，壬木运太过，子阳年，筹数加九，何故也？子为坎，其数一，木运太过，从成其数八，八一共成九也，故加九刻。运交时面向亥望，壬本寄亥，先有黑气，次有青气从亥至子乃终。其色探，行疾，不往他位吉。
　　二十、壬午，壬木运太过，午阳年，筹数加十七，何故也？午为离，其数九，木运太过，从成其数八，八九共成十七也，故加十七刻。运交时面向亥望，先有黑气见，见毕，次有青气自壬至午乃终。其色深，其行疾，应时不移位吉。
　　二十一、壬戌，壬木运太过，戌阳年，算数加十三，何故也？戌为土，其数五，木运太过，其数八，八五共成十三也，故加十三刻。运交时面向亥望，先有黑气见，见毕，次有青气自壬至戌乃终。其色深，其行疾，应时不移位吉。
　　二十二、壬辰，壬木运太过，辰阳年，算数加十三，何故也？辰为土，其数五，木运太过，其数八，八五共成十三也，加#8十三刻。运交时面向亥望，先有黑气见，见毕，次有青气自壬至辰乃终。其色深，其行疾，应时不移位吉。
　　二十三、壬申，壬木运太过，申阳年，筹数加十，何故也？申为坤，其数二，水运太过，从成其数八，二八共成十也，故加十刻。运交时面向亥望，先有黑气见，见毕，次有青气自壬至申乃终。其色深，其行疾，应时不移位吉。
　　二十四、壬寅，壬木运太过，寅阳年，筹数加十六，何故也？寅为艮，其数八，木运太过，从成其数八，八八共成十六也，故加十六刻。运交时面向亥望，先有黑气见，见毕，次有青气自壬至寅乃终。其色深，其行疾，应时来，不犯他位，顺也。
　　素问六气玄珠密语卷之五竟
　　#1纪：抄本作『化』。
　　#2专：抄本作『转」。
　　#3如：疑当作『加』。
　　#4何：原脱，据下文文例补。
　　#5上：抄本作『土」。
　　#6丙：原作『巳J，据前后文例改。
　　#7九：原脱，据文义文例补。
　　#8加：据前后文例，此前应有『故』。
　　素问六气玄珠密语卷之六
　　启玄子述
　　天罚有余纪篇
　　天刑运六法
　　共阳年三十年数，即运当太过而司天刻之，故当盛而不得盛也，故非太过又非不及也，故无灾害，亦无胜复，此非阴年故也。
　　一、庚子，庚金运太过，子阳年，算数加五，何故也？子为坎，其数一，庚金运阳年，当太过也，为上见少阴君火司天，下刑金运，火伏金盛，不得有余，故非太过也。其数从生，故只加四，一四共成五也，故加五刻。运交时面向申望，庚本寄申，只有白气，自庚至子乃终。终有天见赤气，来刑於金气，即金不能伤於木，此非阴年，亦非太过，故日天刑运也。
　　一不庚午，庚金运当太过，午阳年，算数加十三，何故也？午为离，其数九，庚金运当太过，为上见少阴君火司天，下刑金运，火伏金盛#1不得有余，故非太过。其数从生，其数四，四九共成十三也，故加十三刻。运交时面向申，只有白气，自庚至午乃终。终有天赤气，下刑伏金之气，不得太过，亦非阳非阴年也。
　　三、庚寅，庚金运当太过，寅阳年，算数加十二，何故也？寅为艮，其数八，庚金运当太过，为上见少阳相火司天，火伏金盛，下刑不得有余，故非太过也。其数从生，其数四，四八共成十二也，故加十二刻。运交时面向申望，只有白气，自庚至寅乃终。终有天赤气，下刑金运，不得太过，其气不能伤木也。
