<!-- { "loadSidebar": true } -->
　　壬寅：晋改元元兴。桓玄据刻州建牙、夏口，假杨州元显黄钺，显军败，玄入于建业，称侍中丞相录尚书事，又称太尉总百揆，乃杀都督元显及会稽王道子，以琅琊王德文为太宰，改元大亨。刘轨以翼州叛。秦姚兴伐吕光有功，拒魏不利。魏败秦军于蒙坑。凉秃发利鹿孤卒，弟傉檀立#47，改元弘昌，徙居乐都。凉沮渠蒙逊称藩于姚兴。
　　癸卯：晋加桓玄九锡，称相国楚王，用天子器服。玄窃命，徙其帝于永安宫，降为平固王，迁之浔阳，改国曰楚，元曰永始。
　　甲辰：晋帝在浔阳，刘裕唱义帅沛国刘毅、东海何无忌二州兵大破桓玄兵于京口，又败玄将桓弘于广陵、吴甫之于江乘、皇甫敷于罗落。玄逼帝走江陵。裕又败玄兵于湓口。玄复逼帝东下。裕又败玄兵于峥嵘洲，又破之于覆舟山，迎帝入江陵。玄败死于枚徊洲。其将桓振复陷江陵，幽帝。谯纵以成都叛，称王。秦姚兴入十二郡修好，贡于晋。魏改元天锡。凉吕隆奔姚兴，国亡。凉傉檀去年号，求姑臧於姚兴。燕慕容德卒，兄之子超立。
　　乙巳：晋平桓振，帝自江陵还建业，改元义熙。刘裕都督中外录尚书事，还镇丹徒。凉褥檀受姚兴命徙姑臧。燕慕容超改元太上。凉李嵩徙居酒泉，改元建初，称藩于晋。
　　丙午：晋伐蜀，败谯纵于白帝。孔安国为尚书、左仆射，大将军刘裕开府京口，仇池杨盛称藩。燕慕容超三将奔晋#48。燕慕容熙将冯跋杀熙，立慕容云，复姓高氏，称王，改元正始。秦姚兴将赫连勃勃称天王于朔方，国曰夏，元曰龙升。
　　丁未：晋刘裕入朝，杀东阳太守殷仲文、南蛮校尉殷叔文、晋陵太守殷道叔、永嘉太守骆球。姚兴攻秃发傉檀及赫连勃勃。乞伏乾归复称王苑川，改元更始。凉秃发傉檀攻沮渠蒙逊及赫连勃勃。
　　戊申：晋刘裕入总朝政，北败慕容超于临胊，出大岘，进围广固。魏国乱，后万人同子申弒其君珪，次子绍诛万人及申自立，是谓明帝。魏史云贺夫人及子绍弒珪秦乾归南攻姚兴。凉傉檀复称王姑藏，改元嘉平。夏勃勃南攻姚兴。
　　己酉：晋刘裕灭南燕，徙慕容超于建业。后燕国乱，将冯跋用幸臣离班杀云代立，称天王，改元太平，是谓北燕。魏改元、水兴。秦乾归平抱罕。夏赫连攻姚兴。
　　庚戌：晋始兴贼卢循兵寇建业，刘裕大破之，循走浔阳，再破之于豫章。裕假黄钺。蜀兵陷巴东。秦乞伏乾归为兄之子公府所杀#49，子炽盘诛公府而自立，改元永康。凉沮渠蒙逊攻李暠有功。夏赫连勃勃攻姚兴不利。
　　辛亥：晋刘裕南攻卢循，卢循走交州，死。刘毅以江陵叛。凉沮渠蒙逊攻秃发傉檀有功。夏赫连勃勃攻姚兴不克。
　　壬子：晋刘裕杀刘藩及谢琨，遂平刘毅于江陵。凉傉檀徙居乐都，姑臧陷于沮渠蒙逊。凉蒙逊拔秃发傉檀姑臧，徙居之，称西河王，改元玄始。
　　癸丑：晋朱龄石平蜀。魏改元神瑞，与秦姚兴和亲。秦炽盘破土谷浑于浇河。凉傉檀攻蒙逊不利。夏改元凤翔，城统万。
　　甲寅：秦乞伏炽盘灭南凉秃发傉檀。
　　乙卯：晋刻州刺史司马休之、雍州刺史鲁宗之叛，裕攻破之，逐之于江陵。刘穆之为尚书仆射。秦姚兴卒，子泓继，弟弼作难，不克。魏改元太常。
　　丙辰：晋刘裕北伐姚泓，拔洛阳，进逼潼关。加裕九锡，总百揆，封宋国公。秦姚泓改元永和。洛阳陷于晋。姚懿、姚恢内叛，兵逼长安，姚绍平之。秦乞伏炽盘拔沮渠蒙逊河湟。夏赫连勃勃拔姚泓阴密。
　　丁巳：晋刘裕平长安，灭后秦，执姚泓以归。以子义真守长安。裕加宋王。魏南攻晋，兵败于河曲。凉李暠卒，子歆立，改元嘉兴。
　　戊午： 晋刘裕弒其君德宗，立其弟琅琊王德文#50，是谓恭帝。长安陷于夏。凉李故称藩于晋。夏赫连勃勃拔晋之长安，称帝，改元昌武#51。
　　己未：晋改元元熙。宋王刘裕自扬．州入，用天子服器。秦乞伏炽盘改元建弘。夏赫连勃勃还居统万，改元真兴。
　　庚申：刘裕代晋命于扬州，是谓武帝。改国曰宋，元曰永初。降其君德文为零陵王。
　　辛酉：宋零陵王德文卒。
　　壬戌：宋武帝刘裕终，子义符继。魏攻宋滑台。
　　癸亥：宋改元景平。魏攻宋金墉。明帝绍终，子焘继，是谓太武皇帝。凉沮渠蒙逊灭西凉，执李歆归于姑臧。
　　经世之辰二千二百四十九
　　甲子：宋帝义符二年，臣徐羡之、傅亮行弒，立其弟义隆，是谓文帝。还都建业，改元元嘉。魏太武元年，改元始光。
　　乙丑：魏武帝以崔浩为相。夏赫连勃勃卒，子昌继，改元承先。
　　丙寅：宋文帝诛执政徐羡之、傅亮，谢晦以荆州叛，平之。魏拔夏之长安。
　　丁卯：魏西破夏赫连昌。
　　戊辰：魏改元神□。武帝破夏于统万，俘赫连昌以归，西北开地三千里。秦乞伏炽盘卒，子暮末继，改元永弘#52。凉沮渠蒙逊改元承玄。夏之统万陷于魏，弟定代立，徙居平凉，改元胜光。
　　己巳
　　庚午：宋之金墉陷于魏。燕冯跋卒，弟弘杀跋之子翼代立，改元太兴。魏拔宋洛阳。凉沮渠蒙逊改元义和。夏赫连定攻秦暮末。
　　辛未：宋之滑台陷于魏。夏灭西秦于苑川，俘其君乞伏暮末。魏灭夏于平凉，浮其君赫连定。
　　壬申：宋谢灵运弃市于广州。魏改元延和。辽西内附。
　　癸酉：宋谢惠连卒。凉沮渠蒙逊卒，子牧犍继，改元永和。
　　甲戌：魏南开地至汉中。
　　乙亥：魏改元太延。
　　丙子：宋诛檀道济。魏灭北燕，虏冯弘于辽西。
　　丁丑
　　戊寅
　　己卯：魏灭北凉于姑臧，获沮渠牧犍以归。
　　庚辰：魏改元太平真君，与宋称南北朝。
　　辛巳
　　壬午
　　癸未：魏克仇池。
　　甲申
　　乙酉
　　丙戌：魏毁经像佛教#53。
　　丁亥：魏城长安#54。
　　戊子
　　己丑
　　庚寅：魏南开地江淮，夷宰相崔浩三族。
　　辛卯：魏改元正平，伐宋至于爪步。
　　壬辰：魏国乱，中常侍宗爱弒其君武帝#55，立南安王余#56，改元承平。又杀之，群臣迎武帝孙浚立之，是谓文成皇帝，改元兴安。夷宗爱三族。元寿乐为太宰，都督中外录尚书事。
　　癸巳：宋国乱，太子劭弒其君文帝代立，改元太初。少子武陵王骏称帝新亭，克建康，诛元凶#57，改元建武，是谓孝武皇帝。
　　经世之巳二千二百五十
　　甲午：宋孝武皇帝二年。魏文成皇帝三年，改元兴光。
　　乙未：魏改元太安。
　　丙甲
　　丁酉：宋改元大明。
　　戊戌
　　己亥
　　庚子：魏改元和平。
　　辛丑
　　壬寅
　　癸卯
　　甲辰：宋孝武皇帝终，太子业嗣位，改元永光。
　　乙巳：宋改元景和，业立，不明，臣寿寂杀之，迎湘东王彧立之#58，改元太始，是谓明帝。魏文成帝终，太子弘嗣位，是谓献文皇帝。
　　丙午：宋晋安王子勋以得阳叛，称帝，平之。册子昱为太子。魏师入寇。魏改元天安，尽取宋江北地。大丞相乙浑谋逆#59，伏诛。
　　丁未：魏改元皇兴。
　　戊申
　　己酉
　　庚戌
　　辛亥：魏献文授太子宏位，是谓孝文皇帝。弘称太上皇，改元延兴。
　　壬子：宋改元太豫。明帝失道死，太子昱立。
　　癸丑：宋改元元徽。
　　甲寅：宋桂阳王休范以江州叛，兵犯建业，右卫将军萧道成平之。
　　乙卯：魏改元承明。
　　丙辰：宋建平王景素谋杀萧道成不克。道成为司空录尚书事。魏太后冯氏弒太上皇。
　　丁巳：宋国乱，萧道成弒其君昱，废为苍梧王，立明帝子准，改元升明。道成假黄钺，称齐国公，专制。改元太和。
　　戊午
　　己未：宋相国萧道成称王，是年，代宋命于建业，改国曰齐，元曰建元，是谓太祖。以子赜为皇太子，降其君准为汝阴王，杀之。
　　庚申
　　辛酉
　　壬戌：齐高帝道成终，太子赜嗣位，是谓武帝。以子懋为太子，攻魏淮南。
　　癸亥：齐改元永明。
　　经世之午二千二百五十一
　　甲子：齐武帝二年，魏孝文帝十三年。
　　乙丑
　　丙寅
　　丁卯
　　戊辰
　　己巳
　　庚午
　　辛未
　　壬申：魏伐蠕蠕。
　　癸酉：齐武帝终，太子懋亦卒，其孙昭业立。
　　甲戌：齐改元隆昌。五月，西昌王萧鸾行弒，废其君为郁林王，立其弟昭文，改元延兴。鸾假黄钺，称宣城王，都督中外，专制。十月，宣城王萧鸾废昭文为海陵王，杀之，代立，是谓明帝。改元建武，以子宝卷为太子。魏大伐于齐。
　　乙亥：齐大杀宗室。是年，魏自平城徙都洛阳，用中国礼乐。
　　丙子：魏改姓元氏。
　　丁丑
　　戊寅：齐改元永泰。明帝鸾终，太子宝卷嗣位。魏伐齐，拔新野。
　　己卯：齐改元永元，以子诵为太子。魏孝文帝终，子恪继嗣位，是谓宣武皇帝。彭城王勰受顾命辅政。
　　庚辰：齐崔惠景以广陵叛，兵犯建业，萧懿平之。宝卷杀懿。萧衍称兵襄阳，萧颖冑称兵刑州#60。魏改元景明。彭城王勰拔齐寿春。
　　辛巳：齐萧衍立南康王宝融于江陵，以兵围台城，国人杀宝卷而入宝融于建业，是谓和帝，改元中兴。衍称相国、司空，假黄钺，录尚书事，专制。废宝卷为东昏侯。萧宝夤奔魏。
　　壬午： 齐萧衍被九锡，封梁王。四月，衍代齐命于建业，是谓武帝，改国为梁，元曰天监。以子统为皇太子，降其君宝融为巴陵王，杀之于姑熟。
　　癸未
　　甲申：魏改元正始。
　　乙酉
　　丙戌
　　丁亥：东西夷四十国修贡于魏。
　　戊子：魏改元永平，杀太师元勰。
　　己丑：戎夷二十四国修贡于魏。
　　庚寅
　　辛卯：东西夷二十九国修贡于魏。
　　壬辰：魏改元延昌。
　　癸巳
　　经世之未二千二百五十二
　　甲午：梁武帝十三年，魏武帝十五年。
　　乙未：魏宣武终，太子翎嗣位，是谓孝明皇帝。太后胡氏称制，刘腾、元文为辅相。
　　丙申：魏改元熙平。
　　丁酉
　　戊戌：魏改元神龟。
　　己亥
　　庚子：梁改元普通。魏改元正光，幽灵太后胡氏于北宫。
　　辛丑
　　壬寅
　　癸卯
　　甲辰
　　乙巳：魏改元孝昌。相刘腾、元义罪免为庶人，迎太后胡氏于北宫，还政。中山、上谷、彭城寇乱。
　　丙午
　　丁未：梁帝衍没身于同泰寺，改元大通。魏诸郡寇乱。
　　戊申：魏改元武泰。太后胡氏杀其帝诩，立无名子。大都督尔朱荣自太原入，杀无名子及太后胡氏。诸王贵臣于河阴立长乐王攸，是谓庄帝，改元建义，又改元永安。荣都督中外诸军事，称太原王，还晋阳，专制。
