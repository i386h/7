<!-- { "loadSidebar": true } -->
　　甲申：刘玄西入长安，杀汉孺子婴。大将军刘秀北徇蓟还，拔邯郸，诛王郎，受刘玄封萧王#44，又败铜马贼#45，破赤眉大彤於射犬。赤眉西入函关，攻更始。李宪自立称王淮南，秦丰自号楚黎王，董宪起东海，延岑称兵汉中。
　　乙酉：萧王肇帝位于河朔之鄗，国曰汉，元曰建武，南次洛阳都之。赤眉陷长安，称帝，杀刘玄。公孙述称帝成都，元曰龙兴。刘永称帝雎阳。陈嚣称兵陇右。卢芳称兵安定。彭宠称王蓟门。
　　丙戌：赤眉焚长安宫室陵寝，铜马、青犊、尤来立孙登为帝于上郡，其将乐方杀之。
　　丁亥：赤眉降汉于宜阳，长安平。盖延平刘永于雎阳，院嚣以西州格命，李宪称帝淮南。
　　戊子
　　己丑：彭宠为家奴所杀，来降，封不义侯。蓟门平朱佑、平秦丰于黎丘，灭张步于临淄。卢芳称帝五原，帝征严光，不起。
　　庚寅：马成平李宪于淮南，吴汉平董宪于东海，陈嚣以西州入于蜀。
　　辛卯
　　壬辰：西征冯异，窦融破院嚣于陇右。
　　癸巳：隗嚣死，子纯立。来歙、冯异伐蜀，入天水。
　　经世之卯二千二百三十六
　　甲午：汉光武皇帝十年。西征灭隗纯于陇右。
　　乙未：西征蜀，至于南阳。吴汉、岑彭大破蜀军于刑门。
　　丙申：吴汉拔成都，诛公孙述及将田戎、岑延。
　　丁酉：卢芳自五原亡入匈奴。
　　戊戌：天下平。
　　己亥：大司徒欧阳歙下狱死。
　　庚子：交址女征侧叛，青、徐、幽、冀盗起。
　　辛丑：南巡，废皇后郭氏为中山太后，册贵人阴氏为皇后。
　　壬寅：西巡，史故以成都叛，吴汉复平之。马援伐交址。幸长安。
　　癸卯：南巡，马援平交址，封新息侯。废皇太子强为东海王，以东海王庄为皇太子。
　　甲辰：大司徒戴涉下狱死。
　　乙巳
　　丙午
　　丁未
　　戊申
　　己酉：马援破武陵蛮。
　　庚戌：作寿陵。
　　辛亥
　　壬子
　　癸丑
　　甲寅：东巡狩。
　　乙卯
　　丙辰：东封太山，禅梁甫，改元中元。西幸长安。冯鲂为司空#46。
　　丁巳：帝崩，皇太子庄践位，是谓孝明皇帝。葬世祖于原陵。
　　戊午；改元永平。
　　己未
　　庚申
　　辛酉
　　壬戌：北巡。
　　癸亥：东巡。
　　经世之辰二千二百三十七
　　甲子：汉孝明皇帝七年
　　乙丑
　　丙寅
　　丁卯：南巡狩。
　　戊辰
　　己巳：牟融为司空。
　　庚午：河大决。
　　辛未
　　壬申：东巡狩。
　　癸酉：司徒邢穆、驸马都尉韩光下狱死。
　　甲戌
　　乙亥：帝崩，皇太子炟践位#47，是谓孝章皇帝。葬显宗于节陵。
　　丙子：改元建初。
　　丁丑
　　戊寅
　　己卯：鲍昱为太尉#48，桓虞为司徒。诏于白虎观议五经异同。
　　庚辰
　　辛巳
　　壬午：废皇太子为清河王，立皇子肇为皇太子。北幸邺，西幸长安。
　　癸未：东巡狩。
　　甲申：改元元和。南巡狩。郑弘为太尉#49。
　　乙酉：东巡狩。
　　丙戌：北巡狩。
　　丁亥：改元章和。南巡狩。
　　戊子：帝崩，皇太子肇践位，是谓孝和皇帝。太后窦氏临朝称制。窦宪为车骑将军，专政。葬肃宗于敬陵。以邓彪为太尉录尚书事。
　　己丑：改元永元。窦宪败匈奴于稽落山，以宝宪为大将军。
　　庚寅
　　辛卯：帝加元服，班超平西域。
　　壬辰：窦宪作逆事觉，伏诛。帝始亲万机。
　　癸巳
　　经世之巳二千二百三十八
　　甲午：汉孝和皇帝六年。
　　乙未
　　丙申
　　丁酉：司徒刘方有罪自杀。
　　戊戌
　　己亥
　　庚子：张酺罢太尉，张禹为太尉。
　　辛丑：鲁恭为司徒。
　　壬寅：废皇后阴氏，册贵人邓氏为
　　皇后。徐防为司空。
　　癸卯：南巡。
　　甲辰：司徒鲁恭罢免，徐防为司徒，陈宠为司空。
　　乙巳：改元元兴。帝崩，皇子隆立，是谓殇帝。太后邓氏临朝称制。车骑将军邓骘专政。
　　丙午：改元延平。葬穆宗于慎陵。帝又崩，邓骘迎章帝孙佑立之，是谓孝安皇帝。葬殇帝于康陵。尹勤为司空。
　　丁未：改元永和。鲁恭为司徒，禹为太尉，张敏为司空。周章谋废立不克，自杀。
　　戊申：邓骘为大将军。
　　己酉：帝加元服。
　　庚戌：海寇乱。
　　辛亥：西羌入寇。张禹免大尉。
　　壬子：太后邓氏有事于太庙。刘恺为司空。
　　癸丑
　　甲寅：改元元初。司马苞为太尉。
　　乙卯：册阎氏为皇后，刘恺为司徒袁敞为司空。
　　丙辰：李咸为司空。
　　丁巳
　　戊午
　　己未
　　庚申：改元永宁。杨震为司徒。
　　辛酉：改元建光。太后邓氏崩，帝始亲政事。特进邓骘渡辽将军。邓遵下狱死。
　　壬戌：改元延光。
　　癸亥：司徒杨震为太尉。
　　经世之午二千二百三十九
　　甲子：汉孝安皇帝十八年。东巡，废皇太子保为济阴王，杨震罢太尉，冯石为太尉。
　　乙丑帝南巡，崩于叶。太后阎氏临朝称制，阎显为车骑将军，专政。立章帝玄孙北乡侯懿，诛大将军耿宝。葬恭宗于恭陵。懿又卒，车骑将军阎显及大长秋江京闭宫门，择立它子。中黄门孙程十九人杀江京，迎济阴王立之#50，是谓孝顺皇帝。显兵入北宫，不胜，孙程取阎显及江京之党杀之，乱乃定。以王礼葬北乡侯。冯石为太傅，刘喜为太尉，李合为司徒。
　　丙寅：改元永建。皇太后阎氏崩。桓焉为太傅，朱宠为太尉，朱伥为司徒。
　　丁卯
　　戊辰
　　己巳：帝加元服。庞参为太尉，王龚为司空，刘俊为司徒。
　　庚午：班勇弃市。
　　辛未
　　壬申：改元阳嘉。册梁氏为皇后。
　　癸酉：施延为太尉。
　　甲戌：黄尚为司徒，王卓为司空。
　　乙亥
　　丙子：改元永和。王龚为太尉。
　　丁丑：郭虔为司空。
　　戊寅：刘寿为司徒。
　　己卯：诛中常侍张达。
　　庚辰
　　辛巳：赵诚为司空，梁冀为大将军。
　　壬午：改元汉安。遣张纲等八使持节巡行天下。广陵寇乱。赵峻为太尉，胡广为司徒。
　　癸未：彭门寇乱。
　　甲申：改元建康。帝崩，皇太子炳践位，是谓冲帝。太后梁氏临朝称制，大将军梁冀专政。葬敬宗于宪陵。盗发宪陵。免尚书乐巴为庶人。
　　乙酉：改元永嘉。帝崩，太后梁氏、大将军梁冀迎肃宗孙缵立之，是谓质帝。葬冲帝于怀陵。江淮寇乱，九江贼称黄帝，历阳贼称黑帝。
　　丙戌：改元太初。梁冀弒帝，迎肃宗曾孙志立之，是谓桓帝。李固罢免。梁冀专政。
　　丁亥：改元建和。梁冀以女上皇后。杜乔为太尉，胡广罢免，李固、杜乔下狱死。
　　戊子：帝加元服。赵诫为太尉，袁汤为司徒。
　　己丑
　　庚寅：改元和平。太后梁氏崩。
　　辛卯：改元元嘉。黄琼为司空，寻罢免。
　　壬辰
　　癸巳：改元永兴。袁成、逢隗为三公。
　　经世之未二千二百四十
　　甲午：汉孝桓皇帝八年。黄琼为太尉，尹颂为司徒。
　　乙未：改元永寿。韩演为司空。
　　丙申
　　丁酉
　　戊戌：改元延熹。
　　己亥：皇太后梁氏崩，大将军梁冀谋逆事觉，夷三族。黄门单超擅命#51。胡广、韩演灭死。
　　庚子：白马令李云直谏，死于狱。太山及长沙寇乱。
　　辛丑：武库火。
　　壬寅
　　癸卯
　　甲辰：南巡。扬秉为太尉#52。
　　乙巳：废皇后邓氏，册贵人宝氏为皇后。陈蕃为太尉，窦武为大将军。
　　丙午：党锢事起，司隶李膺等三百人下狱。
　　丁未：改元永康。帝崩，太后宝氏临朝称制。
　　戊申：窦武迎肃宗玄孙解渎亭侯宏立之#53，是谓灵帝。窦武录尚书事，专政。改元建宁。葬威宗于宣陵。中常侍曹节、王甫杀太傅陈蕃、大将军窦武及尚书尹勋、侍中刘瑜、屯骑校尉冯述，夷其族。徙太后宝氏于南宫，谋诛宦氏不克故也。胡广为太尉，刘宠为司徒。
　　己酉：朋党事复起，杀李膺等百人。
　　庚戌
　　辛亥：帝加元服。册宋氏为皇后。
　　壬子：改元嘉平。太后窦氏崩。诬构事大起。
　　癸丑：段颖为太尉，杨赐为司空。
　　甲寅：李咸为太尉。
　　乙卯： 五经文皆刻石于太学。袁隗为司徒。
　　丙辰：刘宽为太尉，杨赐为司空。
　　丁巳：大伐鲜卑。孟郁为太尉，陈耽为司空。
　　戊午：改元光和。合浦、交陆内寇。废皇后宋氏。大斋爵至三公。袁滂为司徒。
　　己未：诸贵臣下狱死者相继，宦氏诬故也。刘合为司徒#54，段颖为太尉，张济为司空。
　　庚申：陈耽为司徒。册何氏为皇后。
　　辛酉：作宫市，帝游，以驴为驾。
　　壬戌
　　癸亥
　　皇极经世卷第六之上竟
　　#1『白公仲』疑为『公仲连』之误。四库本作『田公仲』，亦误。
　　#2『廪丘』原作『廪兵』，据四库本改。
　　#3『阳狐』原作『阳孤』，据四库本改。
　　#4『伐楚』原作『代楚』，据四库本改。
　　#5『出子』原作『出公』，据四库本改。
　　#6『出子』原作『出公』，据四库本改。
　　#7『河西』原作『河上』，据四库本改。
　　#8『肃王』原作『简王』，据四库本改。
　　#9『七十余家』原作『十七家』，据四库本改。
　　#10『输长城』原脱，据四库本补。
　　#11『魏攻周』原作『魏及周一』，据四库本改。
　　#12『割名都一以助伐楚』原脱『一以助伐楚』，据四库本补。
　　#13『既而背之』原脱，据四库本补。
　　#14『结』原作『给』，据四库本改。
　　#15『雍丘』原作『雍氏』，据四库本改。
　　#16『孟尝君』原作『孟尝郡』，据四库本改。
　　#17『芒卯』和『苙卯』，据四库本改。
　　#18『赵惠文王』原作『赵文惠王』，据四库本改。
　　#19『蒙惊』原脱『蒙』字，据四库本补。
　　#20『考烈王』原作『者烈王』，据四库本改。
　　#21『赵葱』原作『赵忽』，据四库本改。
　　#22『之众』原作『众罳』，据四库本改。
　　#23『称兵』原作『称王』，据四库本改。
　　#24『章邯』原作『张邯』，据四库本改。
　　#25『其侄』原作『其子』，据文义改。
　　#26『子婴』原脱『子』字，据文义补。
　　#27『子婴』原脱『子』字，据文义补。
　　#28『宋义』原作『宋毅』，据四库本改。
　　#29『悉』原作『西』，据四库本改。
