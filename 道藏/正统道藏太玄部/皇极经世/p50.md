<!-- { "loadSidebar": true } -->
　　辛巳：唐秦王平河南、河北，获王世充及窦建德以归。杜伏威灭子通于余杭。窦建德将刘黑闼复称兵河北。
　　壬午：唐李靖灭萧铣于金陵，江南及岭表平。
　　癸未：唐秦王平河北，获刘黑闼，又平徐圆朗于曹州。江淮杜伏威来朝，其将辅公祏称王丹徒#75，国曰宋。
　　甲申：唐李靖平辅公祏于江淮。
　　乙酉：唐加秦王中书令。
　　丙戌：皇太子建成、齐王元吉作难，杀秦王不克，秦王以长孙无忌、尉迟敬德、侯君集、张公谨、王君廓、房玄龄、杜如晦、长孙顺德、柴绍、罗艺、刘师玄、李世绩、刘弘基、王孝恭平之于玄武门。帝乃授秦王世民位，退居太安宫，称太上皇。高士廉为侍中，房玄龄为中书令，萧璃为尚书右仆射。
　　丁亥：改元贞观。尚书封伦卒，萧瑀为左仆射，长孙无忌为右仆射。
　　戊子：平梁师都于朔方。
　　己丑：相裴寂以罪兔，房玄龄为尚书左仆射，杜如晦为尚书右仆射，李靖为兵部尚书，魏征守秘书监，关议朝政。
　　庚寅：李靖平突厥，获颉利可汗。戴冑、萧瑀参预朝政#76，温彦博为中书令。
　　辛卯：春大搜于昆明，冬幸温汤。
　　壬辰：祀南郊。
　　癸巳：魏征为侍中，颁新定五经于天下。
　　经世之亥二千二百五十六
　　甲午：唐广孝皇帝九年。
　　乙未：李靖平吐谷浑，获其王，放还本国。太上皇崩于太安宫，葬高祖于献陵。
　　丙申：魏征迁特进，温彦博迁右仆射。
　　丁酉：幸洛阳宫。
　　戊戌：高士廉为右仆射。
　　己亥：幸九成宫，荒服十国来修贡。
　　庚子：侯君集平高昌，获其王以归。弘化公主嫔于吐谷浑，至日圆丘，祀吴天上帝。
　　辛丑：幸洛阳，文成公主嫔于吐蕃。
　　壬寅：幸岐阳。
　　癸卯：图二十四勋臣于凌烟阁。内难作，皇子齐王佑以齐叛，废太子承乾为庶人，徙之黔。幽魏王泰于北苑，徙之均。以晋王治为皇太子。诛侯君集。至日祀南郊。
　　甲辰：岑文本、马周为中书令。幸洛阳及亲征辽东。
　　乙巳：平高丽。
　　丙午：李绩破薛延陀。荒服十一国修贡。
　　丁未：起翠微宫于终南山。
　　戊申：阿史部平龟兹#77，获其王以归。征松州蛮。司空房玄龄特进。萧瑀卒，褚遂良为中书令。
　　己酉：帝崩于翠微宫，皇太子治践位，葬太宗于昭陵。长孙无忌、褚遂良辅政。复李绩官，仍加特进。于志宁、张行成进侍中，知政事。
　　庚戌：改元永徽。褚遂良罢政。
　　辛亥：征贺鲁至千金领，至日有事于南郊。
　　壬子：册陈王忠为皇太子，韩瑗、来济为相，宇文节为侍中，柳奭为中书令。
　　癸丑：驸马都尉房遗爱、柴令武、薛万彻、刑王元景及二公主以谋逆伏诛，遂杀吴王恪。褚遂良复为右仆射。睦州女寇乱。
　　甲寅：筑长安罗城，亲谒昭陵。
　　乙卯：废皇后王氏、良姊萧氏为庶人，册昭仪武氏为皇后，罢长孙无忌、褚遂良政事，以许敬宗、李义府为相。武后杀庶人王氏及萧氏。崔敦礼为中书令。
　　丙辰：废皇太子忠为梁王，册代王弘为皇太子。改元显庆。杜正伦为相。
　　丁巳：幸许、洛，以洛阳为东都。李义府进中书令，许敬宗进侍中，贬相韩瑗、来济为州刺史。
　　戊午：苏定方平贺鲁，获其王。
　　己未：杀长孙无忌、褚遂良于流所。幸东都。
　　庚申：废梁王忠为庶人。苏定方平百济，获其王扶余。
　　辛酉：改元龙朔。
　　壬戌：还长安，进门下、尚书、中书为东中西三台，分侍中、中书令为左、右相。造蓬莱宫。许圉师为左相，寻下狱。
　　癸亥：起含元殿于蓬莱宫。李义府为右相，寻配流隽州死。改来年为麟德。
　　皇极经世卷第六之中竟
　　#1『改元中平』原脱，据四库本补。
　　#2『走北宫』原作『是北宫』，据四库本改。
　　#3『李傕』原作『李榷』，据四库本改。下文同。
　　#4『董承』原作『董丞』，据四库本改。
　　#5『袁绍破曹操将公孙瓒于易水』原作『曹操将公孙瓒屯于易水』，据四库本改。
　　#6『渭南』原作『魏南』，据四库本改。
　　#7『骆谷』原作『洛谷』，据四库本改。
　　#8『政事』原脱，据四库本补。
　　#9『晋国公』原作『进国公』，据四库本改。
　　#10『琅琊王伸』下原有『王浑』二字，据四库本删。
　　#11『假黄钺』原作『解黄钺』，据四库本改。
　　#12『赵廞』原作『赵钦』，据四库本改。下文同。
　　#13『石冰』原作『石水』，据四库本改。
　　#14『三十三』原作『三十四』，据文义及四库本改。
　　#15『废』原脱，据四库本补。
　　#16『共奉』原作『曲特奉』，据四库本改。
　　#17『都督』原作『大都督』，据四库本删。
　　#18『皇后』原作『星后』，据四库本改。
　　#19『晋』原脱，据四库本补。
　　#20『西阳王羕』原作『西阳王义』，据四库本改。
　　#21『杀张蹇，蹇弟茂代领其众』原作『张茂杀皇代立，改元永和』，据四库本改。
　　#22『晋』原作『进』，据四库本改。
　　#23『溧阳』原作『漂阳』，据四库本改。
　　#24『新宫』原作『新官』，据四库本改。
　　#25『赵天王』原作『正天王』，据四库本改。
　　#26『元玺』原作『天玺』，据四库本改。
　　#27『去帝号』原脱『号』字，据四库本补。
　　#28『汪梁』原作『注梁』，据四库本改。
　　#29『杨骏』原作『杨俊』，据四库本改。
　　#30『建熙』原作『建燕』，据四库本改。
　　#31『张天锡』原作门帅天锡』，据四库本改。
　　#32『左右贤王』原作『二右贤王』，据四库本改。
　　#33『母』原作『毋』，据四库本改。
　　#34『丁零翟斌』原作『句町翟真』，据四库本改。
　　#35『镇广陵〕原作『领广陵』，据四库本改。
　　#36『洮罕』凝作『洮秦』。四库本作『秦河二州』。
　　#37『东垣』原作『东桓』，据四库本改。
　　#38『段随、韩延』原作『段木延』，据四库本改。
　　#39『丁零』原作『句町』，据四库本改。
　　#40『参合陂』原作『黍谷』，据四库本改。
　　#41『慕容麟』原作『慕容普邻』，据四库本改。
　　#42『慕容德』原作『慕容贺邻』，据四库本改。
　　#43『麟』原作『普邻』，据四库本改
　　#44『元年』原作『上元』，据四库本改。
　　#45『纂』原作『篡』，据四库本改。下文同。
　　#46『天王』原脱，据四库本补。
　　#47『傉檀』原作『傉擅』，据四库本改。下文同。
　　#48『三将』原作『三军』，据四库本改。
　　#49『为』原脱，据四库本补。
　　#50『德文』原作『昌明』，据四库本改。
　　#51『昌武』原作『武昌』，据四库本改。
　　#52『永弘』原作『永嘉』，据四库本改。
　　#53『经像佛教』原作『象教』，据四库本改。
　　皇极经世卷第六
　　三川邵尧夫撰
　　皇极经世卷第六之下
　　以运经世之十#1　　观物篇之三十四
　　经元之甲一
　　经会之午七
　　经运之壬一百八十九
　　经世之子二千二百五十七
　　经世之子二千二百五十七
　　甲子：唐弘孝皇帝十五年。杀西台侍中上官仪，又杀庶人忠于流所。窦德玄为左相#2，刘祥道为右相。
　　乙丑：帝同皇后巡东海，封泰山。陆敦信为右相。
　　丙寅：帝同皇后至自泰山，改元乾封。刘仁轨为右相。
　　丁卯：禁工商乘马。戴至德、李安期、张文瑾并同东西台三品。
　　戊辰：李绩平高丽，执其王。祀明堂，改元总章。
　　己巳：帝同皇后幸九成宫。郝处俊同东西台三品#3。李绩卒。
　　庚午：改元咸亨。薛仁贵征吐蕃不利#4。
　　辛未：帝同皇后幸东都及许昌，皇太子监国。阎立本为中书令。
　　壬申：帝及皇后至自东都。
　　癸酉：帝及皇后幸九成宫。
　　甲戌：皇后称天后，帝为天皇，改元上元。帝同皇后幸东都。帝有疾。
　　乙亥：皇太子弘卒，以雍王贤为皇太子。
　　丙子：帝及皇后自东都还，改元仪凤。来恒、薛元超、李义琰、高智周并同中书门下三品。李敬玄、刘仁轨为中书令。
　　丁丑
　　戊寅：改来年为通乾。
　　己卯：甘露降，改元调露。帝同皇后幸东都。裴行俭大伐突厥。
　　庚辰：废皇太子贤为庶人，立英王哲为皇太子。帝同皇后幸汝州及嵩山。裴炎、崔知温、王德贞并同中书门下三品#5改元水隆。帝及皇后至自东都。
　　辛巳：裴行俭平突厥，虏其王伏念。改元开耀。裴炎进侍中，崔知温、薛元超进中书令。
　　壬午：改元永淳。帝及皇后幸东都，起奉天宫于嵩之阳#6。刘景先、郭待举、郭正一、岑长倩、魏玄同并同中书门下平章事。
　　癸未：改元弘道。帝崩于东都，皇太子哲嗣位，是谓昭孝皇帝。天后称制。刘仁轨进尚书左仆射，岑长倩进兵部尚书#7，魏玄同进黄门侍郎，刘齐贤进侍中，裴炎进中书令。
　　甲申：改元嗣圣。皇后废帝为庐陵王，迁之均。立豫王旦，改元文明。侍中裴炎进爵为侯，王德真进侍中，刘祎之、武承嗣进中书平章事。葬高宗于乾陵。再改元光宅。徐敬业以扬州举兵南攻润州，平之。杀宰相裴炎。又改来年为垂拱。来俊臣、周兴大行诬构#8，谓之罗识。
　　乙酉：武后徙帝居房陵#9，改中书为凤阁鸾台。
　　丙戌：苏良嗣为文昌左相，韦待价为文昌右相，并同凤阁鸾台三品。
　　丁亥：武后赐宰相刘祎之死。张公辅为凤阁侍郎。
　　戊子：武后称圣母，关东八王谋兴复，博州琅琊王冲及父越王贞先发，悉平之#10。大夷王室。
　　己丑：武后改元永昌，称圣皇。大杀王族，又杀纳言魏玄同及内史张光辅#11。引王本立、范履冰、邢文伟为相。
　　庚寅：武后改元载初。以建子月为岁首，祀明堂。以墨为名，以诏为，制。大杀王族。改国为周，元曰天授，称皇帝，降豫王旦为皇嗣。立武氏七庙，封武氏三人为王。引傅游艺为相。改鱼为龟。
　　辛卯：武后祀明堂。格辅元、乐思晦并同凤阁鸾台平章事#12，欧阳通为纳言。杀宰相岑长倩、格辅元及纳言欧阳通，用狄仁杰为相。
　　壬辰：武后祀明堂，改元如意。再改元长寿。杨执柔、崔元琮、李昭德、姚铸、李元素为相，狄仁杰下狱。
