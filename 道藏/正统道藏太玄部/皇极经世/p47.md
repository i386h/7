<!-- { "loadSidebar": true } -->
　　壬寅：晋成帝崩，母弟琅琊王岳立，是谓康帝。封成帝二子，丕为琅琊王，弈为东海王。中书监庾冰、中书令何充、尚书令诸葛恢辅政。汉李寿卒，子势继，改元太和。
　　癸卯：晋改元建元。
　　甲辰：晋康帝崩，太子聃继，是谓穆帝。太后称制。赵石虎伐凉，不利。伐燕，有功。
　　乙巳：晋改元永和。会稽王昱录尚书六条事，专政。
　　丙午：晋桓温伐蜀。汉李势平李弈，改元嘉宁。凉张骏卒，子重华继，改元永乐。赵石虎攻凉金城。
　　丁未：晋桓温灭蜀，徙李势于建康。蜀复乱，范贲称帝成都。凉张重华败石虎于抱罕。
　　戊申：晋桓温为征西大将军，入长安，至于灞上。辽东慕容皝卒，子继。赵石虎攻晋竟陵。
　　己酉：晋平蜀乱。鲜卑慕容称王辽东，国曰燕，元曰燕元，是谓前燕。赵石虎称帝，改元太宁。虎卒，子世继。张豺为相，专制。内难作，石遵自关右入，杀世及张豺代立。石冰自蓟门入，杀遵不克。石闵杀遵，立石鉴，改元青龙。闵称大将军，专政。符洪称兵广川。
　　庚戌：赵石鉴杀大将军闵及李农，不克。闵杀鉴代立，复姓冉氏，改国曰魏，元曰永兴。大灭石氏宗室。鉴弟祇称帝襄国，以将刘显南攻冉氏，不克，杀只以降。闵破襄国，诛显，灭其族。将符健自枋头入关，逐杜洪于长安，据之。将魏统以兖州、冉遇以豫州、乐弘以刑州、郑系以洛州入于晋。刘淮以幽州入于燕。燕南略地至幽、冀。
　　辛亥：赵将周成以廪丘、高昌以野王、乐立以许昌、李历以卫州请附于晋。刘启、姚弋仲亦奔于晋。魏冉闵攻燕，不利，死，国亡。石虎将符健称天王于长安，国曰秦，元曰皇始，是谓前秦。败晋军于五丈原。燕慕容南伐魏，灭冉闵于昌城。
　　壬子：晋武陵王晞为太宰，会稽王昱为司徒，大将军桓温为太尉。魏冉智以邺降，燕慕容称帝，自和龙徙居中山，改元元玺#26。秦符健称帝长安。
　　癸丑：凉、秦相攻。凉张重华卒，子耀灵继。伯父祚杀耀灵代立，改元永平。
　　甲寅：晋太尉桓温伐秦至灞上，秦符健败晋军于白鹿原，又败之于子午谷。
　　乙卯：晋将段宠败燕军于狼山。右军王羲之辞官归。凉宋混、张罐杀张祚，立耀灵弟玄靓，改元太始。燕南攻晋，不利。秦符健卒，子生继。
　　丙辰：晋桓温败姚襄军于伊水，遂复洛阳。秦符生改元寿光。
　　丁巳：晋改元升平。帝加元服。王彪之为左仆射。燕改元光寿，自中山徙都邺。秦符生虐用其人，雄子坚杀生代立，去帝号#27，称天王，改元永兴。以王猛、吕婆、楼强、汪梁、平老为之辅#28。
　　戊午：晋将冯鸯以众入于燕，燕拔晋上党。
　　己未：晋伐燕，不利。燕败晋于东阿。秦改元甘露，以王猛为中书令、尹京兆。
　　庚申：晋仇池公杨骏卒#29，子世继。燕慕容卒，子障继，改元建熙#30。慕容恪为太宰，专政。慕容评为太傅，慕容根为太师，慕容垂为河南大都督。根作逆，伏诛。
　　辛酉：晋穆帝终，立成帝子琅琊王丕，是谓哀帝。
　　壬戌：晋改元隆和。燕师攻晋洛阳。
　　癸亥：晋改元兴宁。桓温为大司马假黄钺都督中外军事，北伐。凉张天锡杀玄靓代立#31，改元太清。燕将慕容评攻晋许昌。
　　经世之寅二千二百四十七
　　甲子：东晋哀帝三年，饵丹有疾，太后称制。燕、秦入寇洛阳。
　　乙丑：晋哀帝终于饵丹，母弟琅琊王弈立。洛阳陷于燕。司马勋以梁州叛，称成都王。秦改元建元。匈奴左右贤王以朔方叛#32，平之。
　　丙寅：晋改元太和。会稽王昱为丞相。燕、秦入寇。凉张天锡受晋命大将军，都督陇右。燕拔晋鲁郡。秦拔晋南乡。
　　丁卯：燕攻晋竟陵。秦攻晋凉州。
　　戊辰：秦符双以上邦、符抑以蒲阪叛，王猛悉平之。
　　己巳：晋大司马桓温北伐燕，不利，归罪袁真。袁真以寿阳入于燕。燕大将慕容垂败晋师于枋头，以众降秦，评害功故也。秦救燕有功，取燕之金墉，责无信也。
　　庚午：晋寿阳袁真卒，子瑾继。桓温败瑾于寿阳。广汉及成都寇乱。王猛灭燕于邺，徙慕容炜于长安，收郡五十七，猛留镇邺。
　　辛未：晋桓温平寿阳，获袁瑾以归，废其君弈为海西王，立会稽．王昱，改元咸安，是谓文帝。温称丞相，镇姑熟，专制。杀太宰武陵王晞、新蔡王晃，仍降海西王为公及害其二子与母#33。
　　壬申：晋命苗济余句为镇东将军，领乐浪守。庾希以海陵叛，入于京口。文帝昱终，子曜嗣，是谓武帝。桓温还姑熟。秦王猛平慕容桓于辽东，灭仇池公杨纂于秦州。
　　癸酉：晋改元宁康。大司马桓温卒，太后称制。王彪之为尚书令，谢安为尚书仆射，专政。张天锡贡方物。秦拔晋成都及梓潼。
　　甲戌：晋桓石破秦军于垫江。张育称王于蜀，秦复平之。
　　乙亥：秦大将军王猛卒。
　　丙子：晋改元太元。帝加元服。皇太后委政桓冲。桓豁为将军，谢安为尚书监录尚书事。秦灭前凉，徙张天锡于姑臧。又平朔方，获托跋什翼犍，徙之长安。
　　丁丑：晋、秦二国抗衡天下。
　　戊寅：晋作新宫。
　　己卯：晋败秦军于淮南，秦拔晋襄阳。
　　庚辰：晋李逊以交址叛，秦符洛以和龙叛。
　　辛巳：晋谢石为尚书仆射。桓石攻秦，有功。四夷六十二国修贡于秦。
　　壬午
　　癸未：晋伐蜀，败秦军于武当。秦符坚举国南伐，晋谢安帅谢瑛、谢玄、桓冲、桓伊大败秦师于肥水，进围洛阳。秦符坚丧师寿春，符融没于战，诸将咸叛。慕容垂称王荣阳，北居中山，国曰燕，元曰燕元，是谓后燕。攻符丕于邺。丁零翟斌以行唐叛#34，仇池杨世入于晋。
　　甲申：晋假谢安黄钺，都督军事，镇广陵#35，领荆南十五州，复襄阳。秦符朗以青州降，秦符坚来乞师，遣刘牢之救邺。秦将姚苌称王万年，国曰秦，元曰白雀，是谓后秦。慕容冲称王阿房，慕容泓称王华池，慕容、水称王长子，吕光称王酒泉。苌、冲兵互逼长安。燕北伐高句丽，复辽东故也。
　　乙酉：晋谢安救秦至于长安，复洛阳以还，卒。秦符坚没于姚苌，子丕自邺攻晋阳，称帝，改元太安。慕容冲屠长安。秦将乞伏国仁称牧洮罕#36，国曰秦，元曰建义，是谓西秦。燕慕容垂南平邺，徙都之。秦姚苌获符坚于五将山，归，杀之于新平。是年，冒顿托跋什翼珪称王定襄之成乐，国曰魏，元曰登国，是谓后魏道武皇帝。
　　丙戌：秦符丕为慕容永所败，走晋东垣#37；为晋将冯该所杀，其众奔杏城。符登称帝陇东，改元太初。符坚将吕光称牧姑臧，国曰凉，元曰太安，是谓后凉。燕慕容垂称帝于邺，改元建兴。慕容冲为将段随、韩延所#38。其众奔垂。慕容永称帝长子。秦姚苌称帝，徙民长安，改元建初。
　　丁亥：晋以子德宗为太子，败翟辽于洛口。秦符登东攻姚苌，封乞伏国仁为苑川王。
　　戊子：秦符登攻姚苌，不利。秦乞伏国仁卒，弟乾归立，称河南王，改元太初，徙都金城。
　　己丑：晋陆纳为尚书令。彭城妖贼乱。翟辽围荣阳。秦姚苌西攻符登。凉吕光称三河王，改元麟嘉。
　　庚寅：晋败翟辽于滑台。永嘉寇乱。秦符登攻姚苌，不利。
　　辛卯：晋王询为左仆射，谢玫为右仆射。
　　壬辰：晋蒋喆以青州乱。慕容垂平丁零翟钊于滑台西#39。秦乞伏乾归开地至巴及陇。
　　癸巳：秦符登攻姚苌，不利。秦姚苌卒，子兴继，去帝称王。
　　经世之卯二千二百四十八
　　甲午：东晋孝武帝二十二年，后魏道武皇帝十年。秦符登攻姚兴，不利，战死。子崇立，奔湟中，称帝，改元延初，为乞伏乾归所灭。燕慕容垂平慕容永于长子。秦姚兴复称帝槐里，改元皇初。凉吕光徙居乐都。
　　乙未：燕慕容垂攻魏，不利。魏破燕师于参合陂#40。
　　丙申：晋武帝泛舟于泉池，没。太子德宗嗣位，是谓安帝。会稽王道子专政。燕慕容垂拔魏平城。垂卒于上谷，子宝继，改元永康。太原陷于魏。魏拔燕并州，围中山，称帝，改元皇始。凉吕光称天王，改元龙飞。
　　丁酉：晋改元隆安。兖州王恭、豫州庾楷、吴郡王钦各以城叛。燕慕容宝北走龙城。慕容详称帝中山，慕容麟杀详代立#41，慕容德自丁零入#42，又杀麟代立#43，徙居邺。中山陷于魏。吕光寇西，秦自金城复徙居苑川。凉吕光将秃发乌孤称王廉川，国曰凉，元日太初，是谓南凉。凉吕光将沮渠蒙逊立段业为牧于张掖，国曰凉，元曰神玺，是谓北凉。
　　戊戌：晋北伐燕，师败于管城。兖州王恭、豫州庚楷、荆州殷仲堪、广州桓玄兵犯建业，败内师于白石。假会稽王道子黄钺，玄师败走浔阳。杜炯以京口乱。燕慕容宝南伐，至于黎阳乃复。将兰汗杀宝代立于龙城，称昌黎王，改元青龙。宝子盛诛兰汗，称王，改元建平。称帝，再改元长乐。邺陷于魏。范阳王慕容德自邺南走滑台，称王，改元元年#44，是谓南燕。魏拔燕之邺及信都，改元天兴，自盛乐徙居平城。凉秃发乌孤克金城，败吕光于街亭，称武威天王。
　　己亥：秦姚兴拔晋洛阳。燕慕容德拔晋青州。仇池杨盛称藩于晋。妖贼孙恩陷晋会稽，晋谢瑛、刘牢之往伐。刘裕始参军政。秦姚兴去帝号，称王，改元弘始。魏南攻滑台。凉吕光传子绍位，称太上皇。光卒，兄纂杀绍代立#45。凉秃发乌孤徙居乐都。乌孤卒，弟利鹿孤立，又徙居西平，仍附于姚兴。凉段业称天王，改元天玺。大将沮渠蒙逊出守西安。燕慕容德逐辟闾浑于广固，徙居之，滑台没于魏。
　　庚子：晋司马刘裕败孙恩于临海，以杨州元显为十六州都督。燕慕容盛去帝号，称庶人天王#46，大破高句丽。秦姚兴破西秦，俘其王乞伏乾归于长安。凉吕纂改元咸宁。大司马吕弘杀纂不克。凉利鹿孤改元建和。凉将李实称牧秦州，国曰凉，元曰庚子，是谓西凉。燕慕容德称帝广固，改元建平。
　　辛丑：晋平孙恩，刘裕出守下邳。燕慕容盛将段玑行弒盛，叔父熙诛玑，称帝，改元光始。秦姚兴放乞伏乾归还苑川。凉吕超弒其君纂，立其兄隆，改元神鼎，称藩于姚兴。凉秃发利鹿孤称西河王。凉大将沮渠蒙逊自西安入，杀段业代立，改元永安。
