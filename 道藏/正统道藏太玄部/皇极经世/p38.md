<!-- { "loadSidebar": true } -->
　　甲辰：周厘王崩，太子阆践位，是谓惠王。晋武公卒，子献公诡诸继。秦徙居雍。楚文王卒，世子□继，是谓杜敖。
　　乙巳：秦德公卒，子宣公#12继。
　　丙午
　　丁未：周有五大夫#13之难，边伯、石速、蔿国以蔡、卫之师攻王，立弟颓。王出，居郑之栎。
　　戊申：郑厉公及虢叔入王，于成周杀颓#14，而执仲父及五大夫#15；难遂平。
　　己酉：秦作密畤，败晋师于河曲。晋伐骊，获骊女以为姬。陈公子完奔齐。楚乱，弟恽弒其君□代#16立，是谓成王。
　　庚戌：楚修好于周及诸侯。
　　辛亥：卫惠公卒，子懿公继。
　　壬子：晋有骊姬之难，杀群公子，自翼徙居绛。
　　癸丑：晋伐#17虢，责纳群公子也。
　　甲寅：周惠王锡齐桓公，命为伯。
　　乙卯：晋城#18曲沃及蒲。楚伐郑。
　　丙辰
　　丁巳：齐伐山戎，至于孤竹，以救燕，俾修贡天子。秦宣公卒，弟成公立。楚杀令尹子元，以斗谷於菟为令尹。
　　戊午
　　己未：鲁乱，叔牙弒其君庄公。子开立，是谓愍公。季友立世子班，不克，奔陈。
　　庚申：晋灭霍、魏、耿，以耿封赵夙，以魏封毕万。
　　辛酉：鲁乱，庆父以庄姜弒愍公代立。季友逐庆父而立公子申，是谓厘公。狄灭卫，杀懿公。齐桓公攘戎狄而立戴公，东徙渡河，野处曹邑。戴公卒，弟毁立，是谓文公。自曹邑徙居楚丘。晋伐东山皋落氏。秦成公卒，弟任好#19立，是谓穆公。
　　壬戌：秦伐茅津#20。齐会宋、郑、鲁、曹、邾之君于柽。
　　癸亥：齐城楚丘以居卫，又会江、黄之君于贯。晋灭虢。
　　经世之辰二千二百一十三
　　甲子：周惠王二十年。齐会宋、江、黄之君于阳谷#21。
　　乙丑：齐会宋、陈、鲁、卫、郑、许、曹之师伐蔡，遂入楚，盟于召陵，执陈辕涛徐。晋杀世子申生，公子重耳走蒲，夷吾奔屈。秦#22娶晋女为夫人。
　　丙寅：齐桓公会宋、陈、鲁、卫、郑、许、曹之君及王世子盟于首止#23 。晋伐蒲，重耳奔翟。又伐虞及虢，虢君奔周。是年#24；秦#25始得志于诸侯，百里奚、蹇叔为之辅。楚灭弦。
　　丁卯：齐伐郑。晋伐屈，夷吾奔梁。
　　戊辰
　　己巳：周惠王崩，太子郑践位，是谓襄王。太叔作难。齐帅宋、卫、许、曹、陈会王#26人于洮。晋伐翟，不利于啮桑。
　　庚午：齐桓公会宰孔周公及宋、卫、郑、许、曹之君于葵丘。宋襄公立。晋献公卒，公子奚齐立。大夫里克及丕郑#27杀之。大夫荀息立其弟卓子。
　　辛未：晋里克杀其君卓子及大夫荀息，而纳夷吾。夷吾入，是谓惠公。惠公既立，杀里克而绝秦。
　　壬申：周乱，叔带以戎伐周，秦、晋来救。
　　癸酉
　　甲戌：齐桓公会宋、陈、鲁、卫、郑、许、曹之君盟于咸。晋饥，秦输之粟。
　　乙亥：秦饥，晋闭之籴而又伐之。楚灭英。
　　丙子：齐桓公会宋、陈、鲁、卫、郑、许、曹之君盟于牡丘，以救徐。管仲卒，易牙专政。秦伐晋，败之于韩原，获其君夷吾。夷吾献河西地，乃得还，仍以世子圉为质。
　　丁丑：戎攻周，齐会诸侯师戍#28周，又会宋、鲁、卫、陈、郑、许、邢、曹之君于淮，以全鄫。
　　戊寅：齐桓公卒，五公子争国，公子无诡立，易牙专政，世子昭出奔宋。
　　己卯：宋会曹、卫、邾伐齐，杀无诡，败四公子，立世子昭，是谓孝侯。狄伐卫。
　　庚辰：秦灭梁。
　　辛巳
　　壬午：宋襄公会楚、陈、蔡、郑、许、曹六国之君于盂#29；为楚所执。楚成王执襄公于会以伐宋，盟而#30之。
　　癸未：齐入王叔带于周，秦、晋徙陆浑之戎于伊川。宋会卫、许、滕伐郑，不利。晋公子圉自秦逃归。楚救郑，大败宋师于泓。
　　甲申：周颓叔桃子以狄师伐郑，遂以狄女隗氏为后。宋襄公卒，子成功壬臣继。齐伐宋。楚伐陈。
　　乙酉：襄王废狄后，颓叔桃子以狄师攻周，王出居郑之泛，叔带代立，与狄后居于温。晋有却芮之难，惠公卒，世子圉继，是谓怀公。秦穆公使人杀之，而入公子重耳，是谓文公。赵衰为原大夫专政。
　　丙戌：秦、晋之师灭王叔带于温，而纳王于成周。王享晋文公于郏，而命益之河内地。卫文公卒，世子成公郑继。楚围陈，以入顿子。
　　丁亥：宋背楚亲晋。楚灭夔伐宋，又#31伐齐。
　　戊子：齐孝公卒，弟潘父杀世子代立，是谓昭公。晋救宋，作三军。楚使子玉#32伐宋。
　　己丑：周襄王狩于河阳。晋会齐、宋、蔡、秦之师伐卫，大败楚师于城濮。遂会齐、宋、蔡、郑、鲁、卫之君盟于践土。楚救郑，不利，杀令尹子玉得臣。
　　庚寅：晋会王人及诸侯于翟泉。
　　辛卯：卫成公自陈如周，周请晋纳成公于卫，而诛大夫元咺及公子瑕。秦、晋围郑。
　　壬辰：鲁取济西田。卫徙居帝丘。
　　癸巳：晋文公卒，世子欢继，是谓襄公。
　　经世之巳二千二百一十四
　　甲午：周襄王二十五#33年。秦穆公伐郑。晋败秦师于般，获其帅孟明视、西乞术、白乙丙。鲁僖公卒，世子兴继，是谓文公。
　　乙未：晋归秦三帅。楚乱，世子商臣弒其君恽代立，是谓穆王。
　　丙申：秦伐晋，不利于彭卫。
　　丁酉：秦伐晋，取王官#34。楚伐江，晋师来救。
　　戊戌：秦伐西戎，破国十二。楚灭江。
　　隁
　　壬寅：周襄王崩，太子壬臣嗣位，是谓顷王。
　　癸卯：周葬襄王。晋会诸侯人救郑。秦伐晋，取武遂。
　　甲辰：晋伐秦，取少梁。秦伐晋，取北征。
　　乙巳：鲁败狄于咸，获其帅乔如。
　　丙午：秦伐晋，取羁马。
　　丁未：楚穆王卒，世子莒继，是谓庄王。
　　戊申：周顷王崩，国乱，公卿争权。晋赵盾平周乱而立王子班，是谓匡王。宋及诸侯盟于新城。齐昭公卒，国乱，公子商人杀世子舍代立，是谓懿公。
　　己酉：秦伐蔡。齐伐鲁。
　　庚戌：齐修郪丘之盟。宋人弒其君昭公，弟鲍立，是谓文公。楚灭庸。
　　辛亥：晋会卫、陈、郑伐宋。
　　壬子：鲁文公卒于台下，襄仲杀世子恶，而立公子俀#35，是谓宣公。三桓专政。秦康公卒，世子稻继，是谓共公。齐乱，大夫丙歜杀其君懿公，立公子元，是谓惠公。宋乱，群公子作难。
　　癸丑：齐取鲁济西田#36。晋伐郑。楚侵陈及宋。
　　甲寅：周匡王崩，弟瑜立，是谓定王。郑败宋师于大棘，获其太宰华元。晋伐郑。秦伐晋。晋赵盾弒其君灵公，迎襄公弟黑臀于周，立之，是谓成公。
　　乙卯：周葬匡王。楚伐陆浑之戎，遂观兵于周郊。
　　丙辰：郑乱，公子作难。
　　丁巳：晋伐陈以救郑。秦共公卒，世子稻继，是谓桓公。
　　戊午：晋赵盾、卫孙兔侵陈。
　　己未：晋会诸侯于黑壤。
　　庚申：晋伐秦。楚灭舒蓼。
　　辛酉：晋侯会宋、卫、陈、郑于扈，陈不至，遂伐陈。晋成公卒于扈，公子据立，是谓景公。赵盾卒，子朔继事。
　　壬戌：齐归鲁济西田。齐惠公卒，公子无野继，是谓顷公。大夫崔杼奔卫。陈乱，夏征舒弒其君灵公。晋伐郑，楚师来救。楚伐郑，晋师来救。
　　癸亥：楚伐陈，诛夏征舒，纳公孙宁仪于陈。
　　经世之午二千二百一十五
　　甲子：周定王十年。楚伐郑，大败晋师于河上。晋屠岸贾作难于下宫，杀赵朔及其族。朔妻匿于公宫，生武。
　　乙丑；楚伐宋。
　　丙寅：楚围宋。
　　丁卯：周定王杀二伯。晋灭赤狄#37及潞氏。
　　戊辰：楚宣王榭火。晋灭申氏，又平王室之乱。
　　己巳：晋会诸侯之君于断道。
　　庚午：鲁宣公卒，世子黑肱继，是谓
　　成公。:晋伐齐。楚庄王卒，世子审继，是谓共王。
　　辛未：周伐茅戎，不利。
　　壬申：齐伐卫，败鲁、卫之师于新筑。晋会诸侯之师救卫，大败齐师于鞍#38。宋文公卒，子瑕继，是谓共公。华元专国，两盟于晋、楚。楚会十国之人于蜀#39。
　　癸酉：晋会宋、卫、鲁、曹伐郑。郑两伐许。
　　甲戌：晋伐楚救郑。
　　乙亥：周定王崩，太子夷嗣位，是谓简王。晋会齐、宋、卫、鲁、郑、曹、邾、杞八国之君盟于虫牢。楚伐郑。
　　丙子：楚伐郑，晋救郑。是年，寿梦称王于吴。
　　丁丑：晋会齐、宋、鲁、卫、曹、邾、莒八国之君于马陵，以救郑。吴王寿梦始通好中国。
　　戊寅：晋杀大夫赵同、赵括#40。
　　己卯：晋会齐、宋、鲁、卫、郑、曹、邾、杞八国之君盟于蒲。齐顷公卒，子环继，是谓灵公。晋伐郑。秦伐晋。楚伐莒，入郓。
　　庚辰：晋景公有疾，授世子#41州蒲位，是谓厉公。景公卒，程婴攻屠岸贾于公宫#42 ，灭其族，复赵武、赵朔之封邑。程婴请死。
　　辛巳：秦、晋修夹河之盟#43。
　　壬午：晋、楚同盟于宋#44，晋#45 败狄于交刚。
　　癸未：鲁成公朝于周。晋会#46齐、宋、鲁、卫、郑、曹、邾、滕八国之师伐秦，败之于麻遂。
　　甲申：秦桓公卒，子景公继#47。
　　乙酉：晋会诸侯之君于戚。宋共公卒，国乱，大司马唐山杀世子肥，右师华元、左师鱼石#48诛唐山，而立公子成，是谓平公。楚迁许于业。吴大会诸侯之君于锺离。
　　丙戌：晋伐郑，大败楚师于邹陵#49 。楚救郑不克。矢中王目，诛令尹侧。
　　丁亥：晋会诸侯盟于柯陵。是年，晋杀三却。
　　戊子：晋乱，乐书弒其君厉公，迎公子周于周，立之，是谓悼公。鲁成公卒，子午继，是谓襄公。楚会郑伐宋，入彭城。晋侯会宋公、鲁仲孙蔑、卫侯、邾子、齐崔杼，同盟于虚杼。
　　己丑：周简王崩，太子泄心嗣位，是谓灵王。晋会诸侯之师伐宋，围彭城。
　　庚寅：周葬简王。晋伐郑，会诸侯之师于戚，以城虎牢。
　　辛卯：晋会八国之君盟于鸡泽。楚伐吴，至于衡山。
　　壬辰：晋用魏绛。楚伐陈。
　　癸巳：晋会诸国之师于戚城，又救陈。吴会鲁、卫之君于善道。
　　经世之未二千二百一十六
　　甲午：周灵王五年。
　　乙未：晋会七国之君于鄬。
　　丙申：晋会诸国之君于邢丘。郑子驷杀群公子。
　　丁酉：秦伐晋。晋会十一国之君伐郑。楚亦伐郑。郑两盟晋、楚。
　　戊戌：晋率十一国之君会吴寿梦于祖#50，以灭逼阳。又会十一国之师伐郑，又伐秦。楚伐宋，又救郑。
　　己亥：晋两会十一国之师伐郑，赐魏绛食采安邑。秦伐晋救郑。鲁三桓分军。楚伐郑，又伐宋。
