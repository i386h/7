<!-- { "loadSidebar": true } -->
　　国以法教为治。晷运於天，则时成於地；法动於上，则治成於人。晷之运也，先春后秋；法之动也，先赏后罚○是以温风发春所以动萌华也，寒露降秋所以陨茂叶也，明赏有德所以劝善人也，显罚有过所以禁下奸也。善赏者因民所喜以劝善，善罚者因民所恶以禁奸。故赏少而劝善，刑薄而奸息。赏一人而天下喜之，罚一人而天下畏之，用能教狭而治广，事寡而功众也。其王良之善御也，识马之饥饱，规矩徐疾之节，故鞭策不载而千里可期。然不可以无鞭策者，以马之有佚也。圣人之为治也，以爵赏劝善，以仁化养民，故刑罚不用，太平可致。然而不可废刑罚者，以民之有纵也。是以赏虽劝善，不可无罚：罚虽禁恶，不可无赏。赏平罚当，则理道立矣。故君者，赏罚之所归，诱人以趣善也。其利重矣，其威大矣。空悬小利，足以劝善；虚设轻威，可以惩奸。蚓复张厚赏以饵下，操大威以临民哉。故一赏不可不信也，一罚不可不明也。赏而不要，虽赏不劝；罚而不明，虽刑不禁。不劝不禁，则善恶失理。是以明主一赏善罚恶非为己也，以为国也。适於己而无功於国者不加赏焉，逆於己而便於国者不施罚焉。罚必施於有过，赏必加於有功。苟善赏信而罚明，则万人从之，若舟之循川，车之遵路，亦奚向而不济，何行而弗臻矣。
　　审名第十六
　　言以译理，理为言本，名以订实，实为名源。有理无言，则理不可明；有实无名，则实不可辨。理由言明而言非理也，实由名辨而名非实也。今信言以弃理，实非得理者也；信名而略实，非得实者也。故明者课言以寻理，不遗理而着言；执名以责实，不弃实而存名。然则言理兼通而名实俱正。世人传言，皆以小成大，以非为是，传弥广，理逾乖，名弥假，实逾反，则回犬似人，转白成黑矣。今指犬似人，转白似黑，则不类矣。转以类推，以此象彼，谓犬似攫，
　　大猿五百岁，则自善能媚美女。
　　攫似狙，狙似人，则犬似人矣。谓白似缃，
　　浅黄色也。
　　捆似黄，黄似朱，朱似紫，紫似钳，
　　青色也。
　　钳似黑，则白成黑矣。黄轩四面，非有八目；
　　黄轩，是轩辕黄帝也。治国乃使诸侯至於四方，因为四面。时人传之，言黄轩有四个面，故言非有八目也。
　　夔之一足，必有独经；
　　《吕氏春秋》曰：昔哀公谓孔子曰：夔之一足，信之乎。孔子对曰：调六律，和八音，惟一人则足。时人谓言：夔身只有一足。《庄子》云：夔之一足，其行踯躅者也。
　　周人玉璞，其实死鼠；
　　周人，是周国人。其周国贵玉璞，其人不识。玉璞傍道，市人有人诳其谓死鼠为玉璞，卖与周人，以五彩裹之，於宝匣藏之，天下人谓其实是玉璞。卞和闻之，故从其家借而观之，乃死鼠也。卞和笑之曰：此是死鼠，非玉璞，其人怀惭，并宝匣弃之也。
　　楚之凤凰，乃是山鸡；
　　楚人得山鸡，见五色花文，谓是凤凰。以将献其君，行至路半，见野田中极多，乃问之。人曰：此是山鸡。楚人怀惭而退，走归。
　　愚谷智叟，而像顽称；
　　昔有贤人隐在愚谷，自号愚公。时人闻之，谓之实是愚人，后知是贤智之人也。
　　黄公美女，乃得丑名；
　　黄公有美女，年三十不嫁，姿容端正。有人问其女，黄公谦曰：女丑不嫁出。人谓之实丑，后纳为妃，时人始知其美丽也。
　　鲁人缝掖，实非儒行；
　　缝，大也。大掖之衣，单衣大袂也。君子有道，艺者所衣也。哀公见孔子与士大夫异，又与庶人不同，疑之为儒服。然故问之。
　　东郭吹竿，而不知音。
　　竿似笙，有三十六管。齐宣王好闻吹之，门下吹竿者三千人。其时如解吹竿者得俸禄，东郭处士谬解在其中，虚执一竿於唇上，责求俸禄。官一王死，成王立，乃遣一一闲之，东郭吹竿谬，遂走，终身不出也。
　　四面一足本非真实，玉璞凤凰不是定名，鲁人东郭空槛美称，愚谷黄公横受恶名。由此观之，传闻丧真，翻转名实，美恶无定称，贤愚无正目。俗之弊者，不察名实，虚信传说，即似定真。闻野丈人谓之田父，
　　野丈人，是药名，世人从虚谓之是田父也。
　　河上妮女谓之妇人，
　　女，是药名，今之饭带是也。世人不审其名，谓之是妇人。
　　尧浆禹粮谓之饮食，
　　此亦是药名。尧浆，是木树中水也。禹粮，是赤土中极赤之土也，昔禹治水饥乏粮，乃取此土食之，故言禹粮。世人不审其名，谓言是今之饮食也。
　　龙肝牛膝谓之为肉，
　　皆是药草之名也。世人不审，为是龙牛之肉也。
　　掘井得人谓言自土而出，
　　宋国有人家掘井，乃云：吾家掘井，利得一人。时人不晓，谓言是人从土出，悉皆传之。国君闻之，召而问之。宋人对曰：臣家掘井得人者，住去水远，每日遣一人汲水。自掘已来，每日余一人之工。臣谓掘井似得一人，非是土下得人也。
　　三豕渡河云负行水上。
　　鲁人读《史记》不知字错，云三豕渡河。有人问曰：其义焉在。鲁人曰：竞行水上。子夏闻之，往看，乃谓之曰：晋君己亥日渡河，写史记者错己字成三，亥字作豕。鲁人不信，遂往晋问之。晋君乃是己亥日渡河，始知其字实谬错也。
　　凡斯之类，不可胜言。故狐狸二兽，因其名便，
　　狐是野狗，狸是野猫。
　　合而为一；蛩蛩巨虚，其寔一兽，
　　蛩蛩前足长，巨虚后足长。其兽出雁门山，见人，即巨虚负蛩而走也。
　　因其词烦，分为二斯。虽成其名而不知败其实，弗审其词而不察其形。是以古人必慎传名，近审其词，远取诸理，不使名害於实。实隐於名，故名无所容其伪，实无所蔽其真。此谓正名也。
　　刘子卷之三竟
　　刘子卷之四
　　播州录事参军袁孝政注
　　鄙名第十七
　　名者，命之形也；言者，命之名也。形有巧拙，名有好丑，言有善恶。名言之善则悦於人心，名言之恶则恢於人耳。是以古人制邑名子，必依善名名之，不善害於实矣。昔毕万以盈大会福，
　　毕万，是毕公之后，文公之子名。万言大也。魏者亦言大邑，后铃有魏邑。万后果为卿。至於周末，乘魏国文侯即位，此后果王也。
　　晋仇以怨偶逢祸。
　　晋君太子名仇怨偶，后生一子名成师。成师长大，杀怨偶也。
　　然盈大者不必尽吉，怨偶者不必皆凶，而人怀爱憎之意者以其名有善恶也。今野人昼见嬉子者以为有喜乐之瑞，夜梦见雀者以为有爵位之象。然见嬉者未必有喜，梦雀者未必蝉冠，而人悦之者以其名利人也。水名盗泉，尼父不漱；邑名朝歌，颜渊不舍；里名胜母，曾子还轫；
　　轫，轮也，曾子欲往郑而至胜母里，碍轮而不践其里，旋车而回也。
　　亭名栢人，汉后夜遁。
　　汉后，是汉高祖也。夜过柄人亭，欲宿。问曰：此是何亭。左右曰：此名植人亭。高祖曰：若名桥人亭，逼迫於人速，须急去。去后果侠客
　　来欲害高祖，至旦寻觅不见，乃是赵人贯高正，遂恕其罪，不以为怨也。
　　何者？以其名害义也。以嬉雀之征，无益於人，名苟近善而世俗爱之；邑泉之大，生人所庇，名必伤义，圣贤恶之。由此而言，则善恶之义在於名也。昔有贫人，命其狗曰富，命子曰乐。方祭而狗入於室，叱之曰：富出。祝曰：不祥。家果有祸，其子后死，哭之曰：乐而不自悲也。庄里有人字其长子曰盗，次子曰欧。盗持衣出褥锄草曰耨。其母呼之曰盗。吏因缚之，其母呼欧欧喻吏，遽而声不转，但言欧欧。吏因欧之，盗几至於噎。立名不善，身受其弊。审名之宜，岂不信哉。
　　知人第十八
　　龙之潜也，庆云未附，则与鱼鳖为邻。骥之伏也，孙阳未赏，必与驽胎同柜。
　　骥，龙马也。驽胎，钝马也。孙肠国之善相焉。
　　士之翳也，知己未顾，亦与佣流杂处。自非神机洞明，莫能分也。故明哲之相士，听之於未闻，察之於未形，而监其神智，识其才能，可谓知人矣。若功成事遂，然后知之者，何异耳闻雷霆而称为聪，目见日月而谓之明乎。故孔方諲之相马也，
　　孔方諲，秦人也。伯乐举之为穆公相马，三月始归。穆公问曰：得马否。方诬曰：得马矣。马在沙丘。穆公曰：何如。诬曰：牝而黄。及其马至，牡而骊。穆公怒召伯乐，责曰：子何妄举人也。毛色牝牡不辨，有何相马之能。伯乐对曰：孔方诬相马得之精，不在其赢。后乘之，其马果日行千里也。
　　虽未追风逐电，绝尘掣影，而迅足之势固已见矣；薛烛之赏剑，
　　薛烛，秦人也，天下别剑之人，为吴王相剑，知是宝器也。
　　虽未陆斩玄犀，水截蛟龙，而锐刃之资亦已露矣。故范蠡吠於犬窦，文种闻而拜之；
　　范蠡是越人，文种亦是越人。文种为越王大夫。蠡见文种从门前过，蠡於狗窦中吠文种？种曰：狗当吠人。范蠡以我为人。回车至蠡门，入内而拜蠡，荐为越王左相。越王欲伐吴，一用文种、范蠡计谋，遂朱吴王。范蠡谓种曰：越王勾践长颈鸟喙，可与伺苦，不可与同乐心后铃害我，我欲去。文种曰：臣之事君，杀身以成名。纵后害我，就死无恨，终身不有背君之名。吾不去。范蠡於是泛五湖钓鱼，自号渔父，终身不出。越王思蠡，遂铸金为蠡形像，四时祭祀。文种事越王，未经载年犯事，果被越王所害，如蠡之言也。
　　鲍龙跪石而吟，仲尼为之下车；
　　鲍龙是贤人，与孔子同时也。
　　尧之知舜，不违桑阴；
　　尧当举舜於雷泽之阴，与舜语於桑树下，桑阴不移。尧即知舜是贤人，堪为天子，故以让位与也。
　　文王之知吕望，不以永日。
　　文王出游猎，占今曰猎合得一狩，非熊非熊，合得帝王师。果是吕望，王与伺车而还。
　　眉睫之微，
　　昔人姓陈名雍，善能察贼，得眉睫之问，即知是贼。赵子谓曰：吾闻之人目大明察，见泉下鱼叉凶。未经年，喋雍果被贼杀也。
　　而形於色；音声之妙，而动於心，贤圣观察不待成功而知之也。陈平之弃楚归汉，魏无知识其善谋；
　　陈平，阳武郡户牖人也。少时家贫，在村作社头，分肉甚平。父老谓之曰：陈孺子分肉极平。陈曰：使平得宰相治天下，如此肉平。后值汉与楚争灭秦，陈平在项羽下作将军。项羽不能用贤，平遂背楚来投汉。汉相魏无知举於高祖，高祖用为护军，遂破楚灭秦。说六奇之谋，以定天下。今故言弃楚归汉也。
　　韩信之亡於黑水，萧何知其能将。
