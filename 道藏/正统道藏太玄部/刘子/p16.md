<!-- { "loadSidebar": true } -->
　　闻林风响而见舟人惊。阳气主生，物所乐也；阴气主杀，物所憾也。故春葩含日似笑，秋叶汶露如泣。夫善交者，不以出入易意，不以生死移情，在终如始，在始如终，犹日月也，故日之出入俱#3明，月之生死同形。天无情於生死，则不可以情而憾怨。故暄然而春，荣华者不谢，凄然而秋，凋零者不憾。荣凋有命，困遇有期。故春药虽茂，假朝露而抽翠；秋叶诚危，因微风而飘零。万物居温则柔，入寒则刚。故春角可卷，夏条可结，秋露可凝，冬冰可折。人皆爱少而恶老，重荣而轻悴。故簪环英华而焚灰枯朽，莫识枯朽生於英华，英华归於枯朽。山抱玉则凿之，江怀珠则竭之，豹佩文则剥之，人合智则嫉之。智能知人，不能自知，神能卫物，不能自卫。故神龟以智见灼，灵蛇以神见曝，孰知不智为智，不神为神乎。妙必假物而物非生妙，巧必因器而器非成巧。是以羿无弧矢不能中微，其中微者非弧矢也。捶无斧新不能善断，其善断者非斧新也。画以摹形，故先质后文；言以写情，故先实后辩。无质而文，则画非形也；不实而辩，则言非情也。红黛饰容欲以为艳，而动目者稀；挥弦繁弄欲以为悲，而惊耳者寡，由於质不美也。质不美者虽崇饰而不华，曲不和者虽响疾而不哀。理动於心而见於色，情发於中而形于声。故强惧者虽笑不乐，强哭者虽哀不悲。耳闻所恶不若无闻，目见所恶不如不见。故雷震必塞耳，掣电必掩目。为仁则不利，为利则不仁。故贩粟者欲岁之饥，卖药者欲人之疾。物各重其所主，而桀纣之狗可以吠尧。故盗蹶之徒，贤於盗蹶而鄙仲尼。运屈而志天，辱至而怨人，是以火焚而怨燧人，溺井而尤伯益。宿不树惠，临难而施恩；本不防萌，害成而修慎，是以临渴而穿井，方饥而植木，虽疾无所及也。公仪嗜鱼，
　　公仪是姓，楚人也，其性好食鱼也。
　　屈到嗜芰芰英也，虽非至味，人皆甘之，与众同也。文王嗜胆，曾誓嗜枣，胆苦枣酸，二子甘之，与众异也。鹿形似马而迅於马，豺形似犬而健於犬，国有千金之马而无千金之鹿，家有千金之犬而无千金之豺，以犬马有用而豺鹿无用也。
　　九流第五十五#4
　　道者，老聃#5、关尹、庞涓、庄周之类也，以空虚为本，清净为心，谦抱为德，卑弱为行，居无为之事，行不言之教，裁成宇宙不见其迩，亭毒万物不有其功。然而薄者全弃忠孝，杜绝仁义，专任清虚，欲以为治也。
　　儒者，晏婴、子思、孟轲、荀卿之类也，顺阴阳之性，明教化之本，游心於六艺，留情於五常，厚葬文服，重乐有命，祖述尧舜，宪章文武，宗师仲尼，以尊敬其道。然而薄者流广文繁，难可穷究也。
　　阴阳者，子韦、邹衍、桑丘、南公之类也，敬顺昊天，历象日月星辰，敬授民时，范三光之度，随四时之运，知五行之性，通八风之气，以厚生民，以为政治。然而薄者则拘於禁忌，溺於术数也。
　　名者，宋鉼#6秦公子，《春秋》云：秦士也、尹文、惠施、公孙龙#7之类也，其道正名，名不正则言不顺，故定尊卑，正名分，爱平尚俭，禁攻寝兵，故作华山之冠，以表均平之制，则宽宥之说以示区分。然而薄者捐本就末，分析明辩，苟析华辞也。
　　法者，慎到、李俚、韩非、商鞅之类也，其卫在於明罚，讨阵整法，诱善惩恶，俾顺轨度，以为治本。然而薄者削仁废义，专任刑法，风俗刻薄，严而少恩也。
　　墨者，尹佚、墨翟、禽滑、胡俳之类也，俭啬，谦爱尚贤，右鬼非命，薄葬无服，不怒非国。然而薄者其道大谷，俭而难遵也。
　　纵横者，阙子阙子，名子我，是齐人，善用兵也、庞暖、苏泰、张仪之类也，其术本於行仁，译二国之情，弥战争之患，受命不受辞，因事而制权，安危扶倾，转祸就福。然而薄者则苟尚华诈而弃忠信也。
　　杂者，孔甲、尉缭、尸校、淮夷之类也，明阴阳，本#8道德，兼儒墨，合名法，苞纵横，纳农植，触类取与，不拘一绪。然而薄者则芜秽蔓衍，无所系心也。
　　农者，神农、野老、宰氏、范胜之类也，其卫在於务农，广为垦辟，播植百谷，国有盈储，家有畜积，仓凛充实则礼义生焉。然而薄者又使王侯与庶人并耕於野，无尊卑之别，失君臣之序也。
　　观此九家之学，虽有深浅，辞有详略，偕侨形反，流分乖隔，然皆同其妙理，俱会治道。迹虽有殊，归趣无异，犹五行相灭亦还相生，四气相反而共成岁，淄渑殊源同归于海，宫商异声俱会於乐，夷惠同操齐踪为贤，二子殊行等迩为仁。道者玄化为本，儒者德教为宗。九流之中，二化为最。夫道以无为化世，儒以六艺济俗。无为以清虚为心，六艺以礼乐为训。若以教行於大同，则邪伪萌生；使无为化於成康，则氛乱竞起。何者？浇淳时异，则风化应殊；古今乖舛，则政教宜隔。以此观之，儒教虽非得真之说，然兹教可以导物；道家虽为达情之论，而违礼复不可以救弊。今治世之贤宜以礼教为先，嘉遁之士应以无为是务，则操业俱遂而身名两全也。
　　刘子卷之十竟
　　＃１本注，文渊阁本作：『秦见昆弟前倨后恭，喟然叹曰：一人之富贵，则亲戚畏惧之；贫贱，则轻易之。且使我有洛阳负郭田二顷，吾岂能佩六国相印乎。
　　＃２本注，文渊阁本作：『偃家贫，游齐为亲友排槟。后为齐相，遂列九鼎，奏锺而食』。
　　＃３『俱』文渊阁本作『齐』。
　　＃４文渊阁本先儒后道。
　　＃５文渊阁本『老聃』之前尚有『斋熊」。
　　＃６『妍』原作『骈』，据文渊阁本改。
　　＃７『龙』原作『捷』，据文渊阁本改。
　　＃８『本』文渊阁本作『通』。
　　
