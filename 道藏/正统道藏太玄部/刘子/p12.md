<!-- { "loadSidebar": true } -->
　　火之性也，大寒惨凄凝冰裂地而炎气不为之衰，大热垣赫憔金烁石而炎气不为之炽者，何也？有自然之质，而寒者不能移也。故丹可磨而不可夺其色，兰可墦而不可灭其馨，玉可碎而不可改其白，金可销而不可易其刚，各抱自然之性，非可强变者也。士有忠义之性，怀贞直之操、不移之质，亦如兹者也。是以生苟背道不以为利，死必合义不足为害。故不趋利而逃害，不听生而憾死，不可以威协而变其操，不可以利诱而易其心。昔子闲之劫也，拟之白刃而其心不倾；
　　楚白公胜作乱，杀子西，又劫子闲，谓子闲曰：同我者即免，不同我者即杀。乃以白刃拟刺子闲，而子闲亦不同。故云不趋而逃害也。
　　晏婴之盟也，钩以曲戟而其志不回，
　　崔杼杀齐君，使人将铁钧钧晏婴项，欲与立盟，共为要誓。晏子终竟不同崔杼作乱也。
　　不可以利害趋其情矣。夫士有忠义之行，践绳墨之节，其於为作，乃无异於众人，及至处患蹈难而志气贞刚，然后知其殊也。譬如锺山之玉，
　　锺山在会稽也。
　　寒岭之松，比之孺泯梓柳无殊也。
　　瓀珉似玉，入火即销。梓是揪，柳是扬柳也。
　　及其烧以炉炭，三日而色不改，处於积水，终岁而枝叶不凋，然后知其异於他玉众木也。故袒褐暴虎而后勇气发焉，超腾绝圾而后迅梗露焉，手提万钧而后多力见焉，处难践患而后贞勇出焉。不用干将以知其锐也，不引乌号奚以知其劲也。
　　乌号是角桑之木为弓也。黄帝殿前有桑树，上有长条，乌飞集其上，乌起未高条返弹乌，乌乃号，因名乌号。黄帝见之，曰：此木应堪村用也。遂取为弓，极美妙，故曰乌号弓。《说文》云：黄帝於鼎湖山上得仙人遗弓一张，群臣见之一时号哭，因曰乌号弓。又云南岭山有拓木乌，每日在其上呜，因名之乌号弓也。
　　劲锐之质，卓然易见，犹因人获显，死乃志行难睹，曷得不因事而后明乎。
　　刘子卷之七竟
　　＃１『知』原作『之』，据文渊阁本改。
　　＃２『五』原作『云』，据文渊阁本改。
　　＃３『苟兢其步，虽履除能安』 文渊阁本作『苟慎其步，虽履脸能安。』 
　　刘子卷之八
　　播州录事参军袁孝政注
　　辩施第三十七
　　夫山阜非为乌植林，林茂而乌自栖之；江湖非为鱼凿潭，潭深而鱼自归之；处世非为人积财，财积而人自依之，非其所招，势使然也。怀璧之子，未必能惠，而人竞亲者，有惠人之资也；被褐之士，性能轻财，而皆疏之者，无惠人之资也。今富而俭惜犹见亲敬，贫而仁施必见疏慢，非行之失，被情变也。策驷登山不得直辔而行，泛舟入海不得安身而坐。何者，山路迂回，海水沦波，行者欲直而路曲之，坐者欲安而水荡之。仁者欲施而贫遏之，富而赈物，德不为难；贫而俭啬，行非为过。天之道损有余，人之情矜不足也。昆山之下，以玉抵乌；彭蠡之滨，以鱼食犬，而人不爱者，非性轻财，所丰故也。挈瓶丐水，执崔求火，
　　草似龙须，可为席，人用炉音普火也。
　　而人不悟，非性好施，有余故也。口非匏瓜不能不食，身非木石不得不衣。食不满腹岂得辍口而＃１惠人，衣不蔽形何得露体而施物，非性俭悟，不足故也。饥馑之春不赈朋戚，多稔之秋飨及四邻。不赈朋戚，人之恶行；惠及四邻，人之善义，善恶之行出於性情而击於饥秾也。以此观之，太丰则恩情生，寞乏则仁惠废也窦，贫。相马者，失在於瘦求千里之步，亏也；相人者，失在於贫恩惠之边，缺也。轻财之士，世非少也，然而不见者，贫掩之也。德行未着而称我能，犹足不能行而卖壁药，望人信之，实为难矣。
　　和性第三十八
　　夫欧冶铸剑，
　　越王铸剑之人，姓赵名干将，善能欧冶铸剑名。
　　太刚则折，太柔则卷，欲剑无折，必加其锡，欲剑无卷，必加其金。何者？金性刚而锡质柔，刚柔均平则为善矣。良工涂漆，漆缓则难晞，急则弗牢，均则缓急，使之调和则为美也。人之含性，有似於兹，刚者伤於严猛，柔者失於软懦，缓者悔於后机衅也，急者败於忆促怀急。故铸剑者使金不至折，锡不及卷；制器者使缓而能晞，急而能牢；理性者使刚而不猛，柔而不懦，缓而不后机，急而不忆促。故能剑器兼善，而性气淳和也。昔徐偃王软而国灭，
　　徐国名偃，是王子也，好行仁义，善修文德，不专预备。后被邻国破之。临死之时曰：吾但好行文德，不知人有诈也。
　　齐商公懦而身亡，此性太柔之失也。晋阳处父以纯刚致害，
　　晋大夫，姓阳名处父，为性大刚。后被晋君所杀也。
　　郑子阳以严猛致毙，
　　郑国之君性大严猛，为臣之所杀也。
　　此性太刚之过也。楚子西宽而招败，
　　楚令尹性宽，楚王所杀也。
　　邻庄公忆而自祸，此性褊急之灾也。西门豹性急佩韦皮以自缓，
　　姓西门名豹，六国时为邻县令。性急取韦皮而佩之。韦皮太宽，故佩之，以豹禀其性也。
　　董安于性缓带丝盆以自急，
　　晋阳太守，为性缓也。
　　彼各能以一物所长，攻其所短也。故阴阳调天地和也，刚柔均人之和也。阴阳不和，则水旱失节；刚柔不均，则强懦乖政。水旱失节则岁败，强弱乖政则身亡。是以智者宽而栗，严而温，柔而毅，猛而仁，刚而济其柔。柔抑其强，强弱相参，缓急相弼。以斯善性，未闻在物而有悔吝者也。
　　殊好第三十九
　　累榭洞房，珠帘玉宸，人之所悦也，乌入而忧。耸石巉岩，输菌札结，暖狄之所便也，人上而栗。五谈六经，咸池箫韶，人之所乐也，兽闻而振。悬濑碧潭，澜波个涌，鱼龙之所安也，人入而畏。飞鼯甘烟，
　　飞鼯，鼠也，好食火炮为美也。
　　走貊美铁，
　　兽好食铁为美也。
　　鸿鸡嗜蛇，
　　乌似鸡，高三尺，亦曰鸿鸡，食蛇为美也。
　　人好刍豢，
　　食草曰刍，食米曰豢。
　　乌兽与人受性既· 殊，形质亦异，所居隔绝，嗜好不同，未足怪也。人之与兽共禀二仪之气，俱抱五常之性。虽贤愚异情，善恶殊行，至於目见曰月，耳闻雷霆，近火觉热，履冰知寒，此之庞识未宜有殊也。声色芳味各有正性，善恶之分，皎然自露，不可以皂为白，以羽为角，以苦为甘，以见为香。然而嗜好有殊绝者，则偏其反矣。非可以类推，弗得以猜测，颠倒好丑，良可怪也。俯颜玉理，陌视巧笑，众目之所悦也；轩皇爱摸母之魑貌，
　　魁，丑貌也。
　　不易落英之丽容；陈侯悦敦洽之丑状，弗贸阳文之婉姿。炮羔煎鸿，跃呼各切蜡戈规切孺熊，
　　蜻是龟；燸是翻，即熊掌也。炙熟以蜜淹之，可食也。
　　众口之所赚；
　　以其味美故也。
　　文王嗜莒蒲之蕴，不易熊肝之味。阳春白雪，嗷楚采菱，
　　皆是曲名。
　　众耳之所乐也，而汉顺听山乌之音，云胜丝竹之响；魏文侯好槌凿之声，不贵金石之和。郁金玄怆，
　　恬静熏香。
　　春兰秋蕙，
　　尽是香草。
　　众鼻之所芳也；海人悦至见之夫，不爱芳馨之气。
　　海人者，其人在海畔住，乐闻死人极皇之气。有一人独来海边，其人受性身作死人皇。海人闻之，竞逐死人皇，竟曰闻气不足也。
　　若斯人者，皆性有所偏也。执其所好而与众相反，则倒白为黑，变苦成甘，移角成羽，佩犹当熏，美丑无定形，爱憎无正分也。
　　兵卫第四十
　　太古淳朴，民心无欲。世薄时浇，则争起而战斗生焉。神农氏弦木为弧，刻木为矢。弧矢之利，以威天下。其后蚩尤强暴，好习攻战，销金为刃，割革为钾，而兵遂兴矣。黄帝战于涿鹿，颛顼争於不周，
　　不周，山名，在西海。共工氏与颛顼战於不周山。工氏败绩，以头触不周，山倾，天柱跌，四维绝。故西北倾，令曰落西。工氏以脚踏束方，得地道绝。故水向束流。俗云天倾西北隅，地绝束南界也。
　　尧战丹水，舜征有苗，夏讨有扈，殷攻葛伯，周伐崇侯。夫兵者凶器，财用之蠹而民之残也。五帝三王弗能弥者，所以禁暴而讨乱，非欲耗财以害民也。然众聚则财散，锋接则民残，势之所然也。故兵贵伐谋，不重交刃，百战百胜非用兵之善也。善用兵者，不战而胜，善之善也。王者之兵，修正道而服人；霸者之兵，奇谲变而取胜。夫将者，国之安危，民之性命，不可不重。故诏之以庙堂，授之以斧铁。受命既已，则设明衣凿凶门，临军之曰则忘其亲，援鼓之时援，鼓杖也。则忘其身，用能无天於上，无地於下，无敌於前，无顾於后，以全国为重，以智谋为先。故将者，必明天时，辨地势，练人谋。明天时者，察七纬之情，洞五行之趣，听八风之动，鉴五云之候。辨地势者，识七舍之形，列九地之势。
　　居山陵之战，不逆高；水草之战，不涉深；平地之战，不涉虚险。
　　明人者，抱五德之美，握二柄之要。五德者，智信仁勇严也。二柄者，赏罚也。智以能谋，信以约束，仁以爱人，勇以陵敌，严以镇众，赏以劝功，罚以惩过。故智者变通之源，运奇之府也。兵者，诡道而行，以其制胜也。是以万弩上壳，孙膑之奇；
　　魏遣庞涓为将来伐赵，赵投於齐。齐遣孙膑往救。孙膑至彼，与涓交战，兵尚少不敌庞涓，遂退自弱。涓曰：我知齐人怯，未战而退。於是庞涓趁齐军。孙膑遂於马陵险阻之上，伏弩万张，皆急上弦，发箭齐射。其日庞涓大败，被杀也。
　　千牛俱奔，田单之策；
　　齐将善守城，燕来攻齐，齐有七十城并输燕军。田单在即墨城中，被燕军围城，守之不降。燕将语田单曰：汝可急降，不然吾当破城尽诛。田单曰：待我明曰来降。燕将遂宽一夜。田单乃於城内掘地道，内水牛千头，乐刃剑戟缚置牛角上，画牛身作龙文衣五彩，夜穿地道将烛以油灌之，缚於牛尾。临欲相攻一时，放火烧牛尾，烛遣牛从地道中出，牛被火烧尾，搪换燕军，并皆破散，走死无路。田单发兵逐后，押背趁杀，燕军大败。
　　囊土拥水，韩信之权；
　　汉将引兵伐赵，楚来救赵。韩信令军各负土两袋，以壅滩水断河。遂渡水与楚战，佯败退军，楚兵逐之。渡水一半，信遣人於滩头次破土袋，楚军兵将不得回，被信央破，楚军大败。
　　拽柴扬尘，乐枝之谲；
　　乐技是晋国将，兵少，使军卒佯拽柴木动尘起，众望唯见尘起，谓晋大有兵马，以动尘也。
　　舒车豕突，尹子之卫；
　　将军载猪以向军营也。
　　云梯烟浮，鲁生之巧。
　　鲁攻宋城，使鲁般造云梯也。
