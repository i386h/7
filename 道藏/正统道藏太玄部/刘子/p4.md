<!-- { "loadSidebar": true } -->
　　冀缺是晋国农人也。郭外曰郊，郊外曰野，野外曰林，林外曰炯。冀缺在炯野耕田，其妻饷食，冀缺见妻，乃行宾主之礼不亏也。
　　斯皆慎乎。隐微枕善而居，不以视之不见而移其心，听之不闻而变其情也。谓天盖高而听甚卑，谓日盖远而照甚近，谓神盖幽而察甚明。《诗》云：相在尔室，尚不魄於屋漏。
　　西北隅，谓之屋漏。
　　无曰不显，莫予云观。暗昧之事未有幽而不显，昏惑之行无有隐而不彰。修操於明，行悖於幽，以人不知。若人不知，则鬼神知之；鬼神不知，则己知之。而云不知，是盗锺掩耳之智也。孔徒晨起为善孜孜，东平居室以善为乐。
　　东平王，名仓。有人问曰：君以何为乐。答曰：仓以善为乐也。
　　故身恒居善，则内无忧虑，外无畏惧，独立不惭影，独寝不愧袅，上可以接神明，下可以固人伦，德被幽明，庆祥臻矣。
　　刘子卷之二竟
　　＃１『欲无伤手，其可得乎』文渊阁本作『能无伤乎』。
　　＃２『凿山穴，川不能周水西流』文渊阁本作『凿九川不能过水西流』。
　　刘子卷之三
　　播州录事参军袁孝政注
　　贵农第十一
　　衣食者，民之本也。民者，国之本也。民恃衣食，犹鱼之须水；国之恃民，如人之倚足。鱼无水则不得而生，人失足必不可以步，国失民亦不可以治。先王知其如此而给民衣食。故农祥旦正，辰集陬訾，
　　农者，耕种之称。旦，正月，祥，吉也。农吉之月，谓是正月旦也。
　　阳气愤盈，土木脉发，天子亲耕於东郊，
　　用上亥日。
　　后妃躬桑於北郊。
　　用上已日。
　　国非无良农也，而主者亲耕；世非无蚕妾也，而后妃躬桑，上可以供宗庙，下可以劝兆民。神农之法曰：丈夫丁壮而不耕，天下有受其饥者。妇人当年而不织，天下有受其寒者。故天子亲耕，后妃亲织，以为天下先。是以其耕不强者无以养其生，其织不力者无以盖其形。衣食饶足，奸邪不生，安乐无事，天下和平，智者无以施其策，勇者无以行其威。故衣食为民之本，而工巧为其末也。是以雕文刻镂伤於农事，锦绩蔡组害於女工。农事伤，则饥之本也；女工害，则寒之源也。饥寒并至而欲禁人为盗，是扬火而欲无炎，挠水而望其静，不可得也。衣食足知荣辱，仓凛实知礼节。故建国者必务田蚕之实而弃美丽之华，以谷帛为珍宝，比珠玉於粪土。何者？珠玉止於虚玩，而谷帛有实用也。假使天下瓦砾悉化为和璞，砂石皆变为隋珠，如值水旱之岁、琼粒之年，则璧不可以御寒，珠未可以充饥也。虽有夺日之鉴，代月之光，归於无用也。何异画为西施，美而不可悦；刻作桃李，似而不可食也。衣之与食，唯生人之所由。其最急者，食为本也。霜雪岩岩，苦盖不可以代裘；
　　苦，茆也。言无布帛可衣，唯衣茆蒙。蒙者，女人之衣曰蒙。今江东亦呼苦茆为盖也。
　　室如悬磬，草木不可以当粮。故先王制国有九年之储，可以备非常救灾厄也。尧汤之时，有十年之蓄。及遭九年洪水，七载大旱，不闻饥馑相望，捐弃沟壑者，蓄积多故也。谷之所以不积者，在於游食者多而农人少故也。夫螟胜秋生而秋死，
　　食苗心曰螟，食节曰腾，食根曰螫，食叶曰贼。此四虫皆为人之灾也。
　　一时为灾而数年乏食。今一人耕而百人食之，其为螟胜亦以甚矣。是以先王敬授民时，劝课农桑，省游食之人，减摇役之费，则仓凛充实，颂声作矣。虽有戎马之兴，水旱之珍，国未尝有忧，民终无害也。
　　爱民第十二
　　天生烝民，而树之以君。君者，民之天也。天之养物，以阴阳为大；君之化民，以政教为务。故寒暑不时则疾疫，风雨不节则岁饥。刑罚者，民之寒暑也；教令者，民之风雨也。刑罚不时则民伤，教令不节则俗弊。故水浊无掉尾之鱼，土涌无岁奠之木，政烦无逸乐之民。政之於人，犹琴瑟也，大弦急则小弦绝，小弦绝大弦问矣。夫足寒伤心，民劳伤国；足温而心平，人佚而国宁。是故善为理者必以仁爱为本，不以苛酷为先，宽宥刑罚以全人命，省彻榣役以休民力，轻约赋敛不匮人财，不夺农时以足民用，则家给国富而太平可致也。人之於君，犹子之於父母
　　也。未有父母富而子贫，父母贫而子富也。故人饶足者非独人之足，亦国之足；渴乏者非独人之渴乏，亦国之渴乏也。故有若曰：百姓足，君孰与不足。百姓不足，君孰与足。此之谓也。先王之治，上顺天时，下养万物，草木昆虫不失其所，獭未祭鱼，不施网罟；豺未祭兽，不修田猎；鹰年未击，不张厨罗；霜露未沾，不伐草木。草木有生而无识，乌兽有识而无知，犹施仁爱以及之，奚况在人而不爱之乎。故君者其仁如春，其泽如雨，德润万物，则人为之死矣。昔太王居合，
　　太王，是周太王也，古公宣甫也。后稷十五代孙居合土，行仁爱於百姓，一年成市，二年成邑，三年成都。所乱｀以然者，仁爱有余也。
　　而人随之，仁爱有余也。夙沙之君，
　　风沙，国名也。仁爱不足者而人传之，来归舜。又云：舜伐之，沙国之人背君而来舜。未审将何为先也。
　　而人背之，仁爱不足也。仁爱附人，坚於金石，金石可销而人不可离。故君者壤地，人者卉木也。未闻壤肥而卉木不茂，君仁而万民不盛矣。
　　从化第十三
　　君以民为体，民以君为心。心好之，身必安之；君好之，民必从之。未见心好而身不从，君欲而民不随也。人之从君，如草之从风，水之从器。故君之德，风之与器也；人之情，草之与水也。草之戴风，风骛东则东靡，风骛西则西靡，是随风之东西也。水之在器，器方则水方，器圆则水圆，是随器之方圆也。下之事上，从其所行，犹影之随形，响之应声，言不虚也。上所好物，下必有甚。《诗》云：诱人孔易，言从上也。昔齐桓公好衣紫，闱境尽被异彩。晋文公不好服羔裘，群臣皆衣牂羊。
　　牂羊者，言是老羊皮。又云母羊皮也。
　　鲁哀公好儒服，举国皆着儒衣。赵武灵王好鴂鹉，国人咸冠骏冠。紫非正色，祥非美义，儒非俗服。鴂非冠饬，而竞之者随君所好也。楚灵王好细腰，臣妾为之约食，饥死者多。越王勾践好勇而揖斗蛙，
　　越王勾践好勇，将兵欲灭吴，招集天下壮士。乘车於路，乃见一蛙在车辙中努身似拒车轮。越王於是下车而揖之，於是壮士皆悉效之，遂灭吴。此明勇士力之甚也。
　　国人为之轻命，兵死者众。命者人之所重，死者人之所恶。今轻其所重，重其所恶者，何也。从君所好也。尧舜之人可比家而封，桀纣之人可接屋而诛，非尧舜之民性尽仁义，而桀纣之人生辄奸邪，而善恶性殊者染化故也。是以明君慎其所好，以正时俗；树之风声，以流来世。或为上化而下不必随君好，而人未必同也。故唐尧之世而四凶纵，殷纣之时而三人贞，汉文节俭而人庶奢，齐景奢而晏婴俭。此未达之词也。何者？冬之德阴，而有寒炎萧丘，
　　萧丘山自生之火，常以春起秋灭。其丘方千里，火褊中生。
　　夏之德阳，而有霜霰。霰，雨雪杂下也。以天地之德，由不能一於阴阳，况其贤圣岂能一於万民哉。故权衡虽正，不能无毫厘之差；钧石虽平，不能无抄撮之较。从君之譬，以多言之，唐尧居上，天下皆治而四凶独乱，犹曰尧治。治者多也。殷纣在上，天下皆乱而三人独治，犹日纣乱。乱者众也。汉文节俭，而人有奢，犹日世俭。俭者多也。齐景太奢，而晏婴躬俭，犹日国奢。奢者众也。水性宜玲，而有华阳温泉，
　　华阳，是南地名，属梁，则出温泉也。
　　犹曰水玲。玲者多也。火性宜热，而有萧丘寒炎，犹曰火热。热者，多也。迅风扬波，高下相临，山隆谷洼，差以寻常，较而望之，犹曰水平。举大体也。故世之论事，皆取其多者以为之节。今观言者，当顾言外之旨，不得拘文以害意也。
　　法卫第十四
　　法术者，人主之所执，为治之枢机也。术藏於内随务应变，法设於外适时御人。人用其道而不知其数者，术也。悬教设令以示人者，法也。人主以卫化世，犹天以气变万物。气变万物而不见其象，以术化人而不见其形。故天以气为灵，主以术为神。术以神隐成妙，法以明断为工。淳风一浇，则人有争心；情伪既动，则立法以检之。
　　检，犹正也。设令教导，以示人正法也。
　　建国君人者，虽能善政，未有弃法而成治也。故神农不施刑罚而人善，为政者不可废法而治人。舜执干戚而服有苗，
　　苗民不服舜。舜执干戚，舞於两阶间，苗民自服。《尚书》云：七旬有苗格。
　　征伐者不可释甲而制寇。立法者譬如善御，察马之力，揣途之数，齐其衔辔，以从其势。故能登阪赴险，无覆辙之败，
　　如车难行，犹无覆坠也。
　　乘危涉远，无越轨之患。君，犹御也；法，犹辔也；人，犹马也；马，犹轨也；理，犹执辔也。执辔者欲马之遵轨也，明法者欲人循治也。辔不均齐，马失轨也；法不适时，人乖理也。是以明主务循其法，因时制宜。苟利於人不必法古，必害於事不可循旧。夏商之衰，不变法而亡；三代之兴，不相袭而王。尧舜异道而德盖天下，汤武殊治而名施后代。由此观之，法宜变动，非一代也。今法者则溺於古律，儒者则拘於旧礼，而不识情移法宜变改也。此可与守法而施教，不可与论法而立教。故智者作法，愚者制焉；贤者更礼，不肖者拘焉。拘法之人不足以言事，制法之士不足以论理。若握一世之法以传百世之人，由以一衣拟寒暑，一药治座痕也。若载一时之礼以训无穷之俗，是刻舟而求剑，
　　宋人乘船，失剑於水，刻舟记之？待船至彼，方始求之。
　　守株而待兔。
　　有狩惊兔集株而死。有人过而得之，竟日不去，专守此株，更待兔来而诛死者也。
　　故制法者为礼之所由，而非所以为治也。礼者成化之所宗，而非所以成化者。成化之宗在於随时，为治之本在於因世。未有不因世而欲治，不随时而成化。以斯治政，未为忘也。
　　赏罚第十五
　　治民御下，莫正於法；立法施教，莫大於赏罚。赏罚者，国之利器，而制人之柄也。故天以晷数成岁，
　　行一周天，三百六十五度四分度之一。日月行度各有其数，日行迟一年一周天，月行疾一月一周天。
