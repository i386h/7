<!-- { "loadSidebar": true } -->
　　夫龙汉赤明之前，瞑津大梵，寥廓无光，杳冥昏默，不知所然。厥后真精感激，元气流通，天地成象，万有生焉。. 然万有之中，惟人为贵，修、之则在升，' , 失之则在堕。若能迥眸返故，体一入妙圆，守柔处虚，隐迹匿光，其道曰胜，其德日昌。辨之则多辱，· 明之则多蔽，得之则多失，存之则多亡。知进退亏盈，不失於天地正中者，吉凶利害，焉能毙哉。其德者，澄之不清，挠之不浊，妙而无为也；饰之不荣，污之不辱，玄而自然也。杳兮冥兮，中有精焉。恍兮惚兮，中有信焉。无状之状，无物之象。包罗太极，总括拿方。临边居妙，离物存真。其理有常，见而异俗。其道有同，体而移风。迷之则亡真遘幻，幻若波柜，浮沉汨没，随流而失於大川。悟之则脱壳颐精、神光内照，虚净无疵，云收天莹雾敛日。明露太清之华，暇现无上之真。元德无不政，道无不亨。通神易象，象适星徽，姨然妙化者，蹑梯玄而升於玉晨之官也。
　　赞曰
　　妙道无方，混遏元冈。水激丹池，滔炽云房。灵音清清，天韵琅琅。流精金明，．飞神玉光。玄黄庆氛，虚白吉祥。填质负阴，威眸抱阳。九色辉霞，一真烽惶。一星结郁罗，玉霄昂昂。
　　上清玄化理微铭
　　大道出乎太极之先，上德化于天地之始。混混沌沌，沦默无光。恍恍惚惚，焕乎有物。物非常物，是谓至精。至精无象，象出玄明。忘其形，入乎体，虚含虚也。忘其浩，益乎元，气含气也。忘其心，焕乎明，神含神也。其神者，象若悬珠。珠无形质，应无不现。同於水，象乎水；同於火，象乎火；同於金石，象乎金石；同於虚无，象乎虚无。上窥青天，仰之弥高。下潜黄泉，钻之弥坚。挥斥八极，大方无隅。在天成象，在地成形。太虚广漠，其中有神。神机运化，应无不周。适其形，形化气；适其气，气化神；适其神，神化虚；适其虚，虚化道。道适圆象，象若星仪。星仪由适，适乎太始之元。先天历化，是谓逸士，名遂之功者也。
　　赞曰
　　上清玄境，理寂幽深。元神升降，象帝浮沉。肇制天地，运移古今。炎陵凤叫，水谷龙吟。弥罗仙梵，洞彻灵音。日辉丹桂，月照琼林。妙祥丰郁，玄瑞盈岑。出乎杂类，纯一贞心。历超象外，截哲来钦。
　　太无万梵天光铭
　　道之可无，启之而不无。德之可有，感之而非有。默然虚诤，湛然常清。谷神出化，一往一来，推日月之升降。元气流行，一上一下，随天地之浮沉。迭运阴阳，而物生焉。迁移寒暑，而岁成焉。四通五泰，九和十合。阐而明之，真不离假。阀而昧之，假不离真。迷悟同途，总归其要。仙凡异路，各适其玄。背觉合尘，返游魂之遘幻。辅正除邪，复室魄之登辰。声之无声，大音不乱於真人之耳。色之有色，高明无启於愚鄙之心。失常之理，见而不见，始落顽空。契道之机，知而不知，终归实相。大成若缺，丰智源而不示。大白若辱，袭其光而不耀。抱其元，藏其虚，督其精，奕其然。慷而理之，必而适之，三一忘意，混内无分，象出先天，道斯明矣。
　　赞曰
　　太虚渺邈，感而咸归。天真有期，公正无私。清圆玉衡，琅然游玑。拟诸形容，象其物宜。冲而不盈，约之无亏。湛然泠然，玄之妙之。上元清华，中天紫微。神函至精，星貌徽徽。
　　上清太玄集卷之三竟
　　上清太玄集卷之四
　　姑射侯善渊述
　　太始金光玉容铭
　　且君子立身行道，严尊国法，谨奉玄真。剿除嗜欲，屏绝嚣尘。积功而恤孤念寡，累行而爱老怜贫。仰贤善勿生懈息，举顽骆莫起胜心。上和下睦，建德以慈悲为本。内正外端，至道以清＇净为门。事繁则心无内适，绝念则意不外游。止盈防亏，须明进退之机。居安虑危，可辨存亡之理。有无相济，动静同源。静之曰道，动之日神。寂然有应，感而无心。通元益气，洞彻渊明。聚阳魂灿然纯粹，换阴魄晒曜天真。星凝玄照，道释华风。至理研穷，朝闻之夕死可矣。是有死而不亡，岂羡启期三事之美。非无长生久视，不图林类百年之期。胡不念有身有患，终落沉空；无相无形，始超象外。慎守勤功，功成名遂，堕质升仙，奚足为难矣者哉。
　　赞曰
　　太极高渺，洞济渊玄。一气盈虚，万物生焉。灵风秀丽，皓月华妍。山藏玉瑞，草坼金钿。滋荣一国，润植百川。无心俱妙，有欲临边。迷之为鬼，悟则登仙。出乎无穷，象帝先天。
　　太渊辰境清心铭
　　夫道者，默然而不弊，应化之无方。德者，显然而不武，随变之有位。立象则明日月乾坤之理，安爻则体阴阳否泰之机。坎中满，在天为月，在人为耳；耳能廓震巽风雷之声，是谓闻而知之日圣。离中虚，在天为日，在人为目；目能鉴艮泽山水之秀，是谓望而知之日神。仰之则法象於天，俯之则法象於地。冲玄则观象於变，变则通幽明之故。原始返终，故知死生之说。易日：探迹索隐，钩深致远。远不可穷，近不可测。杳杳冥冥，莫能知其然而然也。毁之费之，不失其体。信之奉之，不见其形。天长地久，孰能功以高迁。彼奉其道，自为志信不厚，盖中路而退者，此之谓也。
　　赞曰
　　含横神秀，翠影瑶岑。蟾华束出，日色西沉。道明玄境，德合辰拎。云泠澡雪，元气斋心。旱仙下降，众圣齐临。腰金佩玉，宝瑞盈簪。光垂素羽，韵出寒琳。轻敲玉磬，再举清音。
　　太清玄明玉辰铭
　　太清玄陛，无化不生。象帝开明，无幽不烛。二神蕴素，焕乎日月之前。一气盈虚，混於天地之表。玄之又玄，探迹无穷。妙中为妙，精思莫测。惠施能辩，辩之未证其容。端木能言，言之讯无启口。离娄擅视，方昼舒眉，眨而望之，弗见其形。师旷擅聪，方夜倪首，晤而听之，弗闻其声。拔其萃，出乎类，始为物先，而未尝全其理也。忘其气，益乎神，方成道纪，混於太初，而未尝尽其机也。然则玉炼金容，纯真滋益，宝式琅函，浊质消忘。海灵凝秀，象出丹华，三一混然，精流天秘。内适星悬宝晏，未始之先矣。
　　赞曰
　　太清之道，纯一真孚。天风高洁，海月清孤。昂霄晦迹，俯里忘图。璇冈峻泽，钊提润虞。玄精玉璨，妙质灵无。光华游奕，瑞气祥符。混元凝秀，丹象流珠。内含星彩，游宴灵都。
　　太空圆象通神铭
　　夫道者，寂兮无声，寥兮无色，一旦古亘今，独立而不改。无状之状，迎之不见其前。无物之象，随之不见其后。言乎弘，包罗天地，不足为其大。称乎微，贯穿沙芥，不足为其小。探迹无方，袭之弥远。精思有感，测之弥近。失然若昏，听之内聪。冥冥杳杳，藏乎至精。昭一然独见，视之外明。恍恍惚惚，运乎至灵。灵源一致，导化三成。一者夺阴阳之气，二者焕日月之精，三者诱天地之秀。知之修炼，千日有期。混然适之，明於象罔。象罔通玄，穿金透石。泳水蹈火，履锋涉危。千变万化，无以穷极。逢物而不栗，其谓何哉？乃纯气之守。有如事者，是谓修真德士，神圣之功者也。
　　赞曰
　　内适杳冥，外通辰景。道此一无，
　　德斯三省。玄象着明，几心耀禺。四气朗清，五神虚静。冠韩华轩，貌乘云鉼。天外风清，潭心月泠。旷兮若昏，默然如炯。隐显分明，妙哉吉庆。
　　太玄宝旺星徽铭
　　玄元垂教，感无不应。道德开元，物无不生。且太虚浩浩而无涯，天地茫茫而有象。乾坤含化，庶物流形。阴阳受气，代谢相因。禀化者不止於一生，含胎者岂尽於一· 形。在天垂象，可见吉凶之兆。在地成形，可辩有无之理。在人为变，可明动静之机。释子启之日佛，儒贤理之日圣二德士通之日仙。异派同源，道斯一矣。然则天真地祇、神明帝主、日月星辰、仙真上圣、玉女金童、官僚将吏、古佛罗汉、天龙八部、四恩三有、山川大泽、江河淮济、珠玉金石、玄黄甘苦，乃至胎生卵生、湿生化生、有色无色、有相无相、有化无化、非化非非化。同一尊奉者二乃无上之道也。化而通之者，乃无极之神也。其神者，在下则为鬼，在中则为人，在上则为星。星释无形，返於太易之先。先天无祖，然而通之是谓至道之元矣。
　　赞曰
　　幽玄纯粹，天真微密。儒释道风，天地人悉。分而为三，妙归精一。执有本无，体虚若实。形释清聪，慧通灵质。神游海角，魂飞天奕。醉抱瑛华，眠云卧日。九色星氛，万法俱毕。
　　太冥皓济颐神铭
　　道者，虚无之体。德者，神化之用。体用相须，是谓大通。夫大通者，在乎真气精神之理也。其气者，轻清而简妙也。其精者，放旷而飘逸也。其神者，浩渺而幽邃也。默然则昏暝而意存，昭然则炳曜而心忘。曲成则辟天地玄黄之色，正化则泄阴阳否泰之机。偷然而随风云之出没，厥然而历江海之波涛。凝然而冒山川之秀丽，郁然而容草木之茂植。煌煌兮发金玉之光华，淇淇兮兴鱼龙之变化。然则不渝而色，不雕而形，不疾而速，不为而成。无可无不可，无能无不能。玄之又玄，妙之为妙。屿质神游，洞达於广寞之乡也。
　　赞曰
　　宗乘至道，祖圣流传。非持像法，何假名言。无用之用，不然而然。二神启妙，一气通玄。龙游碧汉，凤翼丹天。明辉宝界，光耀芝田。中正刚健，精粹纯乾。易乎未始，象帝之先。
　　玉清玄上登辰铭
　　道明玄览，始一先天。象帝出乎万梵，肇气以御三元。天地澄彻，日月鲜明。精照无外，微妙玄通。爱物利生，和而不畅。换然则易乎不神而神，臆然则适乎无体之体。志凝宇宙，混入中元，虚室生白，是谓吉祥之兆。其道静而生神，其神感而通道。非视非听，现于天瑞，益神圣之无方。非动非静，虚无澄湛，惠灵宝之有应。寂兮寥兮，藏乎诸用。恍兮惚兮，示显诸仁。妙哉玄道，至德神功，旷然大启跟乎，星奕之元矣。
　　赞曰
　　玉清玄上，帝一登辰。混沌瞑津，元始赤文。丹皇奕御，灵宝滋纯。神凝宇宙，玄照天风。黄华流素，精耀璘编。忘形适象，契道生神。交光焕烂，皎洁华瑛。中元奕象，是谓玄真。
　　颂曰
　　昔年昏昧心源闭，今日分明道眼开。喜见碧天如玉案，双轮碾破白云堆。
　　太极玄精神游铭
