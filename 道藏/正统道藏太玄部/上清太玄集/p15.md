<!-- { "loadSidebar": true } -->
　　善惠谦柔，济苦怜贫，随方就圆。善治家润国，修身养命，深穷造化，庄列齐肩。抱守玄阳，灵源密固，内阐双关育浩然。通玄路，放眉问妙色，光接云烟。冥冥杳杳无边。运日月、精华混物鲜。照洞虚豁朗，凝空灿灿，胎星一点，出化先天。遍应诸方，周盈法界，拍塞无瑕道德全。威神力，显平生手段，夺取仙构。
　　益寿美金花#1二＋九首
　　丹田固蒂，旋引灵泉频溉济。渐长黄芽，风撼孤根一径斜。美金花发，艳放清香初破甲。剪插银瓶，兼炷龙涎献上清。
　　颐生就死，死里逃生终复始。弃假求真，真性明知身外身。无中生有，有里还无难启口。默守神功，功满朝元上碧空。
　　真清真静，静里清清完性命。命蒂含神，神奕黄都紫府春。春光皓皓，皓旷明阳盈古道。道太升玄，玄远无隅天外天。
　　灵元恢鄂，满目风光虚倚托。落落无涯，飘入瑶宫散宝华。通玄慧口，面启南轩观北斗。宝洁凝然；一粒明珠滚上天。
　　无为清净，不动不摇颐性命。一派寒光，遍照蓬壶入大方。无穷无侧，或去或来如过客。道自通灵，目送归魂入杳冥。
　　清虚妙理，湛湛圆明融彻底。海净天空，空里明知有圣功。心珠涌跃，焰迸流霞光睒烁。凤炽金乌，飞过新罗上玉都。
　　玄元微密，寂寂寥寥无缝入。探赜功奇，易象先天合圣机。混然一炁，拍塞冲虚无不济。极目清光，顿觉融风天地凉。
　　身居火院，儿女妻奴由贪恋。惺悟痴除，鼓腹歌吟乐有余。逍遥甚处，回首家山堪归去。豁落壶天，月湛澄江宝桂圆。
　　内观北斗，斡转天关通慧口。阴里生阳，烹炼三魂七魄亡。玉炉功毕，宝鼎金丹明沥沥。晃耀灵砂，日灿晴空落翠霞。
　　人生幻一化，咫尺无常全不怕。莫望来生，据算来生甚处行。前程路恶，剑戟臻侁难进脚。劝汝迥头，随我逍遥物外游。
　　返观三景，增得灵砂盈满鼎。光
　　耀华婴，点化琅玕宇宙清。江天夜牌月，宝桂玲珑澄皎洁。惟我亲栽，有似一琼花火里开。
　　浮无瑕翳，握固存神颐浩炁。润谷玄霜，养就神砂满鼎香。清如赫
　　日，瑞炁凝空盈满室。混一先天，易御星仪达妙玄。
　　回头问己，认取无生真妙理。内
　　阐灵光，升入蟾宫点桂霜。混成天癸，窈窕流霞融彻底。洞济冥阳，仙子功标北帝乡。
　　混元一炁，生地生天虚满济。宝
　　洁玲珑，落桂金乌碧海沉。颐精固蒂，眩集神珠随风去。月照波心，天目晶通水产金。
　　潜龙初九，九五飞龙群无首。大哉乾元，物物亨纯得自然。性相以近，道显诸仁藏诸用。精粹含光，神易穷通没定方。
　　玄瑛精粹，宝洁灵华风秀瑞。混内相凝，星郁祥光满室明。纯阳仙质，貌丽清华乘凤翼。栗御霞轻，升入云深玩玉京。
　　琳宫谪降，一点胎光如玉样。德化风规，神秀精华貌转徽。亲风相若，自适清虚堪倚托。仙仗齐临，宵夜清歌叫玉音。
　　寂虚湛湛，道大圆明如宝鉴。清夜霜天，物洁星稀海桂圆。幽栖静悄，独坐陵溪风浩渺。水碧澄烟，心适清聪物外仙。
　　灵源虚静，物换流阳如宝镜。满目清光，寂寞无为用在常。本乎一性，返照真空终复始。性命俱全，炼就阳神得自然。
　　凝空寂湛，眩集神风明自鉴。洞达遥天，一性寥寥点桂圆。无人净悄，湛静泠波风浩渺。宝炷轻烟，烟彻丹霄降瑞仙。
　　固穷妙理，静室精思明彻底。形释心凝，光鉴寥空炁象清。法身轻丽，皓皓灵阳随风去。跟御中元，精郁临空混帝先。
　　无荣无辱，内守真元常自足。外应无居，上下周流出六虚。昆岗玄玉，擅假阳光盈满国。混一凝珠，宝洁灵华五彩舒。
　　亲传妙诀，法眼清眸超亿劫。似月临溪，飘落琼花满太微。泠然莹彻，瑞彩祥光冰玉洁。焕若星仪，别有真容出绣帏。
　　忽然省悟，儿女妻奴全不顾。万事都忘，一性恬然道自常。天霓清福，契道登真明上德。德宴心光，丹碧瑛华益寿长。
　　擘开鬼窟，杳杳冥冥精恍惚。满目华，阳，奣耀灵珠莹日光。至真无物，宝璨精瞎明返复。致死不忘，星围丹霄得久长。
　　无知野叟，信意颠狂胡乱走。大道平夷，歧径便心逐景迷。因观慧口，渺邈精阳无中有。昼梦华胥，莹魄童儿天弈飞。
　　除贪绝爱，性静心清明宝界。宝界华阳，换质琅然雪隐霜。虚白晃耀，轩外澄神凭自照。照破昏衢，显出圆通五彩珠。
　　三关锁闭，沐浴琅膏容可济。养就灵砂，睛灿玲珑益宝霞。玄英幽邃，金阙寥阳澄秀瑞。两个青童，捧出玄珠入绛宫。
　　澄神独坐，进锐纷纭尝自挫。外户长扃，内库劳封守宝瓶。玄光飞过，撞透虚空心鼎破。金碧丹瑛，满目灵芝炁象清。
　　无言无说，信任随缘消旧业。物我俱忘，晦迹韬光德自长。幻根寂灭，觉照圆通忘标月。直徇当阳，一颗心珠混日光。
　　真仙秘诀，志信忠良须引接。临义堤防，勿信邪言说短长。玉机漏泄，法眼灵光清皎洁。洞鉴精微，宝桂寒林素羽飞。
　　回头省悟，识破浮生如一梦。弃物搜真，忘想忘形出六尘。天清地静，上下冲虚光日莹。宝璨元神，游奕黄都紫府春。
　　忘形遗照，无垢清虚真至妙。物外霞辉，天岸波澄混太微。列开丹窍，悟入重玄明总要。出化星仪，风御灵飓易象嬉。
　　默然内守，混里倾阳无中有。有里何如，独体圆通照海珠。神清气秀，游奕丹天明如昼。上下无拘，密布灵华满太虚。
　　景风初现，宝适祥云乘九变。始信清然，游奕南陵泻素圆。冥灵才见，又早新春通一线。象外游仙，看尽瑶池五色莲。
　　瞽之善听，一炁清聪通惠性。聋者能惺，两点精神入宝瓶。返邪归正，有似高空悬玉镜。鉴照分明，始信金丹一日成。
　　回头问己，返照蓬壶明彻底。一颗玄珠，上下周流出六虚。混成天癸，象适圆通精亹亹。内外无拘，游奕天中不卷舒。
　　羽倪澄秀，午夜能令回春昼。奕御中天，绝妙清奇玄又玄。精瑛微密，散景瑶花横空碧。日照琅玕，风息犹闻佩玉寒。
　　适来相见，说我魂飞心胆颤。休觅休寻，相遇相逢没善心。告伊休拜，恐怕贫儿思旧债。各自回头，稍有违心作马牛。
　　长思仙七首
　　山连水，水连山。水秀山明景物间。云霞一味闲。晓风残。夜更阑。月上梅梢影覆坛。仙音佩玉寒。
　　素天晴。散华瑛。薄淡灵烟满地横。寒光爽炁清。宝精凝。玉辰澄。两曜交光灿日明。琅玕点岁星。
　　道心宁。慧灯明。玩宝童儿启道经。清如佩玉声。湛然澄。焕然凝。燕静华池吞玉瑛。还纯体自贞。
　　内安宁。外端停。内外无居一览平。头头物物惺。炁清清。慧灵灵。光鉴寒辉入宝瓶。翛然化玉瑛。　
　　灭凡情。启真诚。退隐林泉云水行。岚光满目横。焕然澄。洞然清。形释心凝道自明。升玄耀玉京。
　　谨修持。悟无为。惟愿心聪世不迷。明知天地机。宝霞辉。灿精微。紫府青都自有期。瑶宫现圣仪。
　　慧刀呈。斩三彭。处正贞廉绝爱情。恬然守素瑛。眼明明。道盈盈。碧海丹华现玉清。澄澄一点星。
　　捣练子六首
　　明宗祖，悟真禅。灵光一点出先天。易苍丹，黅素玄。澄瑞秀，满山川。霜天风息自凝然。散琼花，宝桂圆。
　　休论道，莫参禅。无为清净好因缘。悟玄之，玄又玄。修正觉，夺仙权。威眸阐奕玩丹天。五灵飞，易羽仙。
　　修行事，谨推寻。无生无灭道相任。易晴空，识本心。明动静，定浮沉。玉婴常守满壶金。彩霞辉，散宝岑。
　　真藏假，假藏真。释然独体绝疎亲。混元中，无我人。神通道，道通神。澄澄虚璧若冰轮。辗天河，出六尘
　　这头起，那头行。面门出入任纵横。现天光，一点星。真实相，本无形之体自然明。现寥阳，入大成。
　　眉底眼，眼中精。精光辉耀好惺惺。现圆通，物外明。朝上帝，绕天庭。月华峰畔玩云英。会金童，现玉清。
　　西江月十一首
　　眉间交枝琥珀，睛分脱质龙涎。鼎中烟袅彻禅天。一颗灵光出现。
　　太上明兹玉象，如来证此金仙。清流异派本同源。悟理方知上善。
　　浩炁结成宝篆，清风吹散云蒙。一输明月照虚空。好把精神舞弄。
　　撞透玉京天上，冲开金阙门中。元神独坐广寒宫。率领群仙宗奉。
　　顾我有身有患，窥真无作无为。自然斗柄运璇玑。日月周盈天地。
　　点着冰灰雪炭。烧成火枣交梨。一时分付与峨媚。益我聪明智惠。
　　尽被家缘檐阁，都因业障阑遮。离微孰举正兼邪。背了灵尝道话。
　　云绽家家见月，时来处处开花。睛童深入翠烟霞。引至长春不夜。
　　不恋风花雪月，屏除富贵功名。刳心去志黜聪明。洗涤无知之病。
　　破尽人间幻影，方通物外圆成。忘形遗照炁神凝。务本乐天知命。
　　杖上一瓢春酝，匣中三尺琅铘。眉间宝鉴镇妖邪。坐守更深半夜。
　　金鼎烧成白雪，玉炉炼就黄芽。丹光潋滟泛琼华。天地氤氲相射。
　　迷则身沉苦海，悟来月出西江。微风吹动桂花香。惊觉游仙一梦。
　　鹤引鸾随甚处，家童笑指寥阳。玉牌金字号南昌。别是人间天上。
　　不在瞻星礼月，何须诵戒看经。今朝与汝付叮宁。生死须凭性命。
　　道启遍知无上。神通法界圆明。不劳作用自功成。志在无为清净。
　　莫恋金银财宝，休窥玉貌花容。百年终是落顽空。背了无生法认。
　　欲识玄无正理，须明太上家风。至神至圣悟无穷。此个逍遥自分。
　　割断铜绳铁网，敲开玉锁金枷。波涛苦海遇灵槎。游奕无阴树下。
　　不在忘标指月，何须折桂拈花。太虚鼎裹炼丹砂。结就玄珠无价。
　　务本颐生至理，迷源入死之机。亡邪守正更何疑。自有玄玄妙趣。
　　赤子嬉游阆苑，青童笑指瑶池。西江月裹折丹枝。保益精神久视。
　　渔家傲五首
　　日照阳魂空中炼，璇玑运斡天纲转。咫尺眼前人不见。通一线，炉开鼎裂天光现。瑞散琼花飞片片，香风暗佛灵雯面。冷淡清虚情雅宴。真堪羡，玉宸翐御寥阳殿。
　　地魄天魂勤烹炼，日精月髓情相恋。两曜交光如激电。分明见，玉炉万朵金花现。款款捞来槌作片，团团结就玲珑面。晃耀太虚烹玉霰。神光眩，飞丹透入通明殿。
　　百岁光阴如奔骑，浮华眩目飞尘隙。玄览涤除运神力。通消息，无生路上知端的。雾散瑶瞳升天奕，阳光渐着纯阴匿。万点灵砂晃虚壁。明皪皪，丹瑛一色符金碧。
　　混沌杳冥经寰宇，彩霞散尽明玉兔。西落咸池复回顾。心开悟，凝魂晦魄金乌趣。美盻扶彝寒光露，氤氲三色淳清素。直遇瑶天携女婺。无点污，丹书永系琳宫住。
