<!-- { "loadSidebar": true } -->
　　道德玄之玄又玄，玄通地接未生前。丹风吹透流星眼，飞入华阳太一天。
　　一道轻霞透紫烟，禹余风息草绵绵。日魂预觉灵华秀，照破丹丘露出天。
　　倚松登望玉华峰，冉冉巍峨数百重。月魄日魂相问隔，中问上下貌童容。
　　蟾华皎皎泻银河，遍照乾坤皓气多。点魄益魄明太素，化成仙子上天罗。
　　北俱烟水黑沧沧，倾入炎宫赤帝乡。因此浪清龙睡稳，黑铅尽化紫金霜。
　　水国龙渊照海珠，夜冥寰鉴若琼酥。无鞅仙子双睛莹，正见理娥上碧都。
　　凤髓龙膏满国馨，璨然凝结照环睛。睛空别有神分彩，一颗金丹耀太清。
　　内测玄中更有玄，外搜天上复生天。仰之弥远无穷处，不觉魂飞象帝先。
　　默默昏昏道未全，劈开混沌见重玄。自通九五藏诸用，杳杳魂飞十八天。
　　自然之道本无形，执此无形亦假名。认取一轮晶赫日，通玄始觉太虚明。
　　玄元大洞藏灵宝，太上虚无隐内真。欲识本真何物是，不神而神所以神。
　　我本闲吟天上诗，休将下法乱猜疑。与君直指修真路，道接灵眸近在眉。
　　拨开寒雾露苍穹，海月澄空万象通。独立寥寥孰配偶，丹婴游奕袭天风。
　　神风役役破云英，洗出霜天气象清。方见玉岑孤月玲，射开玄鼎豁然惺。
　　昔年昏昧心源闭，今日分明道眼开。喜见碧天如玉案，双输碾破白云堆。
　　斡转玄关气象回，灵乌飞过碧天开。一真顿启双眸莹，认取朝阳宝鉴台。
　　一输清日光寰宇，两点元精耀谷神。宝益洞灵天癸秀，瑶华开遍玉京春。
　　玉清元始大罗天，气象雄雄出帝先。面启紫微金阙内，丹婴游奕貌华妍。
　　日精童子貌鲦然，羽盖瑶华覆紫烟。因得玄阳开宝鉴，玉辰飞入太清渊。
　　两刃霜锋耀太华，劈开天顶进龙砂。丹阳万点纯精粹，尽属元君紫府家。
　　浩气融风透碧窗，修然尘迹混真阳。玄同一体忘机止，责互神辉鬼自亡。
　　金碧清兮玉华飞，丹英秀兮紫云归。双童采兮过寒溪，得不得兮谁得知。
　　神功有法炼刀圭，铅鼎温温火力微。不假吹嘘并着力，炎炉自有雪花飞。
　　一洗尘绿万虑澄，移神入海化丹婴。华元仙子相呼唤，笑指云深骯玉京。
　　双凤迎仙入翠微，紫烟冉冉昱朱衣。玉楼引动香风处，吹得金花上下飞。
　　移神独步入清虚，莹净清虚点垢无。换钻玛函精迭昼，射开心鼎照冰壶。
　　内明真性外通玄，玄照阳关道始然。内外惺瑶清珏珏，交光飞上玉京山。
　　洞见灵瑶象易空，混元直秀夺天风。昆仑一派西来水，泻入寒潭万丈中。
　　放开一点混元精，洞济冥阳暗里明。不是玉婴游紫府，灵宫争得遇三星。
　　劈开混沌见龙光，出入朱扉纳桂霜。因得五神明太易，金丹一粒夺天常。
　　丹凤劳扬下桂柯，瑶池终日饮清波。释然忘却双关意，一变玄珠上大罗。
　　灵音飞出杳冥冥，一觉香风入梦清。阐匹双关通古道，玉霄亲遇少微星。
　　屏绝尘绿万事无，无中方见混元珠。亡形易象归何处，冉冉随风上玉都。
　　仰象明玄宴碧乡，流铃掷火入中央。洞元一点天风秀，益我三阴变九阳。
　　修行须下死功夫，换质留真体太无。晦魄益魂金宴阙，洞玄还照玉清都。
　　琼梅初绽逐束风，飘渺人间处处通。有似月娥离宝殿，全如仙子入龙宫。
　　孰见瑶池漱玉泉，呜琅骇魄始惊天。阳魂逐尽流铃火，夜适微星启素玄。
　　不欲尘寰作计生，佻佻鹤性忆东行。玄门始觉知音少，惟有灵昆依旧横。
　　偶步南宫谒帝回，剑光飞过宝山摧。伤嗟无限苍生目，不识蓬莱板苑媒。
　　天韬晏色真风莹，内袭龙光海上飞。金洞美氤三迭迭，玉神姿秀两仪仪。
　　一轮皓月照清微，水国神林映玉溪。爽气逼人侵骨玲，星河犹自浴冰肌。
　　芝堂羽客话真机，直指瑶天路不迷。清眼不交云翳障，玉霄筵宴貌星徽。
　　日月运移天地莹，神光交辫太虚明。达人到此观其妙，易遘天风满国清。
　　异俗移风出物情，泠常一点湛然清。含光默默融天质，始信神功道可惺。
　　劈开混沌金乌窟，撞透昆冈玉兔门。不用双瞳明法界，故将一目照乾坤。
　　太玄清兮月华飞，无极光兮月精归。芝兰秀兮生玉溪，神功采兮谁得知。
　　五言全篇
　　劈碎昆仑顶，真元入杳冥。一炉丹凤髓，两鼎赤龙精。
　　五岳祥云起，三峰瑞气生。放开天眼照，宇宙廓然明。
　　虎啸风生壑，龙昤雾满垓。瑞浮清宇散，焰赫碧天开。
　　一马投金矿，双轮碾玉堆。象玄唯我索，留意在天台。
　　银蟾出素林，下覆曲江心。皎皎星河淡，澄澄觉海深。
　　一声雄虎啸，万壑牝龙吟。警觉灵眸顾，交光玉问金。
　　块坐任纵横，灰然物自生。炎天数九后，日午打三更。
　　木马火中出，泥牛水底行。不知颠倒意，有眼恰如盲。
　　太上玄元祖，生因浩劫时。乾坤明宰辅，日月间扶持。
　　浩浩施仁德，巍巍阐大慈。万天都教主，历代帝王师。
　　升玄饭桂林，瑶花覆五阴。月影青童戏，云中丹凤吟。
　　雾散星河淡，精凝瑞彩深。飞仙游奕处，宴坐碧天心。
　　渺渺大罗天，玄中更有玄。杳冥三界外，恍惚五行前。
　　上下通周匝，纵横出物先。欲穷穷不尽，万古独绵绵。
　　乾元合圣机，至道不思议。日海华精聚，星河翠色辉。
　　龙飞离碧蟑，虎走出寒溪。聚化丹砂就，相将谒紫微。
　　步虚入中华，窈窕饭仙葩。北帝藏烟霭，南冥放彩霞。
　　金童扶宝鉴，玉女散琼花。侧声敲寒月，灵音彻帝家。
　　悟入古音亭，灰心万虑澄。风吹清梦觉，月照醉魂醒。
　　赤帝离金鼎，青童入宝瓶。双精执大象，并化少微星。
　　风息乾坤静，云收天地明。澄澄秋月玲，湛湛素波清。
　　宝桂留三性，琼林散五星。玉辰涛雪浪，游宴水晶城。
　　太一含真象，灵台秀玉肌。精蟾凝碧蟑，阳合太霉蕙。
　　惠日化丹池。晦魄盈环照，三华壶内秀，障晔鉴容徽。
　　澡雪香肌莹，笼精启道经。灵坛敲玉磬，仙苑步虚声。
　　宝篆飞天上，星光下太清。玉霄金榜上，一一挂仙名。
　　独坐松阴下，流泉滴佩声。剑光飞日角，寒雾泻天庭。
　　玉女游皇甫，金童饭赤城。真人乘白象，朝现紫微星。
　　混沌二仪分，豁然露太空。霜天凝宝鉴，寒露滴芙蓉。
　　罔象求珠莹，精瑶拔萃红。神交灵珏照，光透玉壶中。
　　玉枢随斗转，金粟运神功。海岛龙吟雾，天元虎啸风。
　　星瑶天骨莹，慧照日头红。混理明三素，交光射宝宫。
　　青莲浮碧沼，黄鹤下幽庭。水谷云根静，瑶天气象清。
　　空中琴韵响，晴外雪花明。慧照氤氲散，灵童骯玉京。
　　洞玄开宝鉴，玉户照金池。蜕质游天奕，颐神入太微。
　　乾坤相否泰，日月自然随。心鼎琼花绽，灵光灿日辉。
　　一悟太玄机，昆冈列二仪。骊珠光海岛，罔象照天池。
　　雪浪烹金液，云涛化玉肌。忘形心适外，游奕化龙夔。
　　六言绝句
　　玄精出乎众类，幻释凝祥拔萃。至理易俗移风，运化灵阳天瑞。
　　荡荡十方道祖，巍巍三界独尊。追荐灵魂授度，启兹元始劝文。
　　道太清虚渺邈，神通寥廓无边。一点灵光出现，升玄游奕丹天。
　　碧海轻浮丹桂，泠源泛出琼花。飞童启兹妙理，玄灵立御升霞。
　　元始帝一先天，劝文受命冲玄。宝益丹风途顺，玉辰宫里飞仙。
　　青幛日魂玄照，眉问慧鉴精通。黄甫三元翼御，素天一色纯风。
　　日照冥阳洞济，风吹顶裂天开。满国龙光进彩，神功两翼徘徊。
　　昨夜云收雨歇，现出玉峰宝月。灵飞混入中元，万派阳光照彻。
　　昆山一泉金水，周流泛出琼波。本性盈虚处下，冲玄逆上星河。
　　妙哉玉洞长春，其中游奕仙真。易性金堂羽客，忘形送故迎新。
　　至道生天生地，中流日月经盈。运化四时成象，混合一性高明。
　　道太无边无际，神游广漠之乡。缅现天光赫奕，大哉至德真祥。
　　七言全篇
　　放回二物洗沉昏，卯酉敲开戊己门。鳌底寒灰重发焰，昆前枯木渐生根。
　　胎生鼎里祥烟罩，赤子炉中瑞气腾。既得万神归子母，便将一物献元尊。
　　与君直捷露根源，妙化灵机在目前。泻出素波穿宇角，放开红焰满周天。
　　纯精一色江山秀，浩气同元景物鲜。道力资扶凭慧照，了然一法夺仙权。
　　寂寂柔雌守大雄，大雄突突出穹窿。运周日月藏天地，流演精华满太空。
　　老氏悟兹成玉象，如来达此证金容。自从我遘玄元后，传与人问处处通。
　　闲闲真乐绝疏狂，一片云心炼九阳。天降火龙游海底，地升黑雾入空苍。
　　金丹飞出先天祖，玉象还归道德乡。欲识玄元真妙趣，五千言内细消详。
　　滚出扶桑日一输，辉辉焰赫照虚空。乾元鼎里添离火，太一炉中起巽风。
　　炼就金丹飞宇宙，烧成大乐出穹窿。神功化象超千劫，越上昆仑第一峰。
　　寂寂寥寥万象空，空中恍惚见神通。无圆无缺长天月，非动非摇太古风。
　　月照离娄睛失鉴，风吹师旷耳忘聪。精思神圣功尤雅，大启玄元上上功。
　　一别乡关舍六亲，心灰形槁出嚣尘。青童日进文中宝，赤子常添鼎内珍。
　　云水京山空出没，驿途商旅馒劳神。神游八表乘空驭，别有人问紫府春。
　　雾林高外古音亭，岚蟑猿啼醉里醒。半夜隔帘疏月白，凌晨轩外逸风清。
　　清如物外瑶琴冷，玲似云中佩玉声。尘垢一无星眼莹，飞童点破大兰城。
　　北冥仙子谒束皇，途顺丹风入帝乡。散瑞玉英通日殿，敛霞金镜焕明堂。
　　形移影转超三界，物换星流出四方。彻地通天无个物，孤然一点照中央。
　　不持斋法不看经，至炼真元入大乘。天上一炉赤凤髓，眉间两鼎黑龟精。
　　阳光照彻明幽谷，浩气冲玄入杳冥。物我两忘全体现，功成位列九天星。
　　眉山孤秀锁云英，一陌留心便蜕形。两道素光穿碧落，一条青雾泻寒庭。
　　桂华推出精神爽，皓气冲开物象明。两耀交光天顶灿，五灵仙子可飞升。
　　世态尘情一剑挥，神风威烈匹玄机。日魂月魄通爻象，木液金精易坎高。
　　九曲江心乘凤翼，三山顶上抱龙飞。默朝象帝归辰化，轶御瑶天路不迷。
　　玄关出入运纵玑，剖判阴阳设二仪。太一昆前奔玉兔，昆仑顶上翼金鸡。
　　西江浪裹翻红锦，束海波中引白龟。吐出瑞光心鼎照，神丹进彩透天飞。
　　天质融滋七宝身，等闲未肯丧其真。两条青雾归源海，一段光明照谷神。
