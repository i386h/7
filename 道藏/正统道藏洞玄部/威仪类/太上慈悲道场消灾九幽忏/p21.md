<!-- { "loadSidebar": true } -->
　　复有女子日食恶草数把已来，腹中常痛，亦乃烧香供养，请礼经忏，凡被精魅，及食水草，皆礼我忏法，悉得痊愈。其验非一，今略言之。汝等男女，精而试之。今日道场，礼此忏文，愿乘忏悔，克获圣果。又愿慈尊众相圆满，法皆平等，无有高下。普令世间四辈，一切众生，悉令清净，归依三宝法身，大慈大悲、金阙玉京、紫微上宫、寒灵丹殿，无上法王、侍忏仙真、玉童玉女、一切神仙，乘其法力，救度世间大地，一切众生。令皆离苦，咸使解脱。悉悟无为，齐登道果。一拜
　　太上慈悲道场消灾九幽忏卷之十竟
　　
