<!-- { "loadSidebar": true } -->
　　右符，先面南，取炁入笔。掐午文，扣齿三通，存见玉童三人，玉女七人，降炁入符。
　　正度交炼符勑咒
　　阳精已明，阴粹已新。水火变化，二炁合并。右濯尘垢，左陶罪冤。形神受炼，百骸洁清。正度亡灵，冠带严精。急急如律令。
　　右符书毕，左手掐午文，右手掐子文，念勑咒。普度交炼符同此，只改正度作普度字。又自子至亥，顺轮一匝。
　　丹阳符
　　扶桑合形炎帝清晶
　　光布三景天帝四倾
　　混合玄元中藏阳精
　　日耀光精阳炁炎升
　　精神飞爽光转五行
　　日有赤童二炁交并
　　东井黄华玉体金精
　　浴魂炼魄日月高奔
　　勑咒
　　阳藏阴生，二炁交周。天元混合，三五应符。服御黄华，灵降我躯。长享景炁，与神同休。沐浴九玄，参驾飞浮。
　　总咒
　　灵音混合，总统元关。流光交焕，洞明乾坤。灵光朗彻，与我合仙。
　　右符书毕，写郁仪字於左上，念唵嚩□啰，吸太阳炁，掐午文，吹涂之。次写结璘字於右上，念唵嚩□啰，吸太阳炁，掐未文，涂之。次 
　　写红杏字於左，念青帝护魂，吸东方炁，掐卯文，涂之。次写袜臈字於上，念赤帝养炁，吸南方炁，掐午文，涂之。次写磨针字於右，念白 
　　帝侍魄，吸西方炁，掐酉文，涂之。次写墨黑字於下，念黑帝通血，吸北方炁，掐子文，涂之。次写灵宝字於中，念黄帝中主，吸中央炁， 
　　掐中指中文，涂之。
　　金液炼形回尸起死尸#6
　　金液炼形符
　　面东南，存见红光降注笔砚中，念金液炼形咒书。咒曰：
　　死魂受炼，仙化成人。
　　右符掐玉清诀，密念死魂受炼，仙化成人，三十二遍，吹诀入符。
　　回尸起死符勑咒
　　回尸起死，白骨成人。
　　右符掐玉清诀，念回尸起死咒，三十二遍，出祖炁，吹诀入符。
　　五神混合炼身符#7
　　混合百神符勑咒
　　千和万合，自然成真，至万炁齐仙。
　　右符掐玉清诀，出玄元始三炁，剔诀入符。
　　五神混合符
　　上元太一守宫泥丸
　　中元司命安坐绛宫
　　下元桃康坐宫把籍
　　无英公子
　　白元尊神玉符一召五神合并急急如灵宝符命律令
　　勑咒
　　千和万合，自然成真。真中有神，长生大君。无英公子，白元尊神。太乙司命，桃康合延。执符把箓，保命生根。急急如元始度人律令。
　　总炼身符
　　台光幽精与爽灵
　　天有三奇日月星
　　地有三奇乙丙丁
　　人有三奇精炁神
　　青帝护魂甲乙君掐卯文肝炁入
　　赤帝养炁以丙丁掐午文心炁入
　　中央戊己合黄炁掐中指中文脾炁入
　　白帝侍魄庚复辛掐酉文肺炁入
　　黑帝通血会壬癸王炁周流成真人掐子文肾炁入
　　书头咒
　　亡者首相，具体成人。是男是女，体变通神。急急如律令。
　　书身符
　　流火丹宫，朱陵炼身。玉眸南水，黄华荡形。我身上吉，十干神兵。飞腾玉府，升入帝庭。急奉玉清玉勑速降真炁。
　　勑咒
　　青帝护魂，卯文白帝侍魄。酉文赤帝养炁，午文黑帝通血。子文黄帝中主，中指中文万神无越。
　　□□□□□□□□□□□□□□□□□□□□□三次祝之
　　甲乙卯丙丁，午却秽主神。戊己中庚辛，酉真炁聚神。壬癸子生精，复成真形。亡者某十干受炼，上登朱陵。急急如律令。
　　天地造化，结炁成人。左眼为日，右眼为月。耳鼻喉舌，童声上彻。脾肝胆神，常居五穴。五行分主，保卫形躯。甲乙丙丁，戊己庚辛。壬 
　　癸神将，速卫速守。急急如太上帝君律令。
　　上元一真，固守泥丸。中元一真，安坐降宫。下元一真，守卫命门。三元齐景，保命长存。招灵致炁，坐降自然。变形炼髓，骨化成仙。毛 
　　羽飞罗，腾翔帝轩。急急如高上神霄玉清真王律令。
　　右符取南炁弹诀入。却於左目，掐午文，念日君咒，点日炁入。次於右目，掐未文，念月君咒，点月炁入。一名太一元君炼身符，一名记 
　　梦符，一名复现符，一名无忌符。
　　书身毕，咒曰：
　　甲乙丙丁，却秽生神。戊己庚辛，正炁聚形。壬癸生精，复汝生形。元始符命，上生丹陵。急急如律令。
　　右咒毕，以亡人本命诀炁吹之。
　　乌精赤帝君，五方速降灵。一摄万神至，能生五脏神。天阳地阴，五通成真。道炁一变，疾现真形。天地造化，结炁为人。左眼为日，右眼 
　　为月。耳鼻喉舌，声音上彻。脾肝胆神，常居五脏。五行分主，保卫形躯。十干神将，速令化生。急急如律令。
　　天地灵明，天地同生。五行所造，甲乙丙丁。乾坤坎巽，八卦足成。炼胎返本，戊己庚辛。壬癸具备，炁化成身。急急如律令。
　　四镇三元合同符#8
　　四镇合同符
　　东一分朱书黄素，付之天门吏，焚於天门。
　　南一分朱书白璧，投名山福地，洞天岩穴。
　　西一分朱书青缯，付之亡魂收执。
　　北一分刊於金鱼之背，投於水中。
　　三元合同
　　右书刊斋意亡人姓名。其义盖欲亡魂所指，合同升迁，随品度化也。
　　监桥引魂托生符#9
　　召监桥大神符
　　南方流火庭监桥超度大神周旬，字日之。
　　身长八尺，戴三梁冠，衣绯袍，仗剑立桥所。
　　勑咒
　　三炁之化，一炁之灵。魂魄杳杳，神精灵灵。混沌之始，人鬼分精。大神闻召，急至桥庭。飞升变炼，引度朱陵。急急如玉清上帝律令。
　　右符用黄素朱书，掐玉清诀，存神入符。
　　引魂超度上桥大神符勑咒
　　朱陵朱陵，流火神庭。神吏奉命，执符而行。引斯滞魄，上升南宫。神魂变炼，受度更生。急急如律令。
　　右符黄纸朱书，存引魂大神，长八尺三，梁冠，青绣袍，左手掐三指根，右手执旛，立桥前，呼召神吏，引魂登桥。
　　朱陵真符
　　元始符命开度死魂元皇大范度命朱陵灵符拔度升入天门
　　上开八门
　　金光散辉
　　救度苦爽飞升紫庭
　　玄元开度
　　飞度五户
　　无苦声升王清
　　南昌上相
　　玉晨元皇勑
　　救拔死魂
　　上生朱陵
　　右符涂圈中，书宝鉴镜四字，却以勑字涂之。又书再弥二字，加於四字上。转笔。念：
　　上登朱陵府，下入开光门。超度三界难，俓上元始天。掐午文，取南炁出笔。
　　凡书前符，先凝神，面东，存念太一救苦天尊八十一声。存五色光明，见於东方，如日晕之状，照映天地，无不洞明。见青玄上帝戴俯仰 
　　碧玉冠，衣翠羽离罗之帔，左手击碧霞瑠璃宝钟，右手执空青羽技，紫金瑞相，慈悲慧目，坐九头九色狮子金翠莲花之座，坐下有双莲花捧 
　　足，狮子口中，各吐火焰，围绕身中。天尊於火焰中，别有九色之光，如虹霓之状，项有圆象。左侍大惠真人，右侍救苦真人，太一八一一 
　　神，天丁力士，青玄功曹，玉女神王，顶出白毫慧光，锋芒外射，如十万刀枪之状，口吐青玄之炁，降笔书符，逐符存念，不以徧数。
　　玉帝托生符
　　青玄救苦拔度幽阴
　　慧光所至廓照寒扃
　　龙金负驿四天门王接魂上天风火无停过度三界升入无形
　　右符存念请降，与朱陵符同。
　　运明保元玉诰
　　元始运明太一至真三十六神真人降灵东方青帝助吾符文
　　离明大神龙虎玉女雌雄将军度亡摄现注生宫庭太一救苦勑下真人准依玉诰收执符凭随品注生降生凡尘
　　唵吽□诃亡魂执符随品注生或投胎腹或升朱陵人天二路凭臣符功逍遥快乐朝现帝君九天金阙三清玉京急急如元始上帝勑
　　右符先面东，扣齿九通，左手掐卯文，右手执笔，默念祝笔咒曰：元始上帝，有勑九天。真人奉行，日月精英。五星降炁，入吾笔中。度亡注生，何魂敢不去，何魄敢留停。南斗火铃，掷火将军，东极帝君 
　　，助吾法力。太一降符，赐吾法笔。吾奉元始上帝勑，急急如律令。
　　咒毕，吸东方炁入笔，存见太一天尊，乘狮子自东方而来，执柳枝，洒水於笔上，狮子口吐火光，布纸笔上，见金光俱起，方掐卯诀，书 
　　符，念勑咒：
　　唵吽吽，万神稽首。皮务叉阿那咤菩萨提合同，望升火府。
　　书毕，吸西北方红炁光入符。想太一从东方驭狮子，吐五色光炁入符，天尊手执印，印出金光，尽注符中。
　　大九龙符作用与前九龙符同
　　太一玉慈尊寻声救诸苦
　　端坐青华命下三官府
　　九龙衔符命分驰下九幽
　　慈光映三天命出九地府
　　幽魂免沉沦随品生天府
　　符命苦十方连敕九幽苦
　　勑符咒
　　运真合灵会，宝诏勑诸部。酆都诸幽狱，六天重阴垒。典吏部冥洞，三官统九府。主典神吏兵，一切诸狱主。拔度善功魂，出离三涂苦。东 
　　极九龙符，照破诸地府。烬炭生青莲，刀山作骞树。冰池化温泉，镬汤为春浦。超度长夜魂，往生安乐土。
　　升天大券
　　三炁虚无
　　三宝玄都
　　阳日合并结炁成文
　　南宫陶铸□
　　北府消愆
　　三部使者
　　召制魂英
　　得度真元
　　佩负法文
　　升度八门证道无为
　　勑咒
　　道君玉印，混洞赤文。赤书玉字，八威龙文。灵书中篇，元始符命。自然灵章，勑制地祇。历关诸天，招集群仙。普告三界，拔度亡魂。急 
　　急如上帝律令。
　　灵宝升天宝券
　　面东南，取炁，掐上帝诀书之。
　　监生真符
　　合明天帝日
　　帝勑唵吽吽众神皆稽首
　　九天好生君开度九幽魂
　　丈人天中圣接引上丹天
　　升入朱陵府上登开光门
　　超度三界难尘劫无期年
　　超生真符
　　冥官稽首太上度魂
　　往生仙界永离九幽
　　禀命三清受生无停
　　朱陵度命南宫受生
　　三途罢对五炁朝元
　　快乐无为生丹夫
　　流火亭
　　天地混沌合其明
　　合其明
　　炁分阴阳神贯精
　　中黄角汇集百神
　　四大主张全生真
　　上接元始火炼荧
　　四道运换齐其灵
　　左日右月
　　锺甲丁
　　灵旗召登荧煌庭
　　天上三奇甲戊庚
　　地下三奇乙丙丁
　　人身三奇精炁神
　　胎光爽灵幽精
　　勑咒
　　玉眸大灵，分天地精。一炁混合，阴阳佐成。司命敬听，四齐生灵。火光炼度，左右灵英。急急如九炁生神律令。
　　右符存见亡人在前，弹诀。
　　灵宝领教济度金书卷之二百八十一竟
　　#1赤：底本『亦』，疑误。
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百八十二
　　存思玄妙品
　　开度祈禳通用
