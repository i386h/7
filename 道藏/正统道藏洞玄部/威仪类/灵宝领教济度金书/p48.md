<!-- { "loadSidebar": true } -->
　　槌息考，铁杖停威。即使见禁罪魂，乘此光明，顿超幽暗，俓上金光之境，面朝太妙之尊。清众运诚，皈依赞咏。
　　明灯映太清，流光朗金门。长庚湛华耀，下烛北酆魂。幽台腾昼景，仰照希夷尊。赤书开锦笈，端简九天恩。
　　流光应现天尊
　　伏以五炁徘徊，炁帝肃玄冥之令。一元廓落，辰精符北朔之权。调玉烛於璇玑，开紫枢於闻阖，太阴运御，玄武经躔。今有斋主某，崇建某 
　　斋，然点九幽神灯。上照北方太玄诸天清净福堂，流映万空，朗明焕耀。中照坎宫一白分野，扫斥妖恶，摧却凶妖。下照北方溟泠地狱，冰 
　　戟港毒，霜刃藏锋。即使见禁罪魂，乘此光明，顿消幽暗，俓上真灵之境，面朝玉晨之尊。清众运诚，皈依赞咏。
　　明灯映太空，流罗吐阴辉。晨华冠北朔，绢虹耀天衣。逍遥八遐观，游爽溥仙飞。千龄齐瞬息，万劫一朝余。
　　流光法界天尊
　　伏以炁肇少阳，空歌振浮黎之土。日宾旸谷，摄提杓龙角之躔。接沧岛於方诸，潜鬼营於酆郁，艮山定镇，泰象凝华。今有斋主某，崇建某 
　　斋，然点九幽神灯。上照东北方始青诸天长乐福堂，华耀焕明，流光普映。中照艮宫八白分野，辟除毒沙，蠲涤灾衰。下照东北方镬汤地狱 
　　，清凉彻景，煮渍韬威。即使见禁罪魂，乘此光明，顿消幽暗，俓上长乐之境，面朝度仙之尊。清众运诚，皈依赞咏。
　　明灯映太虚，天光烛始青。下耀郁单界，上焕玉隆城。灵章凝惠露，飞奕迈高征。九幽皆解脱，天泽庆回灵。
　　灵光万善天尊
　　伏以炁焕太阳，始丹御碧霞之界。音调朱雀，太微联流火之庭。纳万壑於归墟，洗八风而眇莽，域司地户，机应天关。今有斋主某，祟建某 
　　斋，然点九幽神灯。上照东南方始丹诸天用贤福堂，光彻虚空，焕明万象。中照巽宫四碧分野，却清邪秽，洗荡奸妖。下照东南方铜柱地狱 
　　，焚灼息苦，列焰收威。即使见禁罪魂，乘此光明，顿消幽暗，俓上碧霞之境，面朝度命之尊。清众运诚，皈依赞咏。明灯映太元，金碧耀 
　　南丹。伶华流梵响，玉女佩珠环。俯控云霄驭，明霞不可攀。妙哉骞爽乐，碧雾御天关。
　　开光济度天尊
　　伏以炁肇月庭，东井启黄华之粹。阴生素域，参旗分白兽之精。澄金颢於蓐收，配商宫於夷则。象符地轴，维启人门。今有斋主某，崇建某 
　　斋，然点九幽神灯。上照西南方始素诸天仁静福堂，祥光洞灼，焕惧无边。中照坤宫二白分野，肃清灾毒，扫灭妖氛。下照西南方屠割地狱 
　　，刀刃息毒，割切藏威。即使见禁罪魂，乘此光明，顿消幽暗，俓上耀真之境，面朝虚皇之尊。清众运诚，皈依赞咏。
　　明灯映太虚，始素湛玉霄。圆光焕结璘，天关近回飙。纵观六合裹，恶根应化消。郁蔼腾飞驭，酸空度法桥。
　　金光耀彩天尊
　　伏以炁结天门，清微御九关之峻。光浮帝所，碧虚流万梵之周。仰东壁於乾维，俯西昆於宸阙，肠精洐育，阴粹潜凝。今有斋主某，崇建某 
　　斋，然点九幽神灯，上照西北方始玄诸天延贤福堂，光华朗耀，流焕虚空。中照乾宫六白分野，肃消灾沴，扫却凶邪，下照西北方火车地狱 
　　，刃轮停苦，炎毒收威。即使见禁罪魂，乘此光明，顿消幽暗，俓上妙有之境，面朝太华之尊。清众运诚，皈依赞咏。
　　明灯映太初，灿灿浴飞虹，仰观八圆际，云华迅西东。微魔检玄律，上天摄北酆。生神炼游魂，稳步登朱宫。
　　流光万变天尊
　　伏以一炁高流，皎日耀玉京之顶。万霄罗络，明霞拱金阙之崇。御无色於郁罗，覆有垠於泽垒，雍和政柄，抚料玄纲。今有斋主某，崇建某 
　　斋，然点九幽神灯。上照中央诸天福堂，光景焕明，流辉无极。中照中官境域神州，殄息灾凶，摧伏奸恶。下照中央溥掠地狱，刀山断刃， 
　　剑树藏锋。即使见禁罪魂，乘此光明，顿消幽暗，俓上紫霄之境，面朝玉虚之尊。清众运诚，皈依赞咏。
　　明灯映太玄，披朗无幽乡。龙旅唧通明，凤葆舞寥阳。金真空中降，神虎征魔王。左提幽关爽，来观道德香。
　　开光济度天尊
　　次诵明华太晶开光通达神咒
　　开光华齐六衢通，桐碧霞彩来玄风，
　　太华帝君飞度旨，吾奉宝文破罗酆，
　　传景散象若众妙，金马赤龙素来从，
　　神乡真官速送受，圣师玉简书尔功。
　　流光法界天尊
　　向来关祝，九幽神灯，功德周赛。伏愿莲炬飞华，照诸天而朗彻。兰青应彩，辉九垒以流明。普令夜景之昏蒙，均睹晨阳之焕耀。自然欢乐 
　　，火息焰而冰静波。永绝酸辛，剑为骞而刀为树。三途罪爽，出离冥途，五道众魂，超凌善道。仗兹无边功德，回资亡故某人，身沐神辉， 
　　心皈正化。罪华飘落，还本始之光明。恶蒂雕零，悟本源之湛寂。一真呈露，万妄顿除，即登天上之天，永离地中之地。为如上缘，请圣作 
　　证。
　　念善
　　诸大地狱灯仪
　　静默堂序立
　　华夏赞至灯坛　步虚
　　洒净
　　具位臣某，谨焚宝香，遥瞻供养太上无极大道三清上圣，十极高真，太乙慈尊，三界众圣，虚空鉴察应感灵祇，愿运慈悲，俯垂明证。伏闻 
　　元始开图，奠玄黄而立极。虚皇御运，罗经纬以流形。高清腾三景之辉，混黄布九幽之象。惟人为贵，禀炁与精。忘觉海之澄清，莫超阳景 
　　。溺爱河之流浪，遂堕幽关。罗酆泉曲之沉沦，夜域寒乡之凄惨。五岳四渎，星分考对之曹。三界十方，棋布推研之识。泬寥莫极，茫昧无 
　　终，亿龄难遇於天光，万劫常沦於地暗。盖以业由心造，罪逐身修。回首前生，念虑既藏於阴慝。惊心死后，形魂曷际於阳明。自迷悟之攸 
　　分，致升沉之斯判。非由提拔，未遂超波。惟琼笈罗忏罪之仪，而金箓着然灯之式。兰膏隐映，莲炬辉华。回耀降光，上接灵芒於碧落。开 
　　明破暗，下腾神景於黄泉。周九垒以生春，洞十华而不夜。庶令幽爽，获睹阳光，可登解脱之乡，俓上逍遥之路。今有某人，崇建某斋，开 
　　度亡故某人，溥及幽冥，冤亲平等。谨於斋次然点神灯，允仗天光，普招地魄。恭望帝尊曲悯，师宝垂怜，矜祖炁之分灵，放神辉而洞照， 
　　开明狱境，密映灯坛。自一灯至百千万灯，灯灯不灭。由一狱至恒河沙狱，狱狱俱明。俾陶五色之辉，咸悟一真之性。悔心才露，恶根自清 
　　。乘晨希阳，稳上三清之岸。回光返照，长辞五浊之泥。普及有情，均承大化。清众运诚，赞扬功德。
　　大圣元始天尊
　　大圣灵宝天尊
　　大圣道德天尊
　　众诵开光咒，旋达点灯
　　阴景冥冥，长夜无期。死魂幽闭，神精散飞。华灯照夜，太阳流辉。朽骸开度，摄景返肌。光明遍照，游爽同皈。
　　流光法界天尊
　　第一北都罗酆之狱，在东北癸地，乃天宫下治之府。内外宫洞，周匝围旋，环拱阴量天宫，有北阴天君主之。东列天一、监天、中天、虚天 
　　、皇天、九天、元正、形正、太真九狱，南列流火、火丸、火箭、飞火、烧脚、火家、然身、元平、禁罚九狱，西列铁车、铁马、铁牛、铁 
　　驴、铁锥、铁床、铁杖、铁锵、铁蒺藜九狱，北列玄沙、北玄、女青、河伯、律令、幽玄、累劫、粪秽、冰池九狱，随众生所造之业，较量 
　　轻重而分处之。诸大魔王鬼官冥吏，参机佐理，考罪治魂。凡一昼一夜之间，有万死万生之苦，终天幽暗，不睹光明。今斋主某，切虑所度 
　　亡魂，普及幽冥，冤亲平等。生有恶缘，死沦此狱，然灯接引，请命提携。伏望三境至尊，十华圣众，俯垂惠泽，神化灯光，遍照北都罗酆 
　　之中，成令囚徒，均沐灵辉，解悟宿命，悔过迁善，见性回真，削黑簿之冤愆，纪丹陵之姓字，俓辞冥漠，上证虚无。清众运诚，恭吟实偈 
　　。
　　罗酆北帝号都司，典领幽冥万职扶。
　　威统三天提宪网，仁参三极削刑书。
　　德音已降清微境，圣泽俄沾郁绝区。
　　仰愿灯光无昼藏，提携游爽上玄都。
　　流光应现天尊第二
　　九幽之狱，在西南丁地，乃地官列治之府。东曰幽冥青曜恶毒门风雷狱，南曰幽阴赤耀巨罗门火翳狱，西曰幽夜白耀锋刃门金刚狱，北日幽 
　　酆黑耀寒凉门溟泠狱，东北曰幽都无罗陷塞门擭汤狱，东南曰幽冶九丑恶毒门铜柱狱，西南曰幽关荼减馘抑门屠割狱，西北曰幽府溟蒙殗网 
　　门火车狱，中曰幽狱普掠狱。随众生所造之业，较量大小而分处之。阴官冥曹，分僚列掾，研情鞫罪，施罚考魂。业镜悬则善恶彰而莫逃， 
　　业风吹则形魂死而复活。终天幽暗，不睹光明。今斋主某，切虑所度亡魂，普及幽冥，冤亲平等，生有恶缘，死沦此狱，然灯接引，请命提 
　　携。伏望金阙高尊，玉京上圣，俯施慈造，神化灯光，遍照九幽地狱之中，咸令囚徒陶沐灵辉，解悟宿命，悔过迁善，见性回真，辞郁绝之 
　　幽乡，登妙严之胜上接灵芒於碧落。开明破暗，下腾神景於黄泉。周九垒以生春，洞十华而不夜。庶令幽爽，获睹阳光，可登解脱之乡，俓 
　　上逍遥之路。今有某人，崇建某斋，开度亡故某人，溥及幽冥，冤亲平等。谨於斋次然点神灯，允仗天光，普招地魄。恭望帝尊曲悯，师宝 
　　垂怜，矜祖炁之分灵，放神辉而洞照，开明狱境，密映灯坛。自一灯至百千万灯，灯灯不灭。由一狱至恒河沙狱，狱狱俱明。俾陶五色之辉 
　　，咸悟一真之性。悔心才露，恶根自清。乘晨希阳，稳上三清之岸。回光返照，长辞五浊之泥。普及有情，均承大化。清众运诚，赞扬功德 
　　。
　　大圣元始天尊
　　大圣灵宝天尊
　　大圣道德天尊
　　众诵开光咒，旋达点灯
　　阴景冥冥，长夜无期。死魂幽闭，神精散飞。华灯照夜，太阳流辉。朽骸开度，摄景返肌。光明遍照，游爽同皈。
　　流光法界天尊
　　第一北都罗酆之狱，在东北癸地，乃天宫下治之府。内外宫洞，周匝围旋，环拱阴量天宫，有北阴天君主之。东列天一、监天、中天、虚天 
　　、皇天、九天、元正、形正、太真九狱，南列流火、火丸、火箭、飞火、烧脚、火家、然身、元平、禁罚九狱，西列铁车、铁马、铁牛、铁 
　　驴、铁锥、铁床、铁杖、铁锵、铁蒺藜九狱，北列玄沙、北玄、女青、河伯、律令、幽玄、累劫、粪秽、冰池九狱，随众生所造之业，较量 
