<!-- { "loadSidebar": true } -->
　　遵预修之玉诀，凭受度之金科，肃按经仪，聿修斋事，皈命地府第六殿变成大王宝肃昭成真君。伏愿名登紫府，罪削玄图。身悟真常，袭庆 
　　基於今世。心游道德，培福址於他生。得见太平，永无衰谢。辄伸善颂，仰赞神功。
　　威崇宝肃冠阴僚，珍重元勋镇八遥。
　　普扇仁风苏障累，伫看接武上云霄。
　　宣状弟子拜退天尊号
　　引至第七殿
　　焚香，供养第七殿泰山大王神变万灵真君。恭惟圣慈，位镇幽都。凡下愚生人，运应灭度，身经太阴，必诣司存，铨量无隐。今有弟子某， 
　　遵预修之玉诀，凭受度之金科，肃按经仪，聿修斋事，皈命地府第七殿泰山大王神变万灵真君。伏愿罪消地禁，名列天曹。障难无侵，削灾 
　　危於此世。祯祥有庆，萃纯嘏於他生。稳步超凌，不经幽暗。辄伸善颂，仰赞神功。
　　阴曹神变御天机，典领威神佐玉墀。
　　惟愿登名消罪籍，生生自在任仙飞。
　　宣状弟子拜退天尊
　　引至第八殿
　　焚香，供养第八殿平等大王无上证度真君。恭惟圣慈，位镇幽都。凡下愚生人，运应灭度，身经太阴，必诣司存，铨量无隐。今有弟子某， 
　　遵预修之玉诀，凭受度之金科，肃按经仪，聿修斋事，皈命地府第八殿平等大王无上证度真君。伏愿移名真籍，定录仙图。俓上天门，纪南 
　　丹之善椟。永超地府，朝北极之慈颜。长处逍遥，永无报谢。辄伸善颂，仰赞神功。
　　仰瞻无上典玄纲，昭赞枢机万化张。
　　受度金符今愿佩，永辞恶趣步仙乡。
　　宣状弟子拜退天尊号
　　引至第九殿
　　焚香，供养第九殿都市大王飞魔演庆真君。恭惟圣慈，位镇幽都。凡下愚生人，运应灭度，身经太阴，必诣司存，铨量无隐。今有弟子某， 
　　遵预修之玉诀，凭受度之金科，肃按经仪，聿修斋事，皈命地府第九殿都市大王飞魔演庆真君。伏愿消名隐暗，纪绩昭明。世世生生，不经 
　　由於黑朔。劫劫化化，常游宴於朱陵。极地无忧，保天有庆。辄伸善颂，仰赞神功。
　　逍遥演庆仰玄班，下统风轮极垒寰。
　　愿灭无边诸过咎，劫尘消尽陟天关。
　　宣状弟子拜退天尊号
　　引至第十殿
　　焚香，供养第十殿转轮大王五化威灵真君。恭惟圣慈，位镇幽都。凡下愚生人，运应灭度，身经太阴，必诣司存，铨量无隐。今有弟子某， 
　　遵预修之玉诀，凭受度之金科，肃按经仪，聿修斋事，皈命地府第十殿转轮大王五化威灵真君。伏愿纪名生籍，削字刑编。凤戒身参，永安 
　　闲於大地。龙符心佩，常宴乐於中天。不堕迷涂，常臻觉岸。辄伸善颂，仰赞神功。
　　皈依五化圣中尊，权领玄纲道性存。
　　愿福群灵垂雨露，他生携手礼慈尊。
　　宣状
　　积功成圣天尊
　　送圣
　　重称法位
　　具位臣某，谨重诚上启北阴酆都玄天大帝，十殿真君，醮筵内外一切威灵。伏闻神享克诚，谅鉴勤拳之祷。民怀常惠，敢忘赫奕之恩。秩筵 
　　愿鉴於蚁忱，侧席谅垂於鸿造。以今敷陈告备，奠献既周。卤簿凌虚，谅返北单之驾。威仪耀野，须旋东岱之舆。阴风浙沥於风输，爱日融 
　　怡於日观。诸僚复位，列属旋班。投辖情锺，希恕献芹之渎。升车恩浃，冀垂采菲之私。庶下慰於民情，爰上符於天贶。某下情不胜激切， 
　　攀恋之至，谨稽首再拜奉送。
　　存神烧香
　　香官使者，左右龙虎君，侍香诸灵官，当令臣设醮之所，自然生金液丹碧芝英，百灵众真交会，在此香火炉前。令臣学道得道，求仙得仙， 
　　斋官获福，幽显沾恩，十方仙童玉女，侍卫兰烟。传臣向来所启，速达俓御太上无极大道北阴酆都玄天大帝御前。
　　回軿颂
　　宝华圆满天尊引出
　　灵宝领教济度金书卷之一百七十二竟
　　洞微高士开光救苦真人宁全真授灵宝通玄弘教水南先生林灵真编
　　卷之一百七十三
　　科仪立成品
　　预修黄箓斋用
　　天曹寄库醮仪
　　步虚　　烧香颂
　　各礼师存念如法
　　卫灵咒
　　五星列照，焕明五方。水星却灾，木德致昌。荧惑消祸，太白辟兵。镇星四据，家国利亨。名刊玉简，字录帝房。乘飙散景，飞腾太空。出 
　　入冥无，游宴十方。五云浮盖，招神摄风。役使万灵，上卫仙翁。和：与道合真。
　　呜法鼓二十四通
　　无上三天玄元始三炁太上老君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域真官正神，急上关启臣今奉为入斋意。以今升坛设醮，愿得玉清道炁灵宝妙光下降，流入臣等身中 
　　。即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达俓御太上无极大道九天金 
　　箓无量寿生神君御前。
　　请称法位
　　具位臣某，谨同诚上启九天金箓无量寿生神君，天曹太皇，万福真君，天曹司命司录真君，天曹司非司危真君，天曹掌籍掌算真君，天曹财 
　　库禄库真君，天曹掌六十甲子寿生真君，天曹掌库判官，掠剩大夫，天曹诸司神君，随从主执，无鞅圣众。伏闻道炁溟蒙，碧落仰承於三宝 
　　。灵光罗络，紫微高拱於九清。蝉联燮理之曹。鹭列栽成之职。上提圣瑟，下斡神机。三极十华，敷慈云而掌握。九州四海，施湛露於指呼 
　　。主宰有严，范围无外。今弟子某，皈心道域，请命灵曹。腾素椟以罄葵忱，已驰风驷。望云霄而殚菲荐，冀降云骖。伏望旌葆前驱，襜帷 
　　下迈。曲副恳祈之切，密映丹扃，不违应感之私，俯临玄席。某无任激切之至，再拜奉请。
　　请圣　　初献
　　重称法位
　　具位臣某，谨重诚上启九天金箓无量寿生神君，天曹诸司真君，掌库判官，一切威灵。伏闻天无私覆，动天本始於德馨。民罔常怀，惠民根 
　　源於仁泽。顾吁天每切云霓之望，而矜民惟施雨露之恩。仰企玄曹，承流紫阙。纪纲赫赫，聪明慧智足有临。图箓昭昭，性命祸福无不载。 
　　握乾炁坤形之柄，典阳经阴纬之枢。令契春生，俾涉春台而乐意。政孚夏长，悉归夏屋之欢颜。上密衍於天休，下普苏於民瘼。今弟子某， 
　　披寻琼笈，式按金经。谓受生之债未偿，累延后劫。而寄库之资夙备，福逮他生。琅音出万变混沌之尊，宝范本六合高明之圣。设班联於仓 
　　府，列藏库於枢垣。典领霜明，鉴临日赫。闻斯行矣，敢稽昔日之洪恩。睨而视之，愿鉴此时之素祷。兹铺张於黄箓，庸皈向於玄图。凤戒 
　　心修，涤多生之罪障。龙符身佩，消罔极之冤尘。遵玄元受度之仪，按灵宝预修之诀。关盟翠盖，证誓黄舆。券弊横陈，偿旧逋而纳善。资 
　　帛前列，昭新寄以祈祥。驿传假风火之玄，函奏启霄空之圣。所冀诸真委鉴，众圣垂慈。勾宿欠之簿书，纪新收之简。籍百年运尽，逍遥径 
　　上於南宫。万劫神游，宴乐不经於北府。帝恩有翼，神听无遗。臣不胜虔祷之至。　　　亚献
　　具位臣某，谨重诚上启九天金箓无量寿生神君，天曹诸司真君，掌库判官，一切威灵。伏闻一气兆神，孰保受中之澄湛。万真佐命，盍敷济 
　　下之光明。自善恶动昧於玄机，故赏罚静张於丹宪。斋戒沐浴，既殚庸敬之心。保抱提携，愿鉴克诚之享。今弟子某，皈身玄化，稽首真乘 
　　，自觉昨非，玩红尘而逐景。相期今是，遵玄范以修斋。偿受生无久假之愆，纳寄库有预防之善。
　　伏愿功昭天地，德契幽明。司危削身心口之纷纭，掠剩增福禄寿之昌炽。光风霁月，常开视履之和。景星庆云，咸启敦颐之乐。道心开发， 
　　德性融昭。此世殷懃，既伏提携之赐。他生游宴，益祈拯济之功。即超地禁以承符，俓诣天曹而合券。所寄者随取随与，用作津梁。所纳者 
　　无欠无余，永依砥柱。仍祈洪泽，普焕丹符。救北酆八十一司，报东岱七十四案。恪遵白简，前愆无跋疐之忧。移纪丹书，后善有超凌之乐 
　　。用昭帝贶，式慰民情。蒙曲鉴於微忱，实仰依於大道。某不胜恳切之至。
　　终献　送神
　　具位臣某，谨同诚上启九天金箓无量寿生神君，天曹诸司真君，掌库判官，一切威灵。伏闻苹藻可荐，已殚事上之仪，葑菲不遗，愿鉴由中 
　　之祷。既凡情之恳切，宜神听之昭彰。以今梵唱声残，步虚韵彻，百和烟沉於碧落，千枝霞散於清虚。外办中严，回旌幢於虎帐。前呵后从 
　　，返剑履於螭班。莫攀法从之华，徒企神威之耀。某不胜攀恋之至，再拜奉送。
　　存神烧香　回軿颂
　　送圣　念善
　　众真监度醮仪
　　步虚　烧香颂
　　各礼师存念如法
　　卫灵咒
　　发炉
　　请称法位
　　具位臣某，与临坛官众等，谨同诚上启太上无极大道三清上圣，十极高真，太乙救苦天尊，逍遥快乐天尊，九幽拔罪天尊，火炼丹界天尊， 
　　朱陵度命天尊，无量度人天尊，长生保命天尊，转轮圣王天尊，宝华圆满天尊，东华上相木公青童道君，西灵太妙金母万炁元君，九天生神 
　　上帝，三十二天上帝，上清十一曜真君，南辰六阙道君，北极九府道君，二十八宿星君，南官度人不死尊神，南极长生大君，度世司马大神 
　　，好生韩君丈人，护魂侍魄养炁通血中主君，三元三官帝君，灵宝五师真君，九天诸司真君，九天金箓无量寿生神君，天曹诸司真君，天曹 
　　都大校量功德院使真君，南昌上宫，朱陵火府，太乙玄生府，青玄黄箓院，玉清灵虚宫，主宰仙官，灵宝施用仙曹，三界所向仙曹，临坛执 
　　法，仙灵官吏，洞天福地得道真仙，本靖三洞真仙，四辅经箓法科仙灵官吏，本靖祖玄真师列位真人，经籍度师列位真人，地水职司，城隍 
　　社令，三界官属，一切真灵。臣闻虚无元圣，开龙汉之玄坛。混沌真尊，启鹤呜之紫策。德如天而十华覆护，善若水而八极涵濡。乾气坤形 
　　，悉属范围之内。阳灵阴耀，总归陶冶之中。道炁罗敷，灵光洞照。臣等濯质涵三，禀生得一。惜分切切，俄飞碧落之乌轮。进寸悠悠，期 
　　阐紫微之凤笈。代天行化，体道立功。今有弟子某，五浊惊心，九清稽首。金箓度命，祈遵三洞之科。玉简升神，愿仰一乘之教。玄坛告备 
　　，丹范将陈。先殚庸敬於苹蘻，觊采克诚於葑菲。伏愿倾光回驾，监真度生。翠葆珠幢，标缈下霄衢之仗。霓旌羽盖，翩翻催禁地之班。诸 
