<!-- { "loadSidebar": true } -->
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道
　　臣等志心稽首，礼
　　三十六部尊经
　　臣等志心稽首，礼
　　玄中大法师。
　　重称法位
　　具位奉行灵宝生神妙斋法事小兆臣某，与临坛官众等，谨重诚上启虚无自然无极大道元始天尊，玉晨元皇道君，万变混沌玄元老君，高上玉 
　　皇吴天上帝，三宝丈人，三宝帝君，九天应元雷声普化天尊，无上九天生神上帝，元父真母元皇帝君，三十六部尊经玄中大法师，玉辅上宰 
　　，四协侍宸，飞天神王，九天真众，三界应感一切真灵。臣等野马微生，酰鸡陋质，荷九天之锡庆，祭三同之开光，身绾金符，名联玉籍。 
　　烟霞蹑景，盍抗志於清虚。日月垂流，乃栖身於埃。百非未涤，万业犹羁，缅惟受道之丹忱，常励济时之素誓。庶裨化育，不负生成，既 
　　奉词文，敢忘关奏。
　　宣词
　　按如词旨，备殚激切。臣等洗心净念，涤虑凝神，按三箓之威仪，敷九霄之盟信。云璈缥缈，风籁琳琅，灿凤萼於千枝，袅龙葩於百味，驰 
　　神丹禁，请命紫虚。自今月某日为始，为奉斋法弟子某人，忠不建灵宝生神妙斋几昼夜，誊词达悃，降真召灵。扬九炁之华旛，燃九卮之法 
　　炬，解消结滞，落灭冤愆，拯度容仪，超升阳境。葵忱露奏，荷三境以流辉。芝检凤驰，开九幽而御炁，铭心罔极，刻骨奚殚。以今厘事庆 
　　成，斋功告备，天人同庆，宾主交欢。羽葆翩翻，将返琼舆之仗。虎旌晻蔼，行收禁路之班。盍依律以奉功，为关盟而迁赏。恩惟玄穹至圣 
　　，皇极元尊，俯览恳祈，曲垂采鉴。其有建斋之日，上请三洞官属，九天真灵，监斋卫真，侍经护道，虚空鉴察，土地神祇，营卫斋功，具 
　　严劳绩，即玄坛而拜表，希洪造以酬恩。臣等存念不周，俯仰未备，有五帝四司之考录，虑千愆万过之充周，等冀隆慈，普蒙矜宥。臣诚惶 
　　诚恐，稽首顿首，再拜以闻。
　　宣表
　　十愿
　　一愿大道流行，普天怀德。
　　二愿一切有生，咸皆悟道。
　　三愿九夜悲魂，一时解脱。
　　四愿孤魂无依，咸得受生。
　　五愿天下太平，五谷丰熟。
　　六愿臣忠子孝，君仁父慈。
　　七愿四海会同，冤亲和释。
　　八愿潜胞处卵，咸得生成。
　　九愿积疾新痾，旋即痊愈。
　　十愿孤露众生，丰衣足食。
　　存神复炉
　　香官使者，左右龙虎君，侍香诸灵官，当令臣散坛之所，自然生金液丹碧芝英，百灵众真交会，在此香火炉前。令臣学道得道，求仙得仙， 
　　斋主受福，幽显沾恩，十方仙童玉女，侍卫香烟，传臣向来所启之诚，速达俓御虚无大道九天元皇玉帝御前。
　　出堂颂
　　回幕
　　谢师
　　灵宝领教济度金书卷之八十竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之八十一
　　科仪立成品
　　生神开度斋用
　　炼度仪
　　步虚　　洒净
　　设炼度坛　赞引升座
　　祝香
　　此香云凝三素，炁蔼七灵，丹谷流精，离坎混金华之粹。玄台孕秀，雌雄符玉蕊之祥。恭爇宝香，供养无上自然三宝虚皇大道元始天尊，玉 
　　晨元皇大道君，后圣玄元老君，九天帝主，吴天玉皇上帝，九天采访应元保运普化天尊，九天自然生神上帝，九天帝真元君，九天丈人真王 
　　元父道君，九天真母圣后元君，九天金箓无量寿生神君，九天丞相魄灵帝君，九天司命魂灵帝君，九天诸司真君列位真人，九天好生韩君丈 
　　人，度人不死尊神，回骸起死监生大神，玄中大法师，三天大圣师，三洞侍经典法仙灵圣众，玄虚应感一切真灵。愿运慈悲，俯垂省录。臣 
　　闻三宝开图，敷希夷之凤策。九霄御运，宏微妙之龙章。仁风鼓舞於幅圆，惠露涵濡於寰宇。朱陵南上，明水火之玄机。丹火中枢，宣阴阳 
　　之正化。提夜壑而朝阳焕烂，拯寒庭而春淑熙怡。自帝真开玉匮之奇，故师宝启金囊之秘。灯灯续焰，叶叶传芳，妙哉化育以难量，大矣生 
　　神而莫测。臣等心涵渊粹，迹袭纷葩，玄元始之心传，面墙自叹。天灵神之口授，入室未谐。莫融经纬於三田，未混仪璘於六合。冒领芝坛 
　　之渥，滥联枫陛之班。宣德开幽，期棹慈航於苦梅。承符破暗，誓明慧烛於昏衢。下慰群灵，上裨三极。今斋主某，伏为亡故某，瘁生根而 
　　杳杳，飘命蒂以茫茫。黑郁返魂，已赖虚无之帝力。青冥御炁，更资妙有之神功。恭卜今宵，奉行炼度，降阴灵於坎室，交罗东井之华。结 
　　阳耀於离方，融会南阎之彩。含乌育兔。走虎飞龙，澄清万劫之根尘，疏瀹千生之业垢。庶使心天不滓，性地无埃。升地户而鬼官送迎，佩 
　　符受戒。入天门而魔王保举，御箓膺图。十华扶泛景之轮，五灵登导真之轨。身朝玄极，面礼紫霄，不经轮转之期，常享太平之运，流祥后 
　　裔，衍庆前闻。伏愿大道好生，洪慈度死。丹舆绿辇，五色郁勃於玄虚。羽盖琼轮，四象吁员於碧落。飞丹纶而风动，敕玄局以云奔，驻景 
　　倾光，登真度命。恕微臣再三之渎，副斋主万一之忱。臣下情无任，不胜虔切之至。
　　九天生神天尊
　　上清灵宝玄坛炷香，关启九天司命府主水灵官，主火灵官，阳精玉胎炼仙符吏，石景水母，炼真符吏，九天炼度真宰，南昌上宫朱陵火府水 
　　火炼度合会真灵。愿遵玉敕，克赴玄坛，应感分辉，宣通役使。切以三天布化，炼逝魄於朱陵。九地承恩，度死魂於黑朔。故列玄曹而辅极 
　　，庸罗丹掾以敷仁。济物心圆，度人功大，我以夙缘庆幸，昌运遭逢。丹谷凝神，运乾坤而坐忘入妙。玄关御炁，符子午而密炼融真。既膺 
　　济度之权，盍赞生成之德。以今奉为斋主某，崇建某斋，开度亡故某。克卜今宵，奉行炼度，愿此爽识，夙抱真元。阴垢溟蒙，既分离於四 
　　大。阳华流荡，遂颠踬於千生。非由委炁以生神，曷俾全形而复质。伏冀廓施妙化，密运神功。流火之精，炼而为胞。灼火之明，炼而为胎 
　　。乘木之精，炼而为魄。柔金之形，炼而为魂。合土之英，炼而为藏。致坎之精，炼而为府。昭离之精，炼而为窍。激震之声，炼而为景。 
　　和兑之荣，炼而为神。二象摄生，九炁合德，徘徊经络，罗绕身形。庶得本始生神，根元凝妙，百关和畅，消阴否以复阳明。万窍光华，飞 
　　天芳而澄地垢。集玉眸而橐钥，降黄华以裁成。即俾亡故某，结炁全形，还元复质，千和万合，得随刻以升迁。七混五成，可计日而受度。 
　　永离恶趣，即证乐乡，咨尔威灵，随我感应，太极丹篆，次第宣行。
　　九天生神天尊
　　平坐赞
　　道场众等人，各运心平坐如法。
　　大行梵炁，周回十方。中有度人，不死之神。中有南极，长生之君。中有度世，司马大神。中有好生，韩君丈人。
　　中有南上，司命司录。延寿益算，度厄尊神。迥骸起死，无量度人。今日校录，诸天临轩。
　　谨请九天主水灵官，随我神运，变化水池，荡形濯质。
　　焚石景水母真符
　　侍职洒水池
　　玄玄无上真，宝籍契天仙。神机妙澄湛，东井自渊仙。返胎生太虚，鸾鹤齐翩翩。至哉万化祖，生根保自然。
　　九天生神天尊
　　谨请九天主火灵官，随我神运，变化火池，炼神成真。
　　焚阳精玉胎炼仙符
　　侍职洒火池
　　朱明炼金池，阳景焕天中。元始披宝笈，真文朗太空。郁郁丹霞敷，诸天纪玄功。死魂离幽夜，妙用流初终。
　　伏以育炁金池，有换骨度生之妙。陶形玉沼，施过骸起死之功。惟兹二景之英华，可涤万生之垢翳。超凡入圣，百神莹彻於玄宫。返胎更生 
　　，五炁充盈於丹室。坎离交媾，子午循环，三田辞恶浊之尘，万窍备轻清之质。飞行自在，哺朗虚空，畴非水火之玄功，能结阴阳之正化。 
　　谨请炼度真灵，部卫正度亡过某，即赴玄坛。依科受炼。
　　九天生神天尊
　　引旛诣炼度所
　　九天有命，普告万灵。地水社令，列职真灵。部卫亡魂，炼质还精。玉符所告，风火无停。万召万至，受炼更生。疾证妙果，上升玉京。咨 
　　尔真灵，部卫亡过某，随我神运，赴水池受炼。
　　移旛诣水池
　　焚水炼第一符
　　结璘孕粹，东井澄澜。飞流降炁，郁勃过环。亡魂一炼，万滓莫干。九天有命，举形天关。
　　九天生神天尊
　　焚水炼第二符
　　天乙孕化，华池耀现。扶东合景，七炁齐并。亡魂二炼，神炁充盈。天河灌沐，上升紫庭。
　　九天生神天尊
　　焚水炼第三符
　　阴精布化，石景飞鲜。黄华荡形，玉质轻圆。亡魂三炼，形仪自然。还真离妄，飞行帝轩。
　　九天生神天尊
　　焚水炼第四符
　　坎阴水帝，坎玄含虚。流华降英，混炁东诸。亡魂四炼，万冤消除。玉田云满，游行天衢。
　　九天生神天尊
　　焚水炼第五符
　　玄英御炁，瑶汉垂精。旸谷布化，万神丰盈。亡魂五炼，太乙返生。洞观逍遥，亿劫无倾。
　　九天生神天尊
　　焚水炼第六符
　　石景水母，灵耀玄光。宝津下注，润泽无疆。亡魂六炼，乘晨希阳。罪根解化，飞行神乡。
　　九天生神天尊
　　焚水炼第七符
　　长庚结秀，水神孕真。三河四海，宝梵絪缊。亡魂七炼，阴翳俱蠲。九霄八极，高步宾天。
　　九天生神天尊
　　焚水炼第八符
　　天河东注，炁灌昆仑。结炁宝池，离合自然。亡魂八炼，玉貌凝仙。水帝有敕，升入九天。
　　九天生神天尊
　　焚水炼第九符
　　太阴真水，五行玄机。北阴大渊，涵停泓池。亡魂九炼，佩服天仪。更生受化，神觐彤墀。
　　九天生神天尊
　　咨尔真灵，部卫亡故某，随我神运，赴火池受炼。
　　九天生神天尊
　　移旛诣火池
　　焚火炼第一符
　　太阳流景，南阎洞浮。炎光下灌。丹天度幽。亡魂一炼，梵炁消遥。洞朗太空，高登紫霄。
　　九天生神天尊
　　焚火炼第二符
　　金辉列耀，炎炽凌空。太阳布化，流铃激风。亡魂二炼，返形易容。行之帝乡，浩劫无终。
　　九天生神天尊
　　焚火炼第三符
　　郁仪布景，赤紫凝霞。委炁流汨，混合三华。亡魂三炼，荡涤芬葩。罪根咸原，升饵云芽。
　　九天生神天尊
　　焚火炼第四符
