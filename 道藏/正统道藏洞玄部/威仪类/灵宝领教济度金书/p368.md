<!-- { "loadSidebar": true } -->
　　卷之一百八十七
　　科仪立成品
　　消灾集福道场用
　　落景行道仪
　　法事升坛如式
　　各礼师存念如法
　　宣卫灵咒
　　五炁玄天，元始徘徊。辰星焕烂，光耀太微。黑灵尊神，号曰层威。统冠飞天，仙裙羽衣。备卫五门，检精捕非。敢有干试，豁落斩摧。玉 
　　符所告，神镇八威。邪门闭塞，正道明开。映照我身，三光同辉。策空驾浮，举形仙飞。和：与道合真。
　　呜法鼓二十四通
　　无上三天玄元始三炁太上虚无道君，召出臣身中三五功曹，左右官使者，左右捧香，驿龙骑吏，侍香金童，传言散花玉女，五帝直符，直日 
　　香官，各三十六人出。出者严装显服，冠带垂缨。关启玄坛天帝神君，当召此间土地方域神真，臣今落景升坛，烧香行道，谨奏为入意。其 
　　诸诚悃，具载丹诚。愿得太上十方正真道炁灵宝瑞光下降，流入臣身中。令臣所启，速达俓御至真无极大道三清上圣，昊天玉皇上帝御前。
　　请称法职
　　具位奉行消灾集福道场法事小兆臣某，与临坛官众等，谨同诚上启太上无极大道虚无自然元始天尊，太上玉晨大道君灵宝天尊，太上玄元老 
　　君道德天尊，昊天玉皇上帝，南极天皇大帝，北极紫微大帝，承天效法后土皇地祇，神霄九宸上帝，诸天天尊上帝，丞相宰辅帝君，上清列 
　　宿，诸垣帝座，拱极高真，消灾散祸扶衰度厄益算真君，本命元辰，照临真宰，禄元马元寿元尊神，三元三官大帝，法主四圣真君，启教宗 
　　师，侍宸仙侣，天雷岳酆诸司官将，玉童玉女，岁德尊神，城隍祀典主执灵祇，三界应感一切威灵。恭望洪慈，洞回昭格。臣闻炁冠虚无， 
　　肇鸿蒙而立象。教宏洞辅，开混沌以垂光。仰块圠於天纲，俯扶持於地纪。清微御运，鼓圣海而道统峨峨。紫极膺图，凿帝江而师宗奕奕。 
　　济美绍前修之轨，流芳垂后觉之华。叶叶舒翘，灯灯续焰。悉宫商於玄纪，庸黼黻於苍生。臣等语上师，陶受中帝。锡簪绅效职，肯忘化育 
　　之仁。剑履趋朝，盍赞生成之德。凡有投告，敢不上闻。
　　宣词
　　按如词言，备详恳款。今斋主某，澄清一念，疏瀹五神。念尘海茫茫，盍省吾而回首。况天关荡荡，每临汝以惊心。期昭膺百善之祥，须密 
　　辂一元之祉。仰惟瑶笈，快睹琅函。湛露昭天，化聿尊於灵宝。慈云覆地，德惟重於玄元。制劫运则八威龙文，提阴阳则九光凤检。威仪翼 
　　翼，宏三箓之金章。科品昭昭，廓九幽之玉匮。玄黄共仰，夷夏攸崇。凡露祷以葵倾，心日宣而芹采。瑶坛星拱，碧霞罗络於霓旌。宝簴风 
　　清，紫雾回旋於羽盖。兰炬灿绛葩之丽，蓉枝耀朱实之华。影湛参旗，瞻玉杓之曲转。彩辉阁道，粲银汉之飞斜。瞻帝座於萧台，拱天颜於 
　　禁路。由中悃罄，济下恩敷。以今落景，升坛行道，请法众等，运兹初捻上香。愿此香烟腾空俓上，供养无上至真道宝天尊。臣等皈身皈神 
　　皈命，首体投地，仰依太上三尊。愿以是功德，上祝皇帝陛下。伏愿乾坤佐运，河洛昭符。握万年枝，镂登封之玉牒。献千秋镜，锡告成之 
　　玄圭。位隆震器而赞治中朝，德配坤仪而参机内掖。云台竹帛，纪盖世之元勋。月塞钺旄，宣济时之伟绩。回祝社稷先灵，宗祧尊圣。云骈 
　　翳凤，霓葆飞虬。炁入玄玄，腾翠微而觐圣。神超眇眇，登紫极以参真。今故烧香，自皈依道尊大圣众，至真之德。得道之后，保天长存。 
　　和：与道合真。
　　以今落景行道，请法众等，运兹二捻上香。愿此香烟腾空俓上，供养无上至真经宝天尊。臣等皈身皈神皈命，首体投地，仰依太上三尊。愿 
　　以是功德，皈流斋主某。伏愿妄业非心，真机乐意。知白守黑，漱金醴以酣和。抱紫回黄，固王颜而韫妙。万累俱清於性地，一尘不染於心 
　　天。庆霭家庭，侃侃叙天伦之乐。誉隆闾里，雍雍修人纪之常。次冀九玄七祖，五亲六族，均消黑累，同证玄机。乘功德光，高步俓跻於阳 
　　境。灭烦恼暗，升神永脱於幽关。今故烧香，自皈依经尊大圣众，至真之德。得道之后，升入无形。和：与道合真。
　　以今落景升坛行道，请法众等，运兹三捻上香。愿此香烟腾空俓上，供养无上至真师宝天尊。臣等皈身皈神皈命，首体投地，仰依太上三尊 
　　。愿以是功德，皈流溥天率土，彻外寰中，万姓三军，百昌庶品。并愿尧云丕冒，舜日舒明，黍稷千仓，陇亩共欣於乐岁。桑麻万里，边陲 
　　永宴於清时。鸢飞鱼跃而游泳太和，兽舞凤仪而翱翔允治。翾飞蠢动，各离化化之机。啄息跂行，克遂生生之性。次愿臣等三师四友，道参 
　　玄妙，德契希夷。已化者列籍丹陵，校善功於小有。见在者刊图玄极，证妙行於大乘。今故烧香，自皈依师尊大圣众，至真之德。得道之后 
　　，永保长存。和与道合真。
　　礼方　　忏方　　三启
　　三礼
　　重称法位
　　具位奉行消灾集福道场法事小兆臣某，与临坛官众等，谨同诚上启九清上帝，十极高真，日月星斗，本命元辰，三官四圣，列位群真，天地 
　　灵仙，三界官属。恭望洪慈，俯回洞鉴。臣闻函三御炁，道离清浊以流形。得一分灵，人禀冲和而赋质。语上孕开天之后，受中融象帝之先 
　　。性契真帝，生白妙凝於虚室。心参恬惔，留丹玄毓於灵台。自五赋之风行，致百神之云扰。纷纷养外，情莫辨於精粗。昭昭听卑，令斯彰 
　　於善恶。臣等桑榆短景，蒲柳微姿。沐师匠之风斤，幸窥枕宝。老化工之月钥，坐阅窗阴。莫进寸以竞辰，徒惜分而玩岁。曲承恩纪，俾典 
　　玄纲。露方寸天，盍殚诚而奏对。借盈尺地，愿誊悃以铺陈。今斋主某，切切海涵，竞竞渊涉。念天形道貌，忍招八面之红尘。而海欲波情 
　　，易溷一心之素履。静罹帝宪，动羽宸章。匪上扣於紫虚，曷下徼於丹渥。瑶坛翼翼，睹三宝以迎厘。琅座巍巍，列十华而首过。伏冀温纶 
　　焕紫，恩脖飞丹。增朱火之生图，削黑单之冤籍。二仪四象，送穰穰简简之祥。八卦九章，耀荡荡平平之福。咎征无窥其德履，尘缘莫挠其 
　　灵襟。宝桂芳春，庄椿茂晓。九玄七祖，均超迹於圆方。五族六亲，并颐神於经纬。辂方来之余庆，消既往之重灾，蒙如所陈，允臻玄贶。 
　　上愿天元昭晏，地纪朗宁，川后呈祥，山灵荐祉。华封三祝，旌文轨之太平。康衢载歌，识梯航之允治。林泽不逢於疠疫，田畴无挠於霖蝗 
　　。黔黎乂宁，幽冥昭朗。则上明天尊大慈之化，下副臣等恳祷之诚。谨启以闻。
　　发愿
　　存神烧香
　　香官使者，左右龙虎君，侍香诸灵官。
　　当令臣落景烧香行道之所，自然生金液丹碧芝英，百灵众真交会，在此香火炉前。令臣学道得道，求仙得仙，斋官蒙福，幽显沾恩，十方仙 
　　童玉女，侍卫香烟。传臣向来所启之诚，速达俓御太上无极大道三清上圣，昊天玉皇上帝御前。　　　出堂颂
　　谢师
　　向来
　　灵宝领教济度金书卷之一百八十七竟
　　洞微高士开光救苦真人宁全真授灵宝通玄弘教水南先生林灵真编
　　卷之一百八十八
　　科仪立成品
　　消灾集福道场用
　　三界醮仪
　　步虚
　　各礼师存念如法
　　宣卫灵咒
　　孟章建节，灵光持戈。监兵束妖，执明收魔。黄中总治，勾陈螣蛇。奠镇五方，扫秽除邪。金童飞烟，玉女散花。气凝月彩，神莹日华。蕊 
　　珠虚白，妙道巍峨。灵宝混合，神像森罗。众真监举，世为仙家。和：与道合真。
　　呜法鼓二十四通
　　无上三天玄元始三炁太上老君，召出臣身中三五功曹，左右官使者，侍香金童，传言散花玉女，五帝直符，直日香官，各三十六人出。出者 
　　严装。关启玄坛天帝神君，当召此间土地里域真官正神，臣今升坛设醮，祭酒烧香，奏为入意。其诸丹悃，具载状文。愿得太上十方正真生 
　　炁下降，流入臣等身中。令臣所启之诚，速达俓御太上无极大道三清上圣，昊天玉皇上帝御前。
　　请称法位
　　具位奉行三献祭酒法事小兆臣某，与临坛官众等，谨同诚上启虚无自然元始天尊，玉晨道君灵宝天尊，太上老君道德天尊，昊天玉皇上帝， 
　　南极天皇上帝，北极紫微大帝，后土皇地祇，诸天天尊，诸天天帝，日月星辰诸列仙，地水阳间十方圣，三界四府，应感仙真。恭望洪慈， 
　　俯回洞鉴。臣闻一元肇运，凝祖炁於无形。万范开图，散灵光於有象。斡神光而裁成经纬，鼓圣瑟而化育阴阳。临下昭昭，丕阐函三之妙。 
　　受中赫赫，宏施得一之奇。陶九轨以开春，辉八纮而不夜。今斋主某，皈心道域，请命玄关。灾消害禳，已对扬於月陛。恩昭泽溥，欣肆觐 
　　於星坛。祈殚芹采之忱，庸贽葵倾之敬。僭铺瀹祭，肃奉灵斿。伏望羽盖玲珑，罗玄云而莅止。霓旌缥缈，御紫炁以低徊。玄虚之清跸传声 
　　，碧落之丹斿簇仗。诸天翼乘，三界侍轩。不遗应感之私，恪副恳祈之切。臣不胜依恋瞻天，望圣激切，屏营之至，稽首再拜，奏请高真。
　　请圣
　　三界众真，醮筵列圣，适伸拜请，谅沐光临。请各整於朝班，共祇迎於帝驭。
　　降圣
　　鸾舆至止，鹤驾临轩，三界众真，如仪朝礼。朝礼既周，请升醮席，醮官上香设拜，初进酒。
　　初献
　　具位臣某，谨重诚上启三清上圣，十极高真，玄虚之帝座灵真，洞府之仙僚宰执，三界内外，一切真灵。臣闻灵宝垂光，地开祥於碧落，玄 
　　元胤秀，天应瑞於紫金。七经飞丹谷之玄，八纬耀绛关之妙。上无复祖，开明三景以弥罗。中有度人，混合百神而辅翼。惟回灵而理炁，斯 
　　保命以生根。渺渺真宗，巍巍道本。今斋主某，赋形四象，陶炁三元。念谋身谋家，幸免尘笼於素履。而涉世涉俗，岂无翳累於丹元，或曾 
　　玄之考讼未清，或愆债之萦迷莫释。非上徼於善应，曷下副於真期。爰洁蓬庐，恪披蕊笈。建宝斋而炜烨，门列十华。崇瑶范以琳琅，坛周 
　　四壝。稽颡忏无名之咎，扣头祈有造之恩。希沐慈观，恪垂慧鉴。荷庆成於厘事，允昭赖於恩私。敢荐菲忱，庸陈藻敬。芜辞瀹素，刍语书 
　　丹。具有心词，谨当宣奏。
　　宣词
　　词旨具严，圣渊昭鉴，茅茨不剪，僭陈飨帝之仪。黍稷非馨，恪赞事天之敬。秩琼筵而珠彝泛玉，开宝宴而翠斝流金。奏钧乐於伶华，舞天 
