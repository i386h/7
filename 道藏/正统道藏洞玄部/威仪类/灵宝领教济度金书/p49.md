<!-- { "loadSidebar": true } -->
　　轻重而分处之。诸大魔王鬼官冥吏，参机佐理，考罪治魂。凡一昼一夜之间，有万死万生之苦，终天幽暗，不睹光明。今斋主某，切虑所度 
　　亡魂，普及幽冥，冤亲平等。生有恶缘，死沦此狱，然灯接引，请命提携。伏望三境至尊，十华圣众，俯垂惠泽，神化灯光，遍照北都罗酆 
　　之中，成令囚徒，均沐灵辉，解悟宿命，悔过迁善，见性回真，削黑簿之冤愆，纪丹陵之姓字，俓辞冥漠，上证虚无。清众运诚，恭吟实偈 
　　。
　　罗酆北帝号都司，典领幽冥万职扶。
　　威统三天提宪网，仁参三极削刑书。
　　德音已降清微境，圣泽俄沾郁绝区。
　　仰愿灯光无昼藏，提携游爽上玄都。
　　流光应现天尊第二
　　九幽之狱，在西南丁地，乃地官列治之府。东曰幽冥青曜恶毒门风雷狱，南曰幽阴赤耀巨罗门火翳狱，西曰幽夜白耀锋刃门金刚狱，北日幽 
　　酆黑耀寒凉门溟泠狱，东北曰幽都无罗陷塞门擭汤狱，东南曰幽冶九丑恶毒门铜柱狱，西南曰幽关荼减馘抑门屠割狱，西北曰幽府溟蒙殗网 
　　门火车狱，中曰幽狱普掠狱。随众生所造之业，较量大小而分处之。阴官冥曹，分僚列掾，研情鞫罪，施罚考魂。业镜悬则善恶彰而莫逃， 
　　业风吹则形魂死而复活。终天幽暗，不睹光明。今斋主某，切虑所度亡魂，普及幽冥，冤亲平等，生有恶缘，死沦此狱，然灯接引，请命提 
　　携。伏望金阙高尊，玉京上圣，俯施慈造，神化灯光，遍照九幽地狱之中，咸令囚徒陶沐灵辉，解悟宿命，悔过迁善，见性回真，辞郁绝之 
　　幽乡，登妙严之胜境，根源不昧，衣食自然。清众运诚，恭吟宝偈。
　　九幽执法列方隅，受命酆城赞圣谟。
　　赫赫条章归掌握，悠悠报对藉匡扶。
　　三天诞布龙符耀，九地钦承鹤赦敷。
　　仰愿灯光无尽藏，超波长夜上玄都。
　　威光应现天尊
　　第三泉曲府及十二河源之狱，泉曲在东南丙地，乃水官所治之府，统尾闾口，春万鬼群。十二河源分布九州，乃分野考鬼之庭，如导淮自桐 
　　栢，导渭自鸟鼠同穴，凡十二处，皆有阴狱。随众生所造之业，斟酌多少而分处之。鬼职神僚，幽曹冥佐，拘魂定罪，鞫因推情，考阳间隐 
　　显之愆，按阴府报对之律，终天幽暗，不睹光明。今斋主切虑所度亡魂，普及幽冥，冤亲平等，生有恶，缘，死沦此狱，然灯接引，请命提 
　　携。 伏愿无极元尊大罗至圣，俯垂洪泽，神化橙光，遍照泉曲河源地狱之中。咸令囚徒陶沐灵辉，解悟宿、命、悔过迁善，见性回真，脱 
　　夜域之凄凉，陆霄衢而快乐，神风披拂，道炁熏陶。清众运诚，恭吟宝偈。
　　北都泉曲统河源，分列神庭领化权。
　　上奉紫微施厚德，下临黑娘绝盟言。
　　慈云蔼蔼天恩浃，湛露瀼瀼帝放宣。
　　仰倾灯光无尽藏，法桥稳驾步芳骞。
　　灵光回照天尊
　　第四五岳之狱，东曰泰山府，南曰衡由府，西曰华山府，北曰恒山府，中曰嵩山府。分曹设案，环布职僚，鞫罪治魂，各有阴狱，随方列属 
　　岩洞山林，考召幽庭，非一处所。惟东岳位崇五镇，名表天孙，主领人民，颛司报对，独有二十四狱环拱岱宗。凡世人造业；大则北都罗酆 
　　治之，次则九幽泉曲治之，小则岳渎诸司治之。其有纤瑕微类，则当境灵司治之。故五岳威权，赫奕於地司也。今斋主切虑所度亡魂，普及 
　　幽冥，冤亲平等，生有恶缘，死沦此狱，然灯接引，请命提携一伏望十极高尊，九唇上圣，府垂宠渥，神化灯光，遍照五岳阴狱之中。咸令 
　　囚徒陶沐灵辉，解悟宿命，悔过迁善，见性回真，说长夜之沉途，登晨华之道岸，不经轮转，自在逍遥。清众运诚，恭吟宝偈。
　　权尊五岳列封疆，辅相乾坤拱帝乡。
　　圣日高明司地禁，威风震动握天章。
　　金符飞下三清界，玉简行周九垒汤。
　　仰愿灯光无尽藏，幽幽冥路庆春阳。
　　开光丹景天尊
　　第五四渎之狱，江渎广源府，河渎灵源府，淮渎长源府，济渎清源府。位齐五岳，分治罪魂，设属列曹，各有阴狱，随处典领湖泽溪潭，考 
　　罚神庭，亦非一所。凡世人心生口语，自作教他，大小罪缘，阴阳愆过，各因所造，拘而治之。今斋主切虑所度亡魂，普及幽冥，冤亲平等 
　　，生有，恶绿，死沦此狱，然灯接引，请命提携。伏望浩劫真尊，虚无至圣，俯垂恩贶，遍照四渎阴狱之中。咸令囚徒陶沐灵辉，解悟宿命 
　　，悔过迁善，见性回真，辞地域之拘缠，升天堂而快乐，诸尘不染，万化俱融。清众运诚，恭吟宝偈。
　　威尊四渎列阴官，参赞推成奉帝关。
　　权佐北酆严宪令，职联东岳圣恩颁。
　　玉符散惠天门启，青律停刑地户闲。
　　仰愿灯光无尽藏，提携幽爽睹天颜。
　　金光秘景天尊
　　第六里域灵狱，大曰九州社令司，次曰州县城隍司，小曰里域神司，与庙貌神祇，各有治罪考魂之所，随方显化，名号莫殚。世人生无大善 
　　，升神福堂。又无大恶，摄魂酆府。一日一命过，报对权衡，皆神司主之。十直三元，二十四炁，天地岳渎，真圣仙灵，会集福庭，考校善 
　　恶，莫不以地祇录籍为主。故里域神祇，於人最近。今斋主切虑所度亡魂，普及幽冥，冤亲平等，生有恶缘，死沦此狱，然灯接引，请命提 
　　携。伏望万天帝尊，十方仙圣，俯垂矜悯，神化灯光，遍照里域灵狱之中。咸令囚徒陶沐灵辉，解悟宿命，悔过迁善，见性回真，荡业垢以 
　　澄清，固生根而游宴，永辞阴　地，快睹阳天。清众运诚，恭吟宝偈。
　　神州列属典条章，处处名传莫纪量。
　　善恶幽冥推眇忽，阴阳生死较微茫。
　　龙鸾恩溥尘尘剎，犴狴春回寂寂乡。
　　仰愿灯光无尽藏，扶持寒夜任翱翔。
　　宝光素景天尊
　　法界有尽，灯光无穷。乘三天之晨辉，照九地之幽狱。威神广大，智慧昭融。一一幽牢，普见朝阳之情灿。沉沉夜壑，顿如昼景之光华。按 
　　经所言一十八狱，二十四狱，三十六狱，八十一狱，三涂五苦狱，无间硖石血湖狱，或名同实异，或名异实同，无量无边，遍盈幽境。愿乘 
　　灯光之照耀，普令罪爽之迁升，即於光中，了悟自性。俾先造贪谋业者见之，为喜舍光。造嗔怒业者见之，为忍辱光。造愚痴业者见之，为 
　　智慧光。造杀害业者见之，为慈悲光。造偷盗业者见之，为平等光。造淫欲业者见之，为清净光。造口舌业者见之，为自在光。造执着业者 
　　见之，为解脱光。造凶狠业者见之，为柔和光。造人我业者见之，为无碍光。心灯发明，天光朗彻。自悟非膏非烛，本来无欠无余，湛寂圆 
　　通，虚灵知觉，如水莲之不染，等秋月之无尘。一根返源，六用解脱，罪源何有，地狱亦空。空无所空，妙而入妙。以自己独觉之性，度自 
　　己未觉之灵。逍遥上清，真犹返掌。今斋主奉为所度亡魂。普及幽冥，冤亲平等，然灯照狱，释罪开光。伏愿早入慧源，疾登觉地，见闻随 
　　喜，一切幽灵，同证无为，俱成妙果。
　　逍遥快乐天尊
　　向来然点诸狱神灯，功德周圆。伏冀灯光照彻，神景昭明。亘三界以流辉，极十华而晃朗。鬼官冥吏睹之者，进职仙阶。狱卒胥徒见之者， 
　　反生人道。飞潜动植，并遂生成。蠢动蛸翘，尽全化育，普脱轮回之苦，获登清净之乡。为如上缘，请圣作证。
　　念善
　　灵宝领教济度金书卷之三十四竟
　　洞微高士开光救苦真人宁全真授灵宝通玄弘教水南先生林灵真编
　　卷之三十五
　　科仪立成品
　　开度通用
　　三涂五苦灯仪
　　步虚　　洒净
　　具位臣某，谨焚宝香，供养太上无极大道三清上圣，十极高真，太乙慈尊，三界众圣，虚空鉴察，应感灵祇。愿运慈悲，俯垂明证。伏以乾 
　　盖轻清，焕阳光於碧落。坤舆重浊，凝阴暗於黄冥。清微俨仙圣之居，黑壤号鬼神之宅。冥冥万劫，惊心死户之开张。惨惨亿龄，极目生门 
　　之闭塞。愿瞻郁绝，环列幽牢，职水火之宪章，典阴阳之刑禁。报缘异趣，罪对殊因。三业山高，宁断三涂之考。五蕴海阔，难停五苦之轮 
　　。非帝真曲运於慈悲，　则神识曷超於苦恼。是以琼章演教，金箓垂科。着然灯破暗之仪，定回耀降光之格，龙章错落，凤篆昭回，期上接 
　　於神辉，庸下提於幽爽。今有斋主某，崇建某斋，开度亡故某，普及幽冥，冤亲平等。乞於斋次，然点三涂五苦神灯，请光开幽，颁符赦罪 
　　。伏望元皇矜悯，上帝垂怜，申锡智慧之光，昭着威神之力。恶根落灭，乘晨获脱於昏衢。累户毁摧，腾景顿登於觉地。三晨回耀，五道开 
　　幽，疾登解脱之乡，克礼虚皇之圣。拳拳丹悃，切切玄恩。清众运诚，关行法事。
　　流光法界天尊
　　旋行至天涂界
　　三涂之界，第一名为上尸色欲门。一切众生，神皆清凉，心耽淫欲，身谢之后，受天涂驱雷役电之考。今有斋主某，依按科格，然忏神灯， 
　　请降落灭上尸道灵官。奉为亡故某，溥及幽冥，冤亲平等，落灭色欲之根，解脱天涂之考。伏愿丹阙流恩，黑单膺祉。悟真常道，还固有之 
　　虚灵。趣玄元机，契太无之智慧。明霞高步，偃月怡神。清众运诚，虔恭赞咏，
　　流光通道天尊
　　焚符
　　天尊惠泽浃群灵，井井金科焕日星。
　　焚炁弥罗周夜壑，灵辉焕烂耀寒庭。
　　业山雾障冤愆释，定水风收色欲清。
　　今日神灯都照破，上尸落灭任超浚。
　　转输圣王天尊
　　旋行至地涂界
　　三涂之界，第二名为中尸爱欲门。一切众生，徇情迷物，溺爱轻生，身谢之后。受地涂担沙负石之考。今有斋主某，依按科格，然忏神灯， 
　　请降落灭中尸道灵官。奉为亡故某，溥及幽冥，冤亲平等，落灭爱欲之根，解释地涂之考。伏愿紫极流华，黄泉沛泽。根尘清净，超有漏之 
　　刻林。幻垢消澄，步无为之骞径。琼台迅轨，瑶圃凝真。清众运诚，虔恭赞咏，
　　流光万变天尊
　　焚符
　　天尊圣化号盈盈，散作阳春遍九冥。
　　丹凤衔来纶綍重，金鸡飞下宪章停。
　　根尘肃静冲和现，世网消除爱欲轻。
　　今日神灯都照耀，中尸落灭任升腾。
　　转轮圣王天尊旋行至水涂界三涂之界，第三名为下尸贪欲门。一切众生，贪逐虚浮，乐荣利，身谢之后，受水涂涟汲溟波之考。今有斋主 
