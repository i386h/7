<!-- { "loadSidebar": true } -->
　　某谨上启灵宝经、藉、度三师真君。切以斋崇黄箓，提九轨於慈航。恩辂绿罗，焕八圆於慧烛。亶繇护翊，敢罄恳祈。以今伏为某人为某事 
　　，自惟蛙井么微，徒畅玄风而佐理。虎关峻极，莫敷圣日以宣仁。启坛表文，谨当宣奏。
　　宣表
　　表文控露，渊鉴昭回。愿六幕之少鼠，俾丹舆而曲驻。玄龙翼乘，监真开不夜之天。丹凤飞纶，焕号耀长春之地。斋功告备，灵贶旁孚。某 
　　不胜虔祷之至。
　　焚表　宣关
　　向来酌献功德，上祈师造收录，斋功为上，因缘志心，称念道经师宝天尊，不可思议功德。
　　谢六幕仪
　　华夏颂至玄师幕　上香
　　具位某上启三天化主玄中大法师真君、静老天尊。切以肃严黄箓，格殚事帝之仪。诚彻紫枢，幸浃度人之泽。始繇覆荫，终藉维持。某昨为 
　　斋主某人为某事，仰荷师恩，已圆斋福。重念某谷迁未遂墙面，徒惭降真召灵。虑玄章之风扰，运神会道。或丹宪之云迷，渊涉兢兢。海涵 
　　切切，解坛表牍，谨用披宣。
　　宣表
　　表文具严，渊衷昭鉴。愿霈岱溟之泽，肆宽钺鼎之愆。彩雾后先，徒企灵光於碧汉。紫烟上下，惟敷道气於黄垓。法众运诚，修斋奉送。
　　修斋事毕，仰荷玄恩，志心稽首，奉送玄师。
　　云舆弗驻，鹤驾难留，仰望云霄，不胜攀恋。
　　送玄师颂
　　上帝命真仙，修斋黄箓坛。诸天来下降，焚香忏罪愆。祈恩行道毕，斋事已周圆。洪福留人世，玄师上九天。
　　华夏颂至天师幕　上香
　　具位某上启三天扶教辅元大法天师，冲玄神化正一静应显佑真君。切以紫垣日近，恪据九奏之恭。黄箓天开，幸衍八遐之泽。始繇覆荫，终 
　　籍维持。某昨为斋主某人为某事，仰荷师恩，已圆斋福。重念某识伦象罔，迹混纷葩。丹范敷罗，莫回灵於玄妙。朱章奏对，曷混景於虚无 
　　。惟极再思，惧萦三褫。解坛表牍，谨用披宣。
　　宣表
　　表文具严，渊衷昭鉴。愿衍洪庬之泽，恪旌蝼蚁之忱。腾驾飞龙，法从莫攀於霄极。焕纶丹凤，灵光愿衍於寰瀛。法众运诚，修斋奉送。
　　修斋事毕，仰荷玄恩，志心稽首，奉送天师。
　　云舆弗驻，鹤驾难留，仰望云霄，不胜攀恋。
　　送天师颂
　　斋福已精严，表牒上九天。至诚通感应，阖门得延年。掌籍诸天卫，章词达御前。祖宗咸升度，嗣胤庆荣迁。三天扶教主，事毕奏功圆。
　　华夏颂至监斋幕　上香
　　具位某上启灵宝监斋大法师真君。切以紫霄启运，肇宏玉笈之仪。黄箓开图，迄备瑶坛之礼。始繇覆荫，终藉维持。某昨为斋主某人为某事 
　　，仰荷师恩，已圆斋福。重念某道基学步，尘囿移情。龙宸承颜，莫昭宣於帝渥，鸳班缀武，惟冒渎於天仪。第极心兢，恪祈乎援，解坛表 
　　文，谨用披宣。
　　宣表
　　表文具严，渊衷昭鉴。愿前非之电扫，许今是之云臻。羽卫凌空，已觉鸣鞘於天上。郁罗散渥，惟期飞脖於人间。法众运诚，修斋奉送。
　　修斋事毕，仰荷玄恩，志心稽首，奉送监斋。
　　云舆弗驻，鹤驾难留，仰望云霄，不胜攀恋。
　　送监斋颂
　　灵坛崇法席，允赖下监临。紏过兼书善，真仙亦仰钦。行当驱道骑，缥缈五云深。生存当有赖，更复济幽沈。
　　华夏烦至五帝幕　上香
　　具位某上启五方、五灵、五老帝君。切以坛崇黄箓，幸徽芝御之临。诚彻苍圆，喜拜枫纶之焕。始繇覆荫，终藉维持。某昨为斋主某人为某 
　　事，仰荷师恩，已圆斋福。重念某受资樗散，赋性枣昏。教演鸾函，虑未符於真格。班催鹭序，或有冒於朝仪。愿这霜严，恪祈春育。解坛 
　　表牍，谨用披宣。
　　宣表
　　表文具严，渊衷昭鉴，愿削玄曹之罪录，特注青简之勋图。云敛萧台，驻跸已辉於祖气。风清禁路，回銮愿锡於灵光。法众运诚，修斋奉送 
　　。
　　修斋事毕，仰荷玄恩，志心稽首，奉送五帝。
　　云舆弗驻，鹤驾难留，仰望云霄，不胜攀恋。
　　送五帝烦
　　仙仗来霄极，尊严列五方。检氛吹羽节，鸾辂驻清扬。斋事将圆彻，回舆返上苍。流恩无不遍，岂但感馨香。
　　华夏颂至三官幕　　上香
　　具位某上启天、地、水三官大帝。切以黄坛飨帝，聿严凤气之书；丹阙监真，欣拜龙光之宠，始繇覆荫，终藉维持。某昨为斋主某人为某事 
　　，仰荷师恩，已圆斋福，重念某亡羊知愧，画虎怀惭，律按女青，虑威仪之纷扰；科尊大赤，或法度之紏纭。惟赖吞云，庶承湛露，解坛表 
　　牍，谨用披宣。
　　宣表
　　表文具严，渊衷昭鉴。愿削非於黑简，即校绩於丹编。豹尾尘清，已泛玉虚之缥缈。狮头光显，期提金粟以弥罗。法众运诚，修斋奉送。
　　修斋事毕，仰荷玄恩，志心稽首，奉送三官。
　　云舆弗驻，鹤驾难留，仰望云霄，不胜攀恋。
　　送天官颂
　　妙范修斋直，明科洗罪根。瞻穹崇上善，沥恳致微言。既纳依投请，蒙垂覃宥恩。天官还玉府，宝驾入金门。
　　送地官颂
　　净会朝元罢，三涂结福田。真恩定五岳，诚悃奏三天。彻席停宗范，解坛送列仙。地官回岳府，高陆五云軿。
　　送水官颂
　　宣演灵音毕，诸仙返上穹。灵光除横
　　厄，甘露降真风。复命骊龙驾，遥还太
　　室宫。水官归洞府，福禄赐无穷。
　　华夏颂引至三师幕　　上香
　　具位某上启灵宝经、籍、度三师真君。切以瑶坛虎拜，恪遵黄箓之科。玉阙龙腾，已霈清微之泽。始繇覆荫，终藉维持。某昨为斋主某人为 
　　某事，仰荷师恩，已圆斋福。重念某步趋由径，謦欬及门。教雨涵濡，未钩玄於洞辅。宗风扬历，莫守黑於真元。冒典琼科，惧萦玉律。解 
　　坛表牍，谨用披宣。
　　宣表
　　表文具严，渊衷昭鉴。誓日省而舍旧，期云覆以知新。仰控青冥，已返三华之翠仗。俯提黄混，益绵万叶之珠乘。法众运诚，修斋奉送。
　　修斋事毕，仰荷玄恩。志心稽首，奉送三师。
　　云舆弗驻，鹤驾难留，仰望云霄，不胜攀恋。
　　送经师颂
　　经法虽微妙，崇奉悉四师。凡有立善者，咸得频礼之。气运功易就，心慢悔难追。若能勤系念，朝夕自仙飞。
　　送籍师颂
　　道以斋为重，法以朝为常。不修不奉者，安能达帝乡。有骨入仙品，自然开紫房。玄武排灵驾，但见金殿堂。
　　送度师颂
　　迢迢玉京山，玄都何巍巍。朗朗长夜开，真人乘步虚。大道由人弘，心至神自归。修斋行道毕，稽首辞三师。
　　宣关　向来
　　灵宝领教济度金书卷之十八竟
　　洞微高士开光救苦真人宁全真授灵宝通玄弘教水南先生林灵真编
　　卷之十九
　　科仪立成品
　　祈禳开度通用
　　立真师幕仪
　　步虚　洒净　上香启白
　　具位嗣法弟子某，谨焚香供养三洞四辅经箓法科祖、玄、真师列位真人，经、籍、度、师列位真人。恭望师慈，俯垂省录。切以清微御混茫 
　　之运，玉字徘徊。赤明开溟涬之图，金书敷落。罗三洞而上乘演妙，贯九清而下教舒玄。圣日辉华，万派流芳於后觉。玄灵覆荫，千灯济美 
　　於前修。亶繇帝阙之纲维，实藉师垣之柱石。今有斋主某人为某事建某斋，今当肇启玄坛，肃敷丹范。结盟证誓，徼祖气於九霄。招真召灵 
　　，霈灵光於十极。匪县提奖，曷副虔祈。欲望朱凤清尘，玄龙泛景。辞玲珑之蕊馆，曲映蚁忱。御缥缈之芝帷，恪敷鸿贶，翊扶玄教，护正 
　　斋功。法众运诚，修斋奉请。
　　修斋奉请真师，降临坛所。
　　云舆已降，鹤驾来临。斋事圆成，还当奉送。
　　某谨上启三洞四辅经箓法科祖、玄、真师列位真人，经、籍、度师列位真人。切以教阐玄元，瑶范开先於西蜀。斋严灵宝，琼章丕振於东昊 
　　。提幽显以乘晨，浃圆方而启旦。孰主张是夙，钦道德之巍巍。式辅翼之期，罄忠诚之皎皎。以今奉为某人建某斋，惠徽真驭，开朗宗乘。 
　　伏念某夙藉庆基，幸逢昌运。七经八纬，莫观妙於黄房。四雌五雄，未凝玄於紫户。疏烟林之步武，回尘棘之精神。切切惜分，悠悠进寸。 
　　况斋功妙密，罗万帝以临轩。坛律精严，檄千真而校录。格未谙於俯仰，心莫契於威仪。岂辂洪禧，徒罹玄宪。敢冀曲提后学，许绍先猷扣 
　　清。宸九虎之关，为敷丹倡。降黄道六龙之御，请需玄恩。庶得鸣玉召灵，流金灭试。朱章露奏，辉辉登骞翠之林。丹笈霞披，勃勃恍玄珠 
　　之会。敷善功於遐迩，圆斋事於始终。疏牍启坛，谨当敷露。
　　宣疏
　　疏文控露，师听昭回。愿风御之迟留，勒云舆之暂驻。玄坛宣德，期克享於天心。丹阙颁恩，谅昭从於人欲。敷心激切，皈命勤渠。某不胜 
　　虔祷之至。
　　谢真师幕仪
　　华夏颂引至真师幕　　上香
　　具位嗣法弟子某，谨焚香供养三洞四辅经箓法科祖、玄、真师列位真人，经、籍、度师列位真人。切以三洞开光，幽显被如天之福。一乘演 
　　妙，古今蒙若水之机。告成幸备於斋功，归美敢忘於师宝。某昨自某日为某人建某斋，仰荷师恩，幸成厘事。尤虑某屠龙技拙，附凤材疏。 
　　鸳鹭催班，进止有违於玉律。龙鸾拱御，对扬或冒於金科。三元五帝之刊图，十极四司之校藉。冀敷云锦，敢罄珠环。解坛疏文，谨当宣赞 
　　。
　　宣疏
　　疏笺敷落，师听昭严，愿回有造之恩，悉洗无涯之咎。曲提后学，许绍先猷，紫盖凌霄，已越埃风於地大。清都宴景，誓宏化日於天长。法 
　　众运诚，修斋奉送。
　　修斋事毕，仰荷玄恩，志心稽首，奉送真师。
　　云舆弗驻，鹤驾难留，仰望云霄，不胜攀恋。
　　向来
　　立左右二幕仪
　　华夏颂引至真师幕　　上香
　　具位某，谨焚香上启三洞祖、玄、真师列位真人，经、籍、度师列位真人。仰冀师慈，俯垂明证。切以坛律敷罗，降诸天而校录。斋盟崇重 
　　，激列圣以监真。肇宏修奉之规，控露皈依之请。以今奉为某人修某斋，立幕告斋。登坛混景，欲望慈悲应感。智慧圆通，特与关告灵宝玄 
　　师正一教主，监斋真圣，三元帝君，经、籍、度师。会垂鉴映。降玉垣之羽仗，护正玄功。承金阙之纶恩，诞敷丹渥。天人欣庆，遐迩瞻依 
　　，某不胜虔祝之至。
　　华夏颂引至六幕　上香
　　具位某，焚香上启三天化主玄中大法师真君，三天大圣都天大法天师，正一静应真君，灵宝经师真君，灵宝籍师真君，灵宝度师真君，灵宝 
