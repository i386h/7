<!-- { "loadSidebar": true } -->
　　以脊骨为升天大法桥，各载所炼亡魂，历十二重楼，俓上历诸天境，额脑间。俓至天门，面朝元始，谢恩。毕，各乘龙自我顶门俓出，升上 
　　天门，化为清炁而散。即冥心湛然寂然，物我兼忘，休问亡者去住何地。若稍挂一丝头，便仍旧萦缚，不成究竟。然后扣齿归神，一如故事 
　　。焚全形成形符时念：兴生，卯文独隶，辰文可韩，巳文功都，雷文聚魂对魂摄。历上弹，吸天门炁吹。
　　九炼生尸
　　凡修黄箓，行九炼生尸之法。启白毕，请光烛座，一如所说。宝光烨然，身内身外并皆洞朗，宝光焕耀，天地千真万圣并在光中。所炼亡魂 
　　，亦乘光而至。真人在赤天中，如瑠璃瓶。步斗上升入天门，先诣第一太一救苦天尊前，见天尊青服，碧冠，青圭，坐玉局九头狮子之座， 
　　在空玄之中，左右二侍真亦青衣，碧冠，光景灿然。真人跪奏，乞破狱事意。见天颜和悦，放百宝祥光，自泥丸直下，洞照酆都九幽岳渎地 
　　狱。即肠胃脐下之处。光中化无数天尊，随光入诸狱，并乘太一道炁妙光，一时照破，狱门尽开。北帝与冥官列门外，朝礼如仪。所有阴界 
　　亡魂，普得出离，此第一炼也。次真人第二诣九幽拔罪天尊前，见天尊黑帔，玄冠，青圭，坐玉局座，在空玄中，左右二侍真亦青衣，玄冠 
　　，执圭，光景烨然。真人跪奏，乞焚罪籍解冤结事意。见天尊放白玉毫光紫炁庆云，照耀十方，取索罪籍，大神乘光俓下九幽，索亡魂罪籍 
　　来呈，天尊发心火焚之，一时烧尽，所有三生冤结，随光摄至，亦以白玉毫光烛之，自然回心转意，为友为朋，永离冤结，此第二炼也。次 
　　真人第三诣转轮圣王天尊前，见天尊紫帔，芙蓉冠，白玉圭，坐玉局座，在空玄中，左右二侍真亦青衣，翠冠，执圭，光景烨然。真人跪奏 
　　，乞解除苦根业事意。见天尊倾听，降道光妙炁，洞焕天地。有灵宝落灭恶根灵官三人，请灭三恶灵官三人，斩绝地根灵官十人，飞度累户 
　　灵官五人，乘天尊真光自泥丸直下，照耀幽阴之处，所有肠胃以下三涂狱、五苦狱、六根三业狱，并为真光所烛，无不照破，亡魂出离，此 
　　第三炼也。次真人第四诣法桥大度天尊前，见天尊青帔，青冠，青圭，坐玉局座，在空玄中，左右二侍真黄衣，玄冠，执圭，光景烨然。真 
　　人跪奏，乞建法桥事意。见天尊口中放五色光明，化成虹霓。绵亘太空，连天接地，天矫飞梁，名曰升天法桥，上接南丹流火之庭，其畔云 
　　炁蓊蔼，宝光流焕，此第四炼也。次真人第五诣火炼丹界天尊前，见天尊绛帔，白玉冠，青圭，坐玉局座，在空玄中，左右二侍真绛衣，玄 
　　冠，执圭，光景烨然。真人跪奏，乞建水火池炼亡事意。觉天尊含笑，二炼赐衣，并同前水火炼，此第五炼也。次真人第六诣金阙化身天尊 
　　前，见天尊紫帔，宝琼冠，白玉圭，坐玉局座，在空玄中，左右二侍真青衣，青冠，执圭，光景烨然。真人跪奏，乞为亡人降炁生神事意。 
　　见天尊喜悦，坐九色光炁中，密召大洞生神内神。先召脑神赤文混洞君，字嘘嘘，摄掐辰诀上方炁，念密咒，布炁灌注亡人生脑。凡十八符 
　　，皆如此，存亡魂具体成人，此第六炼也。次真人第七诣朱陵度命天尊前，见天尊绛服，青冠，白圭，坐玉局座，在空玄中，左右侍真青衣 
　　，青冠，执圭，光景烨然。真人跪奏，乞降九天真炁灌炼亡魂事意。见天尊放五色光明，上照诸天，下彻诸地，第一郁单无量天尊降苍色黄 
　　演之炁，掐乾诀，念生神章，灌炼亡魂，以真炁全其胞。余天依此法，此第七炼也。次真人第八诣逍遥快乐天尊前，存见天尊青帔，绿冠， 
　　青圭，坐玉局座，在空玄中，左右二侍真青衣，玄冠，执圭，光景烨然。真人跪奏，乞降五帝真炁灌注亡魂。见天尊放五色光明，亘天彻地 
　　。先存青帝护魂君，青衣青冠，在青云中降青炁，保护亡魂肝脏，念青帝咒，掐震诀，吸震炁，与真人肝炁同护之。次存白帝侍魄君，素衣 
　　素冠，在白云中降白炁，侍卫亡魂肺脏，念白帝咒，掐兑文，吸兑炁，与真人肺炁同卫之。次存赤帝养气君，赤衣赤冠，在红云中降赤炁， 
　　荣养亡魂气脉，念赤帝咒，掐离文，吸离炁，合心炁养之。次存黑帝通血君，玄衣玄冠，在黑云中降玄炁，灌通亡魂血液，念黑帝咒，掐坎 
　　文，吸坎炁，与真人肾炁同灌注之。次召南天巾笥灵官，乘云炁金光同来，以仙衣仙冠，付亡魂着之。存见亡魂尽作道士形像，衣冠楚楚， 
　　欣悦无量，身有光明，洞照内外，此八炼也。次真人第九诣宝华圆满天尊前，见天尊白帔，青冠，白玉圭，坐玉局座，在空玄中，左右二侍 
　　真青衣，青冠，执圭，光景烨然。真人跪奏，乞降符箓给付亡魂事意。见天尊顶中白玉毫光焕映十华，命玉童玉女乘光，各捧金箓及环券及 
　　诸符，自空中降下，陈列于前。真人逐件宣给，存亡魂一一领受，顶戴欣喜，然后升天。真人遂辞元始，陈辞叙谢，归绛宫，召将护送，依 
　　科结果。
　　青红二旛
　　红旛用於火炼后，盖以纯阴化纯阳也。其法於水火炼度后，将红旛来左，玉清诀，吸天门炁，书符於旛上，左手斗诀剔，存南离火炁郁勃， 
　　照射诸亡魂，并自白旛中，乘火炁炎炎来入红旛，然后换白旛烧却也。
　　红旛符
　　青旛用於给付后，盖令乘生炁登天也。其法於给付后，将青旛来左，玉清诀，吸东炁，书符旛背上，左手掐斗诀剔，存东方生炁青色，照耀 
　　诸亡魂，并自红旛中，乘火光来入青旛，然后将红旛烧却也。
　　青旛符
　　祭炼行持
　　入坛上香，存斛筵为三层坛，红光紫炁，冲郁内外。坛中有斛食，自地至天，广大无边。坛左有东井华池，素光湛湛。坛右有朱陵火府，烈 
　　焰腾腾，并无边际。坛前有生天符箓，六星光芒闪烁洞焕。遂启白，宣大行梵炁章。真人自赤天中，上朝元始，存度人不死之神，南极长生 
　　大君，度世司马大神，好生韩君丈人，司命司录，延寿益算，度厄上生尊神，俱有慈悲之色，拱侍元始。真人遂再启白，念中篇，存三天三 
　　十二天各降真炁，下注斛食，与日月星光、元始金光，混合来下，其斛自然化为祥云甘露，上穷有顶，下极无垠，天地间无非斛食所冲，周 
　　匝莫尽。又再启白，念中篇，存水池火沼真炁冲勃，东方井宿中有华池神泉，自空中注下。真人以舌搅口中津液，下灌如瀑布之状，直咽入 
　　肾，流出与井宿神泉混合为一，白光注射，水池官吏亦自空中下降，与真人肾中官吏混合，侍卫水池。又存南方朱陵火府中有冷炼之池，炎 
　　炎火势，自空注下。真人心中自然真火，腾涌逆流，与朱陵火势混合为一，紫光注射，火池官吏亦自空中下降，与真人心中官吏混合，侍卫 
　　火池，悉有金紫黄白之光，焕耀天地。又再启白，念中篇，存太上道君降在元始之左，光芒外映，洞朗天地。南斗六星降在坛前，其星大如 
　　车轮，光彩耀发，闪烁注射。道君命玉童捧宝匣，付真人奉行。内有生天宝箓，光明华彩，流焕九天。遂请太一启白，存元始放眉间白玉毫 
　　光，下照诸地狱。光中有无量化身，救苦天尊随光入狱，所有诸狱一时豁开，遂念破酆都咒。毕，然后当职道士召幽魂，存天道、人道、神 
　　道幽灵，皆在幽暗中，乘元始所降光明，照耀而至，衣衫褴缕。遂启白，宣五府炼形章，召南宫官吏，为幽魂治病解冤，降化生炁，全九天 
　　炁，并从元始差拨下临。然后沉丹阳符，宣丹阳咒，投水炼符，宣水炼咒，运东井水，存水池大海无边，所召幽魂，尽入水池，沐浴澡浣。 
　　自觉祥风甘露，和炁盎然，莫不欢欣，顿悟前愆，皈依正道。又宣化衣符，存元始敕命金童玉女，各捧天衣，不知其数，赐诸幽魂着。毕又 
　　启白，朝礼三宝，存元始与万圣千真，各诵隐语，以甘露法雨洒诸幽魂，即得咽喉宽润。又宣施食咒，又隐语，存诸天尊皆捧金盂玉匙，贮 
　　以甘露玉膏、宝羹香饭、玄云碧脯，幽魂便觉饱满充足。次以丹阳符，存火池中宣丹阳咒。焚火炼符，宣火炼咒，存夹脊为升天桥，上接朱 
　　陵南昌上宫，金童玉女各执长旛宝节，飞香散花，引诸幽魂，自水池上法桥，直至朱陵火府，入火池中冶炼。一经火炼，并貌如婴儿，无男 
　　女皆衣仙衣道冠朱履，形相雍容欣悦。遂宣九真戒，宣生天箓，存千百条火龙自火池出，光焰耀然，各载所炼幽魂，历十二重楼，俓上历诸 
　　天境。额脑中。对三清境，面朝元始，谢恩毕，乘龙自天门出，化为清炁而散。次启白送圣，宣护送牒，行超度法，宣上天度人章而散。
　　青玄存思
　　青玄斋诸项存思，与黄箓盟真并同。惟召魂炼魂，不用三涂五岳诀。及存元始处，存为太一。及请赦不存八相，只存判府二人及官将，不同 
　　而已。惟开度变坛，颇有玄妙，今书于后。变坛时，先存太一现於东方，放百宝光明，照映天地，有如日轮之状。天尊顶俯仰碧玉冠，衣翠 
　　羽离罗之帔，右手执空青羽枝，左手擎碧霞瑠璃宝瓶，玉相金容，慈悲慧目，坐九色九头狮子金翠莲花之座，座下又有二小莲花捧足。狮子 
　　口中，各吐火焰，围绕身中。天尊於火焰中别有九色，如虹霓之状，项有圆象。左侍大惠真人，右侍救苦真人，太一八十一人，天丁力士， 
　　青玄功曹，童子玉女，神王金刚侍卫。天尊顶中出白毫慧光，锋芒外射，如千万刀枪之状，巍然坐妙严宫青华长乐界，乘宝光下降玄坛。其 
　　召将翊卫玄坛，则九司官吏本靖四将而已。十方救苦天尊，各降其方侍卫，与太一天尊无异。坛中不立三宝牌，但以太一居中，二真人左右 
　　侍立。炼度则法师不用建水火池，先存东方井宿中有黄华之池，仙灵玉女执符导旛，往来其中，水光无极。南方火炼丹界有流火神庭，神真 
　　官吏亦麾幛鼓节，出入其间，火光无尽。次存我肝宫有龙，搅升肾水，夹脊上升泥丸，流白炁，以舌鼓咽之。即见水涨流满，徧冲天地，上 
　　接东井之水。我肝宫亦出诸真将吏，神仙玉女森卫，与东井所降官属，混合为一。南宫有火炁下降满庭中，光明亘天。我之绛宫亦出诸真将 
　　吏，神仙玉女森卫，与南官所降官属，混合为一。光焰焕彩，水火二炁，徧满虚空。日月五星，南北二斗，各降真炁，交映十方。存亡魂入 
