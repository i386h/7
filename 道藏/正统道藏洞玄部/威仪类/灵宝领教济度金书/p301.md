<!-- { "loadSidebar": true } -->
　　者严装。关启玄坛天帝神君，当召此间土地里域真官正神，急上关启臣今奉为入斋意。以今清旦，升坛行道，愿得玉清道炁灵宝妙光下降， 
　　流入臣等身中。令臣所启之诚，速达俓御太上无极大道至真玉皇上帝御前。
　　请称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人， 
　　二十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台紫微上宫灵宝至真明皇道君，三十六部尊经玄 
　　中大法师，上相上宰上保上傅，太平下教二十四真人，西城总真王君，太元真人，东岳上卿司命茅君，定录、保命二真人，名山洞府得道神 
　　仙，三界官属一切真灵。臣闻玉、匮流光，焕玄灵於碧落。金真演教，施惠露於黄垓。沛北单有造之恩，散中极无垠之化。万帝设礼，尊灵 
　　宝而幽显咸宗。诸天下观，贯玄元而阴阳共仰。琼科井井，宝范昭昭，实生死之津梁，为古今之柱石。臣等风梧漏质，霜柳衰姿。炼景虚无 
　　，未遂经丘寻壑之志。役神埃，尚萦蹈朝履市之心。嗟隙驹之难留，惊织乌之飞迅。圣恩若水，未赐诛夷。玄泽如天，尚承眷遇。誓勤修 
　　而进寸，宜精练以惜分。凡有皈投，敢忘敷奏。况奉词旨，敢不上闻。斋意青词，谨当敷露。
　　宣词
　　按如词旨，备极忱恂。臣闻减度藉五炼之玄，断除死炁。安镇赖九光之妙，还返生神。缘会合而五藏重荣，时节到而百骸再肉。凌云步武， 
　　成清净之真身。蹑景形神，证腾凌之法体。经彰圣轨，羲贯灵篇。臣伏见某，欣际昌时，生逢庆运。箓传三洞，内炼己以求真。经演一乘， 
　　外度人而领教。善功莫就，仙品未充，俾归长夜之关，身返太阴之室。茫茫岁月，杳杳升沉。孝子某义重人伦，情锺天属。弟子某等情切师 
　　恩，义均父爱。痛音容之迥隔，念神识以何之。虽圣造垂慈接引，谅超於神域。而凡情起孝忏祈，合叩於天阍。庶九死之沉沦，获千生之快 
　　乐。爰徼净侣，肃奉明科。宝斋恭按於生尸，琼册期超於死魄。紫烟上下，罗龙簴以鸣金。彩仗后先，列凤缯而曳玉。霄衢日近，云路风清 
　　，降郁罗妙有之尊，拱劫仞虚无之相。肘行膝步，露民欲於再三。目遡心驰，辖天恩於万一。祈亡故某，复还治职，早觐宸居，脱水火之苦 
　　轮，登阴阳之乐界。以今清旦，升坛行道，请法众等，运兹初捻上香。愿此香烟腾空俓上，供养无上至真道宝。臣等皈身皈神皈命，首体投 
　　地，仰依太上三尊。愿以是功德，上祝宗祧先圣，社稷尊灵。伏愿云璐飞霄，风环翳景，凤葆拥朝元之驾，金阙凝真。龙旗骖拱之軿，瑶京 
　　侍圣。福皇图而遥遥广甸，荫圣祚而叶叶英君，野无鸿雁之悲，朝有凤凰之喜。今故烧香，自皈依师尊大圣众，至真之德，得道之后，保天 
　　长存。和：与道合真。
　　以今清旦，升坛行道，请法众等，运兹二捻上香。愿此香烟腾空俓上，供养无上至真经宝。臣等皈身皈神皈命，首体投地，仰依太上三尊。 
　　愿以是功德，归流斋主九玄七祖，亿劫种亲。伏愿性海无波，心天有耀，削黑簿而六根何有，移青简而五蕴皆空，垂文献以流芳，演诗书而 
　　毓秀。今故烧香，自皈依师尊大圣众，至真之德，得道之后，升入无形。和：与道合真。
　　以今清旦，升坛行道，请法众等，运兹三捻上香。愿此香烟腾空俓上，供养无上至真师宝。臣等皈身皈神皈命，首体投地，仰依太上三尊。 
　　愿以是功德，归流臣等三师四友，五族六亲。伏愿神观清夷，天姿遽整。出烦恼网，朱宫驾景以逍遥。登解脱山，紫府刊名而快乐。已往者 
　　散罪花而金闺通籍，见在者圆善果而玉策登图。提后觉以流芳，绍先猷而挺秀。今故烧香，自皈依师尊大圣众，至真之德，得道之后，长享 
　　自然。和：与道合真。
　　礼方
　　忏方
　　三启
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世享大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等至心稽首，礼
　　太上无极大道。
　　臣等至心稽首，礼
　　三十六部尊经。
　　臣等至心稽首，礼
　　玄中大法师。
　　重称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人， 
　　三十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台紫微上官灵宝至真明皇道君，三十六部尊经玄 
　　中大法师，上相上宰上保上傅，太平下教二十四真人，西城总真王君，太元真人，东岳上卿司命茅君，定录、保命二真人，名山洞府得道神 
　　仙，三界官属一切真灵。臣闻紫微炼真之箓，格拯奇民。青华救苦之章，律超俊士。神霄希夷之凤简，玄虚微妙之龙符，皆帝师垂八极之卿 
　　云，故仙圣溥十华之慧日。况生前汩没，未收学道之良勋。致死后凄凉，期衍返形之妙法。尤蒙矜轸，欲拯提携。今亡故某，夙奉真宗，屡 
　　扬正教，几依光於玄座，曾缀武於彤墀。修己功微，莫遂坐在立亡之志。度人行浅，未明神迁尸解之心。忽尔遗生，倏焉谢世。山林荣卫， 
　　依五镇以飞玄。兆域周旋，期千龄而啸傲。尚虑有生之后，积劫以来，罪网轻迷，纵六情而飘浪。业机自织，恣三毒以流吹。徇蜗角之虚名 
　　，贪蝇头之微利。传经授道，香火不修。设醮修斋，禁戒莫守。精炁神日煎於玉树，玄元始云散於金花。二十七官彭仇交战，三十九户竖寇 
　　潜攻。昧奔晨蹑景之奇，忘会道运元之妙。生根遽殒，命蒂斯凋。笔鼓三官，已纷纭於朱墨。编书六洞，遂流焕於丹青。自非哀吁於人间， 
　　曷获超凌於天上。建斋行道，愿涤前愆。烧香散花，觊徼后祉。所冀罗敷鹤赦，昭旷龙恩。鉴其皈命之勤渠，锡以升神之自在。无留阴夜， 
　　永证阳天。历丹陵而受书，诣青诸而效职。依荣紫府，永无轮转之期。宴景清都，常享太平之运。敕地司而拱护，勒土府以卫持。俾亡故某 
　　，形体安宁，墓域平静。缘运不绝，俾骨肉以生华。冥数有期，庶形神而再合。寨衣空碧，振袂虚玄，实允佩於恩私，可永无於报对。上愿 
　　天元朗晏，地理清平，日月辉华，山林静谧。桑麻雨足，熙熙藏富於三农。榆柳春闲，荡荡收烽於四鄙。方域之绿林绝警，圜扉之青草堪锄 
　　。动植飞潜，各全乐意。龙仙人鬼，俱脱轮回。则上明天尊大慈之化，下副臣等皈命之诚。谨启以闻。
　　举愿念
　　一念为道四大合德，斋主七世父母，免脱忧苦，上升天堂，衣食自然。
　　二念帝王国主，道化兴隆，庠序济济，皇教恢弘，威仪翼翼，普天所胆，民称太平，四夷宾伏，妖恶自灭，贤圣日生。
　　三念法师功德大建，教化明达，俱获飞仙。
　　四念同志学人，早得仙道，更相开度。
　　五念九亲和睦，好尚仁义，贵道贱财、行为物范。
　　六念损己布施，道士及饥寒者，天下人民，各得其所。
　　七念蠕动跂行，一切众生，咸蒙成就。
　　八念赦贳前生今世罪对，立功补过。
　　九念家门隆盛，宗庙有人，世生贤才。
　　十念尊受师经，不敢中怠，平等一心，广度一切，克获飞仙，白日登天，拜见太上，永成真人，云车羽驾。和：与道合真。
　　存神烧香
　　香官使者，左右龙虎君，侍香诸灵官，当令臣早朝行道之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋主受福，幽显沾恩，十方仙童玉女，侍卫香烟，传臣向来所启之诚，速达俓御太上无极大道至真玉皇上帝御前。
　　出堂颂
　　回静默
　　灵宝领教济度金书卷之一百十八竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百十九
　　科仪立成品
　　五炼生尸斋用
　　午朝行道仪
　　烧香颂
　　各礼师存念如法
　　卫灵咒
　　丹灵朱火，炎霞激风。赤轮刚运，天光八冲。进威包罗，交变万方。流金豁落，群魔灭踪。辟奸破祆，明耀元功。金符召制，蹑云乘龙。谣 
　　歌庆会，散花太空，神化冥运，四极安隆。伏御帝前，罔有不恭。和：与道合真。
　　鸣法鼓二十四通
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启臣今奉为入斋意。以今临午，升坛行道，愿得玉清道炁灵宝妙光下降， 
　　流入臣等身中，令臣所启之诚，速达俓御太上无极大道至真玉皇上帝御前。
　　请称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人， 
　　三十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台紫微上宫灵宝至真明皇道君，三十六部尊经玄 
　　中大法师，上相上宰上保上傅，太平下教二十四真人，西城总真王君，太元真人，东岳上卿司命茅君，定录、保命二真人，名山洞府得道神 
　　仙，三界官属一切真灵。臣闻赤明开图，耀灵光於混洞。清微御运，弘祖炁於洪蒙。斡天经地纬之机，拯阴施阳生之健。希夷变化，芒八角 
　　而玉字浮沉。微妙神奇，荫十华而金书遐迩。大哉玄元之道，至矣灵宝之宗。幽显成资，天人是赖。臣等木鸡未粹，刍狗已陈。负神龙云叶 
　　之书，志期高蹈。混野马风埃之俗，迹尚卑栖。徒誓地以学真，尚宪天而领教。宫商帝载，宜庆丹忱。黼黻皇猷，庸符素愿。庶恳勤而补过 
　　，期黾勉以立功。凡有皈投，敢忘敷奏。况奉词旨，谨为宣闻。
　　宣词
