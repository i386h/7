<!-- { "loadSidebar": true } -->
　　骏犇於玉节。修持合道，十方召制於金符。绍奕奕之仙宗，垂绵绵之圣派。恪希覆冒，庸藉汪涵。翠斝流琼，秩芳筵於六甲。珠彝镂玉，崇 
　　华席於五申。敢修亚献之恭，庶展再陈之敬。稽首再拜，礼行二献。
　　亚献
　　臣闻金阙穆清，罗鹓班而赫奕。玉京邃漠，肃鹭序以陆离。虽希夷宿禀於天和，而玄妙实由於人授。三十六部，仰圣真之口口相传。万八千 
　　篇，观仙灵之心心密印。惟修真而学道，故积行以累功。克获仙飞，庸其冲举。佐清微之燮理，赞紫极之裁成。载籍昭章，见闻披睹。今弟 
　　子某，心修道法，志慕玄机。幸蒙师宝以相携，肃诣宸严而受度。三官五帝，为校录其功勤。九府四司，为举扬其志行。希宥前非之郁勃， 
　　爰徼后善之罗敷。驿马朱函，迩清光而奏对。茭龙白简，开黑垒以升迁。三天策阳神之腾，九地斥阴魔之试。经声朗映，流化雨於十华。正 
　　炁昭融，扇仁风於九轨。凡兹精进，悉赖熏陶。伏愿弟子某，戒行虚圆，阴功普被。起处辟六淫之寇，行藏逃九横之灾。通真达灵，早睹玄 
　　机而了悟。飞神御炁，疾抽圣钥以昭明。保九转於黄庭，精五华於玄谷。庆延玄祖，祥衍宗亲。游洞府以回翔，任陵谷之迁变。毋负监举， 
　　即获超腾。次愿臣翊赞大乘，断除小累。奖提后进，曲原不量力不度德之愆。绍续前闻，密赦非秘道非泄宝之谴。许侣金科而传度，俾如玉 
　　律以宣行。祖印手提，敢领诜诜之派系。宗乘身负，惟期浩浩之功勋。庶上沐於天恩，而下从於人愿。以今天人徯庆，幽显需恩。云镛催夜 
　　漏之传，月磬蔼霄杓之韵。徼万灵而昭鉴，极三实以慈观。盍遵保举之规，为衍参传之格。作股肱於大道，提命密加，锡戬谷於微臣，付传 
　　照应。敢罄献酬之礼，更殚奉谢之忱。仰冀慈悲，曲垂鉴映。臣与弟子，无任恪恭之至。
　　终献酒
　　宣传度科
　　侍职喝摄行传度事，臣某领嗣法
　　弟子某，恭诣道前，依科传度。
　　高功长跪，启白：
　　具位小兆臣某，诚惶诚恐，稽首顿首，百拜上言。臣闻三洞垂光，金格着传宗之典。九清流范。琼科昭昭运之文。俾祖灯续耀於垓龄，而宗 
　　枝流华於浩劫。凡敷心而归命，必倾耳以轮诚。仰冀渊慈，俯垂采听。今有嗣法弟子，生逢盛世，夙植昌基。愧无功德以及人，且乏慈悲而 
　　救物。斋心九拜，冀接东诸玄妙之传。洁己三朝，期膺西禁希夷之绪。诣臣授受，副彼参承。庸上赞於生成，庶下裨於化育。臣职惟领教理 
　　，难抑违除。已奏告诸天，关闻三界。克涓今日，密为宣传。重念臣负荷宗盟，提携后学。依科手授，敢萌裨贩之心。如律心传，愿赐鉴观 
　　之造。欲望申节五帝，关告三官，徼十极以证明，会万灵而监举。容臣恪遵天律，宣示真条。俾受佩於帝前，庶协恭於身后。圆成善续，辅 
　　相奇勋。臣下情无任之至，谨稽首再拜以闻。
　　高功诣元始座前右畔，面东立。
　　弟子左畔，面西长跪。应干传度合用物件，置高功面前卓子上。
　　高功宣白：
　　三洞灵章，九霄宝范，自从启运，降在人寰。着无师不度之文，显非人勿示之训。玄科真切，丹律崇严。授之者如履薄冰，虑跻临之踵至。 
　　受之者若涉渊水，恐沈溺之随。闻惟夙夜以战兢，可食息而传度。粤从邃古，逮至今斗时。玉雁金鱼，表效心之纯恪。丹砂青谷，昭盟天之 
　　精微。着在条章，具存品秩。岂大道靡容以密授，而妙法若可以货求。盖地号南州，时丁季世。习浇浮以为俗，罔识尊崇。依鄙吝以成风， 
　　惟贪贿赂。非重捐於金币，曷旌别於精诚。我以玄运天开，庆基师授。一尘不染，夙无贪得之心。三宝遥临，惟抱传贤之念。子欲参求上道 
　　，难以多捐世财。惟当重设誓盟，深陈禁戒。子办肯心否。
　　弟子怀中出誓状，呈师云：誓状具呈，伏乞省览。
　　师接誓状，付侍职，对大道前宣读。
　　信誓旦旦，天听昭昭。可谓精进求师，真寔参法。既已对圣宣读，切勿自负盟言。惟灵宝飞天妙书，具智慧上品十戒。登真之士，宜先受持 
　　。今当依科宣扬，子盍澄心谛听。夫戒者所以防非止过，检妄断情也。守戒则道尊德贵，天人钦承。破戒则身灭职黜，鬼神窥笑。惟当省躬 
　　祇佩，励志绅书，恭肃端庄，稽首听受。
　　师传十戒见补职科
　　己上十戒，能持否。答云：能持。
　　十戒宣传，一心听受。可谓慕道亲切，学法精纯。所宜恭对三实十华、三官五师之前，遵依科律，与子破券分环，饮丹结誓。身心斋肃，毋 
　　傲毋哗。
　　师右手执朱笔，蘸朱在心前。云：
　　将笔指天，子不负天。天若负子，日月不明。子若负天，九祖沈沦，亦不希仙。将笔指地，子不负地。地若负子，草木不生。子若负地，身 
　　沈北酆，绝代子孙。将笔指心，子不负心。日月北斗，以为证明。子若负心，风刀考形，万劫不停。笔指十方梵炁天中，灵宝天尊，真人神 
　　仙，玉女玉童，灵官仙兵，今日欣庆受度，历关诸天。请灭三恶，斩绝地根，飞度五户，名列太玄。魔王监举，位寄玉清。九玄七祖，拔出 
　　地户，即皆受度，飞升南宫。令子过度三涂五苦，八难九厄，千灾万祸。功满道备，玄师证明，超凌三界，逍遥上清。内外功备，过度三界 
　　，位登仙翁，诸魔灭试，三官敬形，啸命雷电，呼吸风云，役使丁甲，叱咤鬼神，降致千真，役使万灵，摧伏恶毒，救护幽冥，收束虎豹， 
　　馘鬼精，拯运镇劫，保佑安宁，佐天行化，助国救民。调泰五炁，内炼成真，坐致行厨，所向利贞。若有不神，天地违盟。子今皈身皈神 
　　皈命，三宝至尊。若有异心，始勤终怠，叛道侮法，轻泄漏慢，违背师旨，不生敬信，不依年限，妄传非人，不忠不孝，邪淫訾毁，阴谋杀 
　　害，甘俟天宪，先堕祖考，后累玄孙，永沈北酆。一身罚功，堕事风刀，考形三掠，更生非道之形，万劫永不希仙。甘心自受，以明违天逆 
　　地，叛道背师，负心恶逆之戒。不敢怨道咎师。急急如律令。
　　师将券文，以朱笔科画。
　　上元天官，中元地官，下元水官，四方天帝，五方五帝，日月北斗四极真人，受度三师，玄中证明。划券之后，誓不违天负地，誓不负师背 
　　道，忠於邦国，孝於父母，慈於众生，哀救苦爽，以善济物，誓不违盟。若有违誓，甘俟天宪。备经三途之役，偿於五苦之考。急急如律令 
　　。
　　师次券中指破之，并环亦分其一，将右券右环付弟子某，跪受。付侍职，对道前宣读。毕，藏于心前。
　　次师捧丹水当心。
　　截发誓天，刺血为盟，饮丹结愿，仰告天尊。三官保举，五帝证盟，三师受度，诸天书名。北斗落死，南斗上生，万真受事，天魔敬形。七 
　　祖父母，受炼南宫，功成之日，上朝玉清。违心负誓，临事不神。急急如律令。
　　师捧丹水，吸一口，弟子亦吸一口o分环破券，歃血饮丹，证誓结盟。既依玄律所是，传受三洞四辅，经箓法科，符图印诀。今当对圣，一一给授。子宜跪领谛受，毋忘本靖诰 
　　札，谨当宣示。
　　侍职宣交度札诰，宣毕，付弟子，三礼受之。师执经云：
　　二十四品，微妙洞真，十部洞玄，三皇洞神，正一太玄太清。龙章凤篆，镂玉裁金，降自清微，昭布寰瀛。宝秘福庆，泄慢殃侵。今以授子 
　　，子其宝之。
　　师以经授弟子，弟子顶戴三礼，受之。
　　师执箓云：
　　回车毕道，五法中盟，神霄四仙，各集大成。七部分合，撷奇摘英，世世传授，悉探宗乘。政和涣纶，宗坛持衡，三元露奏，肘步膝行。今 
　　以授子，子其秘之。
　　师以箓授弟子，弟子顶戴三礼，受之。
　　师执法书云：
　　方诸东华，内禁灵虚。黄箓普化，玉清童初。太玄统御，丞辅枢机。三天星罗，省府院司。金符玉券，贵并骊珠。济生度死，举形仙飞。今 
　　以授子，子其重之。
　　师以法书授弟子，弟子顶戴三礼，受之。
　　师执科仪云：
　　二十七等斋法昭垂，四十二品醮式彰施。始由简寂，流衍清都。大备广成，三洞咸宜。后贤继志，云笈陆离。流传八遐，万古攸依。今以授 
　　子，子其谨之。
　　师以科授弟子，弟子顶戴三礼，受之。
　　师执印云：
　　金章焕赫，统御机权。部临诸司，出自三天。仙真下教，流衍辐员。掌握号令，皇化昭宣。合同符信，万灵攸尊。力士卫严、泄慢贻愆。今 
　　以授子，子其佩之。
　　师以印授弟子，弟子顶戴三礼，受之。
　　师执剑云：
　　光射牛斗，法象雌雄。震灵景震，枝派分宗。旁挥九丑，肃清提封。上盘云汉，严摄罡风。道人变化，倏忽西东。律戒妄用，号曰神锋。今 
　　以授子，子其领之。
　　师以剑授弟子，弟子顶戴三礼，受之。
　　师执策杖云：
　　阳山丹竹，策真通灵。屈曲九节，五帝垂精。千日勋备，庸代身形。随仗所指，震开幽扃。内藏玉篆，光灿日星。宝敬应感，轻慢彰惩。今 
　　以授子，子其藏之。
　　师以策杖授弟子，弟子顶戴三礼，受之。
　　师执式云：
　　中天会府，玄灵璇玑。越有宝式，洞视希夷。二十四厄，环列奇仪。运罡激指，生杀临机。禳沴祛魔，策豹役螭。天符妙契，万福攸归。今 
　　以授子，子其慎之。
　　师以式授弟子，弟子顶戴三礼，受之。
　　师执神尺云：
　　阊阖紫极，介胃拱环。龙韬虎符，三界齐尊。身佩神尺，啸命天关。顺生逆杀，魒建皇幡。含元太虚，一炁帝君。功成道备，升驾云端。今 
　　以授子，子其珍之。
　　师以尺授弟子顶载三礼，受之。
　　师执令牌云：
　　律令大神，掌握雷霆。呼风唤云，凝炎散霖。九宫统化，九司齐临。火令一下，百神肃钦。如意策役，罔有不承。戏慢轻动，上干酆刑。今 
　　以授子，子其守之。
　　师以令授弟子，弟子顶载三礼，受之。
　　嗣法弟子，既以令职。治事佩印，受符身充。天官策役，三界所是。诸阶法中，仙灵官吏。将兵并合，恭对道前。点集交度，不得误违。一 
　　如玄坛律令。
　　宣交兵帖：
　　谨召某法中仙灵，官君将吏，仰分形化景，严装显服。随嗣法弟子，本靖香火所在，永远驻札。如承召役，毋辄稽违，辅佐行持，恪希应感 
　　。一如玄坛律令。
　　师度济生诸司官将，付弟子。
