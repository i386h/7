<!-- { "loadSidebar": true } -->
　　幽魂及苦爽，死魄与阴灵。游荡幽冥域，丧失天地根。我以元始炁，返复汝胎婴。聚魂炼尸魄，炼阳玄九阴。元始召魂章，斡运南北辰。陶 
　　镕坎离间，颠倒结胚晖。勿滞爱河浪，流荡生死门。随我元始炁，断绝苦迷津。悟理玄元道，离合自成真。出入无为地，常居天地春。逃形 
　　九天关，不堕於苦轮。来赴玄坛炼，随章心自明。
　　太乙救苦天尊
　　持旛往门外行召魂仪
　　焚赤光三炁宝真符
　　焚太乙追魂摄现符
　　焚普度现形符
　　焚普度催现符
　　法师在坛，行普度伤亡复旧还形法焚香供养九天普度院三十六真人，三十六将军，守雄抱雌二大将，追魂摄魄神将，神虎敌虎将军， 
　　倒悬玉女，夜光玉女，合属将吏。向来普召诸类幽魂中，有残患之伤亡，未能还形而复旧，愿施神力，悉俾完全。上遵运明保元上帝之威光 
　　，下开慈悲方便广大之教法，悉趋胜会，永离幽途。谨依科仪，遍宣符命。
　　太乙救苦天尊
　　谨召广度沉沦真人，呼魂唤魄将军，明承符命，追摄天嗔雷电死伤亡，复旧还形，赴旛受度。
　　焚符
　　太乙救苦天尊
　　谨召大慈广度真人，聚魂集魄将军，明承符命，追摄刚割分身死伤亡，复旧还形，赴旛受度。
　　焚符
　　太乙救苦天尊
　　谨召大悲救苦真人，驱魂逐魄将军，明承符命，追摄官吏检验死伤亡，复旧还形，赴旛受度。
　　焚符
　　太乙救苦天尊
　　谨召大惠度亡真人，拘魂守魄将军，明承符命，追摄绞斩犯刑死伤亡，复旧还形，赴旛受度。
　　焚符
　　太乙救苦天尊
　　谨召随念救苦真人，掌魂管魄将军，明承符命，追摄军阵杀戮死伤亡，复旧还形，赴旛受度。
　　焚符
　　太乙救苦天尊
　　谨召八门开度真人，收魂召魄将军，明承符命，追摄生产堕胎死伤亡，复旧还形，赴旛受度。
　　焚符
　　太乙救苦天尊
　　谨召大慈广化真人，寻魂摄魄将军，明承符命，追摄虎豹豺狼伤死伤亡，复旧还形，赴旛受度。
　　焚符
　　太乙救苦天尊
　　谨召慈悲接引真人，卫魂护魄将军，明承符命，追摄猛火焚烧死伤亡，复旧还形，赴旛受度。
　　焚符
　　太乙救苦天尊
　　谨召慈悲救难真人，寻魂讨魄将军，明承符命追摄投河落水死伤亡，复旧还形，赴旛受度。
　　焚符
　　太乙救苦天尊
　　谨召水济无边真人，追魂唤魄将军，明承符命，追摄悬梁自缢死伤亡，复旧还形，赴旛受度。
　　焚符
　　太乙救苦天尊
　　谨召火炼丹界真人，安魂定魄将军，明承符命，追摄遭逢毒药死伤亡，复旧还形，赴旛受度。
　　焚符
　　太乙救苦天尊
　　谨召广化幽魂真人，随魂逐魄将军，明承符命，追摄坠坑落堑死伤亡，复旧还形，赴旛受度。
　　焚符
　　太乙救苦天尊
　　谨召金光洞照真人，监魂引魄将军，明承符命，追摄树木压损死伤亡，复旧还形，赴旛受度。
　　焚符
　　太乙救苦天尊
　　谨召随愿往生真人，引魂掌魄将军，明承符命，追摄石磕碎死伤亡，复旧还形，赴旛受度。
　　焚符
　　太乙救苦天尊
　　谨召法桥广度真人，召魂摄魄将军，明承符命，追摄蛇犬蝮蝎伤死伤亡，复旧还形，赴旛受度。
　　焚符
　　太乙救苦天尊
　　谨召大慈救苦真人，守魂候魄将军，明承符命，追摄牛马践踏死伤亡，复旧还形，赴旛受度。
　　焚符
　　太乙救苦天尊
　　谨召九幽拔罪真人，追魂摄魄将军，明承符命，追摄牢狱囚禁死伤亡，复旧还形，赴旛受度。
　　焚符
　　太乙救苦天尊
　　谨召消除罪业真人，呼魂取魄将军，明承符命，追摄贼盗斫伤死伤亡，复旧还形，赴旛受度。
　　焚符
　　太乙救苦天尊
　　谨召消除恶报真人，管魂取魄将军，明承符命，追摄共人斗打死伤亡，复旧还形，赴旛受度。
　　焚符
　　太乙救苦天尊
　　谨召随品注生真人，拘魂追魄将军，明承符命，追摄咽喉生毒死伤亡，复旧还形，赴旛受度。
　　焚符
　　太乙救苦天尊
　　谨召广度罪苦真人，取魂管魄将军，明承符命，追摄痈疽疖毒死伤亡，复旧还形，赴旛受度。
　　焚符
　　太乙救苦天尊
　　谨召管魂注生真人，呼魂召魄将军，明承符命，追摄瘟疫寒热死伤亡，复旧还形，赴旛受度。
　　焚符
　　太乙救苦天尊
　　谨召普度幽魂真人，寻魂追魄将军，明承符命，追摄脓血臭坏死伤亡，复旧还形，赴旛受度。
　　焚符
　　太乙救苦天尊
　　谨召引魂升天真人，引魂领魄将军，明承符命，追摄中风卒暴死伤亡，复旧还形，赴旛受度。
　　焚符
　　太乙救苦天尊
　　谨召永离长夜真人，保魂固魄将军，明承符命，追摄痨瘵呕血死伤亡，复旧还形，赴旛受度。
　　焚符
　　太乙救苦天尊
　　谨召引亡度桥真人。守魂掌魄将军，明承符命，追摄五音咒咀死伤亡，复旧还形，赴旛受度。
　　焚符
　　太乙救苦天尊
　　谨召水火炼形真人，收魂呼魄将军，明承符命，追摄颠扑饿饥死伤亡，复旧还形，赴旛受度。
　　焚符
　　太乙救苦天尊
　　谨召随时应化真人，收魂纳魄将军，明承符命，追摄蛊毒所侵死伤亡，复旧还形，赴旛受度。
　　焚符
　　太乙救苦天尊
　　谨召五行炁造真人，追魂摄魄将军，明承符命，追摄鬼神侵损死伤亡，复旧还形，赴旛受度。
　　焚符
　　太乙救苦天尊
　　谨召随机造物真人，唤魂招魄将军，明承符命，追摄道途抱患死伤亡，复旧还形，赴旛受度。
　　焚符
　　太乙救苦天尊
　　谨召大悲赦罪真人，召魂唤魄将军，明承符命，追摄四肢浮肿死伤亡，复旧还形，赴旛受度。
　　焚符
　　太乙救苦天尊
　　谨召慈悲普度真人，唤魂叫魄将军，明承符命，追摄官讼懊气死伤亡，复旧还形，赴旛受度。
　　焚符
　　太乙救苦天尊
　　谨召大惠定光真人，追魂掌魄将军，明承符命，追摄肺破肠断死伤亡，复旧还形，赴旛受度。
　　焚符
　　太乙救苦天尊
　　谨召大慈救亡真人，勾魂追魄将军，明承符命，追摄炁攻搅刺死伤亡，复旧还形，赴旛受度。
　　焚符
　　太乙救苦天尊
　　谨召火府度亡真人，守魂逐魄将军，明承符命，追摄横病侵害死伤亡，复旧还形，赴旛受度。
　　焚符
　　太乙救苦天尊
　　谨召水宫拔亡真人，驱魂逐魄将军，明承符命，追摄疾患善丧死伤亡，复旧还形，赴旛受度。
　　焚符
　　太乙救苦天尊
　　谨召九天普度真人，十方普度真人，追魂摄魄将军，明承符命，追摄四百四病死亡魂魄等众，复旧还形，赴旛受度。
　　焚符
　　太乙救苦天尊
　　谨召守雄大将，神虎将军，夜光玉女，朋承符命，追摄一切男伤魂魄等众，复旧还形，赴旛受度。
　　焚符
　　太乙救苦天尊
　　谨召抱雌大将，敌虎将军，倒悬玉女，明承符命，追摄一切女伤魂魄等众，复旧还形，赴旛受度。
　　焚符
　　太乙救苦天尊
　　运明保元上帝，敕召真人将军，今准符命，依法召魂。上至九天金阙，下至九地重阴，三界水府，六道四生，九州社令，五岳河源，搜寻亡 
　　魂，急附吾旛，随光受度，复旧还形，急疾来现，不得留停。急急如青玄老君律令。
　　符命颁宣，三界咸遵於帝令。幽冥品类，十方悉赴於玄坛。法众运诚，慈悲接引。
　　移旛至坛前
　　众讽青玄仙魂章
　　玉京万法大罗尊，千重宝范亿玄言。
　　碧霞绛云列众道，玉阙金阁敷真文。
　　偃定高真游至空，八极飞神度无边。
　　郁郁昭昭万炁中，吐声如婴炁成文。
　　振动梵天是空道，静明法耀拥慈云。
　　超辟昏衢北罗酆，列上金简还灵明。
　　炎炎火池成清凉，解刃挫锋悉摧纷。
　　豁散业境空法力，保召罪性来吾坛。
　　天尊圣济本无际，万天万地承真元。
　　莫有不从不化度，超波三界佐虚玄。
　　随心所召愿心归，仙信梵言如甘泉。
　　一闻百骨解热恼，朱陵开度成至玄。
　　超凡大道入慈悲，不濯巨细惟翩跹。
　　华夏泠泠引汝魂，逍过独步紫虚天。
　　冥关幽路，亿劫不睹於阳光。玉字金章，瞬息可提於阴暗。惟四生之流浪，洎六道之沉沦。幸诣玄坛，将歆法供。爰念畜生一类，业报多岐 
　　，胎卵湿化之受形。或殊过去，来今之因缘未脱。洪慈曲悯，丹篆昭垂。俾完复於人形，方逍遥於仙路。冀九天普度之官吏，遵太乙玉帝之 
　　慈悲。密运神功，廓施妙化，一如告命，恭恪奉行。
　　焚普度改貌还形符
　　元始上帝，太乙玉真。五星正炁，入吾法中。真人水洒，畜生相形。变为魂魄，元逝亡灵。黄华玉液，日月精英。元皇炁灌，太乙改形。甲 
　　乙为炁，丙丁作形。戊己助炁，炁化作魂。听师经法，炼度飞升。急急如青玄老君运明保元上帝律令。
　　太乙救苦天尊
　　复质金形，四生已鼓舞於化日。澡身浴德，万类盍灌濯於兰汤。道众运诚，依科沐浴。
　　引亡入浴
　　灵宝领教济度金书卷之九十六竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之九十七
　　科仪立成品
　　青玄斋用
　　普度净供仪
　　慈悲接引天尊　引亡至浴所
　　焚黄炁阳精洞明符
　　焚普度解秽除尘符
　　焚普度仙衣符
　　清净度魂天尊　引亡朝礼
　　次引旛绕斛筵，插旛当中
　　天尊言：混茫剖判，真粹运行。天地人虽分三极之殊，精炁神实贯一元之妙。回黄抱紫，出青入玄，五炁朝而灵液周流，两半合而云泉灌溉 
　　。本无饥渴，奚有沉沦。自六贼之抢攘，致七情之流浪。离真丧本，心心业罪之修。趋死背生，步步轮回之苦。是以清微教主，无极道师， 
　　曲阐慈悲，化身救苦，处青华长乐之界，居东极妙严之宫，耀百宝之光明，洒一枝之甘露。设立净供，济彼饥虚，期脱沉冥，同登快乐。入 
　　斋意我以夙抱真元之炁，身膺济度之章。庸按玄科，普施法食。神光璀璨，摄万类以同归。宝咒宣扬，檄千灵而共享。幸离冥漠，来睹阳辉 
　　。宜生欣庆之心，共迓逍遥之路。所冀同沾妙味，充满饥肠。悟从前迷妄之非，觉本来正真之性。守雄抱雌二大将，各按所部，部卫形魂， 
　　前来受食。
　　清凉甘露天尊
　　移旛至斛前
　　道众洒水如常
　　众念
