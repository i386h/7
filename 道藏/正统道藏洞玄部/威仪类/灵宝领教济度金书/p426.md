<!-- { "loadSidebar": true } -->
　　中。有数有滋，默运万形之内。圣日陆离於空碧，灵风流演於黄垓。道妙难明，混三才而化育。功高不宰，溥四极以生成。凡居范围，孰越 
　　陶冶。臣等赋质疏庸，受资鄙陋。漱流枕石，拟坚素志以卑栖。寻壑经丘，莫守丹诚而高蹈。尚怀济度，爰答恩私。今有青词，谨当宣奏。
　　宣词
　　按如词旨，谅垂渊听。伏闻畴原箕子，为五福之先。辞演华封，推三祝之列。
　　惟精炁神安全於身内，故福禄寿超拔於人间。出青入玄，守希夷而自乐。回黄抱紫，毓恬淡以回灵。是为益算之方，允号延龄之术。博观载 
　　籍，旁证图书。自非练景，以祈遐年。曷克驻颜，而资长寿。今斋主某，践形天地，肖貌阴阳。睹浊世之浮休，款劳生之倏忽。九十曰耄， 
　　可为前辈之典刑。七十者稀，堪作后生之领袖。况学通於今古，而德着於迩遐。孙子诜诜，门庭焰焰。欲安闲於寿考，期宴享於福禧。匪籍 
　　帝庥，孰从民欲。爰筑芝莲之座，肆舒槐柳之坛。龙璧输诚，凤缯效疑。幡花摇曳，琳琅而戛玉声。驰旗葆岁，蕤铿锵而呜金韵。洽旁拱虚 
　　无之相，中凝妙有之容。天地交欢，神人允穆。为斋主某，削除愆累，和合命身。俾禄算之增延，庶寿龄而益茂。以今晚朝行道，请法众等 
　　，运兹初捻上香。愿此香烟腾空径上，供养无上至真道宝。臣等皈身皈神皈命，首体投地，愿以是功德，上祝皇帝陛下。伏愿鼓吹百王，箫 
　　韶万国。功越禹迹，奉玉帛以朝东。势越尧疆，混车书而拱北。领正朔，同天极升降之度。觐治朝，亘日轮出入之区。寿若嵩衡，复三光而 
　　有永。福如溟渤，流八海以无疆。今故烧香，自皈依师尊大圣众，至真之德。得道之后，保天长存。和：与道合真。
　　以今晚朝行道，请法众等，运兹二捻上香。愿此香烟腾空径上，供养无上至真经宝。臣等皈身皈神皈命，首体投地，愿以是功德，皈流斋主 
　　某。伏愿芝兰挺秀，梧竹蜚英。笔阵独扫於千军，富哉学问。词源倒流於三峡，伟矣文章。声猷克着於少年，道德独推於晚景。金鱼玉带， 
　　逾万钟天禄之荣。衮衣绣裳，享九鼎公食之贵。今故烧香，自皈依师尊大圣众，至真之德。得道之后，长享和平。和：与道合真。
　　以今晚朝行道，请法众等，运兹三捻上香。愿此香烟腾空径上，供养无上至真师宝。臣等皈身皈神皈命，首体投地，愿以是功德，皈流四方 
　　九牧，万姓三军。伏愿国富贤材，朝多俊彦。论道庙堂之上，曰都曰俞。联事郡国之间，维藩维翰。来百工而宣德，子庶民以施仁。日丽棘 
　　门，夜尽闲於刁斗。月明柳塞，昼绝响於钲鼙。今故烧香，自皈依师尊大圣众，至真之德。得道之后，永保清宁。和：与道合真。
　　礼方　　忏方
　　三启
　　三礼
　　重称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，昊天至尊玉皇上帝，紫微天皇大帝，紫微北极大 
　　帝，后土皇地祇，南极长生大帝，东极青华大帝，好生丈人真君，九天应元雷声普化天尊，长生保命天尊，福生无量天尊，十方灵宝天尊， 
　　十方已得道大圣众，至真诸君丈人，诸天天帝，琼阙高真，玄都玉京，金阙七宝琼台，紫微上宫，灵宝至真明皇道君，上相上宰，上保上傅 
　　，四司五帝，十二仙卿，三十六部尊经玄中大法师，三天大圣师，灵宝经籍度三师真君，灵宝官属，三界真灵。伏闻茹芝避世，伟育岭之衣 
　　冠。餐□遁时，俨秦宫之人物。鬓发已白，腮脸犹青。虽却粒以冀神仙，本延年而超世俗。固繇天赋，亦肇人为。历观邃古以来，循至当今 
　　之际。禀命蹇促，端藉修持。锡寿急赊，亶资践履。今斋主某，驰诚紫极，扣首玄穹。期世寿之永延，冀福源之克壮。犹虑劫终劫始，身后 
　　身前，动涉百非，静违十戒。贪荣贵而贱名检，恣淫杀而叛纲常。慢老凌孤，徇利背义。致姓书於黑簿，遂字削於丹篇。或金井数中衰星临 
　　照，或银河局内凶曜躔离。匪缘上帝之监观，曷俾下民之安泰。庸严蜗舍，肃辂龙軿。烧香散花，为勤拳而谢过。修斋行道，爰稽首以投诚 
　　。伏冀道炁敷罗，德音洞焕，涤宿生之冤对，削今世之愆尤。锡以华龄，介兹景福。光风霁月，常覆护其襟期。景星庆云，每追随其动履。 
　　去来今之万缘俱寂，上中下之三寿兼全。庭户无尘，儿孙有庆。蒙印刍荛之恳，允符葵蕾之忱。上愿道化兴行，经法流演，天图照耀，地纪 
　　安宁。日月辉华，八表庆金穰之喜。山川明润，四时调玉烛之和。野绝遗蝗，朝多呜凤。鱼鳖咸若，布阳德於生生。神鬼攸宁，推阴诚於化 
　　化。圆方恩覆，遐迩仁周。则上明天尊大慈之化，下副臣等皈命之诚。谨启以闻。
　　十二愿
　　存神烧香
　　香官使者，左右龙虎君，侍香诸灵官，当令臣建斋之所，自然生金掖丹碧芝英，百灵众真交会，在此香火炉前。令臣学道得道，求仙得仙， 
　　斋主受福，幽显沾恩，十方仙童玉女，侍卫兰烟。传臣向来所启，速达径御太上无极大道至真玉皇上帝御前。
　　出堂颂
　　灵宝领教济度金书卷之二百四十四竟
　　洞微高士开光救苦真人宁全真授灵宝通玄弘教水南先生林灵真编
　　卷之二百四十五
　　科仪立成品
　　祈寿用
　　祈寿醮仪
　　法事如式
　　各礼师存念如法
　　宣卫灵咒
　　五星列照，焕明五方，水星却灾，木德致昌。荧惑消祸，太白辟兵。镇星四据，家国利亨。名刊玉简，字录帝房。乘飙散景，飞腾太空。出 
　　入幽冥，游宴十方。五云浮盖，招神摄风。役使万灵，上卫仙翁。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域，真官正神。急上关，启臣今奉为入斋意。以今升坛设醮，愿得玉清道炁灵宝妙光下降，流入臣等 
　　身中。即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达径御太上无极大道至 
　　真玉皇上帝御前。
　　请称法位
　　具位臣某，与临坛官众等，谨同诚上启太上无极大道虚无自然元始天尊，虚皇玉晨大道君灵宝天尊，万变混沌玄元老君道德天尊，玉皇大天 
　　尊玄穹高上帝，北极紫微大帝，玉清神霄长生大帝，东极青华大帝，后土皇地祇，九天生神上帝，三十二天上帝，五方五老上帝，上清十一 
　　曜真皇君，南辰六司上真道君，北极九府上真道君，二十八宿星君，福禄寿三星君，醮主某本命元辰，运限照临星君，周天分野河汉星君， 
　　南极老人寿德星君，泰玄枢机三省列相天君，三元三官帝君，北极四圣真君，灵宝五师真君，九天金箓无量寿生神君，九天诸司府院使真君 
　　，十方无极飞天神王，三天三界大魔王，三天门下三元真君，上章词表灵官，本靖所部、三洞四辅经箓法科、诸省府院司灵官将吏，五岳五 
　　帝真君，洞天福地靖庐治化仙官，北阴玄天酆都大帝，水府扶桑大帝，本靖祖玄真、经籍度师列位真人，东岳地水掌寿命案主者，城隍社令 
　　，远近庙貌，三界应感，一切真灵。伏闻道先天地，凝光明於混洞之中。化并阴阳，妙裁成於洪蒙之内。包罗有截，囊括无垠。曰希曰夷曰 
　　微，上极无上。惟玄惟元惟始，高拱弥高。仰窥则恍惚难名，俯听则杳冥莫测。凡居陶冶，孰越范围。臣等流俗疏材，尘笼浊质。强颜出岫 
　　，徒冉冉於驹驰。终志还山，怅悠悠於兔逐。矢心补过，励志立功，期精进以学真，庶操存而领教。今醮官某，皈命激切，殚敬勤拳。修斋 
　　祈年，已恪遵於青律。消灾谢过，庸肃列於玄仪。苹藻是陈，菲葑敢荐。伏愿元尊锡庆，上圣流光。朱凤翼辕，降绿辇丹舆之仗。玄龙骖乘 
　　。陪琼轮羽盖之班。三界侍轩，万真受事，式副再三之悃，不遗万一之忱。臣不胜激切，颙望之至，再拜奉迎圣驾。
　　请圣　　初献
　　重称法位
　　具位臣某，与临坛官众等，谨重诚上启太上无极大道三清上圣，十极高真，玄穹之帝后仙真，方域之曹僚主执，三界内外，一切真灵。伏闻 
　　三洞流光，玉局着玄灵之典。九清布化，琅函垂延寿之文。自万变混沌以传经，繇六合高明而启教。恩流黄混，泽浃清微，惟稳驾於法桥， 
　　必克登於道岸。今醮官某，吁天激切，扣地勤拳。日居月诸，自笑骎寻於老大。寒来暑往，孰能留驻於年华。夙无九还御炁之方，又赊七返 
　　延真之术。期涓宿累，庸保余生。庶福禄之兼全，俾寿龄之永固。尚虑身萦世网，心混尘机。莫藏六以修持，未存三而守抱。营营蚁磨，六 
　　淫风动於身前。役役蛾灯，五贼云迷於生后。是非颠倒，人我纷纭，置三会於等闲，付千斋於苟且。愆书地府，冤录神司。致青编未纪於增 
　　龄，而黑籍或书於臧算。又虑五星进退，计罗火孛以临躔。三命缩赢，的劫刃刑而守舍。或干运限，难逭灾危。自非乞福於绿罗，安得添年 
　　於紫策。坛祟四壝，旛花缭绕以交加。门列十华，旌葆流明而并举。云镛激响，风磬凝清，降珠跸於端门，辂翠舆於阁道。为斋主某，忏除 
　　积障，迎沐新厘。祈福禄於方来，增年龄於未艾。丹毫列悃，青椟陈情。具有词文，谨当宣奏。
　　宣词
　　词文控露，玄监孔昭。黍稷非馨，聊寓粟丝之礼。苹蘩可荐，爰陈绵蕝之仪。伏愿苍苍时歆，高高日监。尊彝间错，伶呜九奏之音。笾 
　　净嘉，符宝拥五云之仗。克诚切切，庸敬渠渠。冀垂惠下之仁，允纳由中之祷。臣不胜虔切，伺命之至。
　　亚献
　　重称法位
　　具位臣某，与临坛官众等，谨重诚上启三清上圣，十极高真，圆穹之帝后仙真，方域之曹僚主执，三界内外，一切真灵。伏闻天虽高而听实 
　　卑，惟患民情之尚郁。民虽微而情欲寿，每蒙天听之潜孚。影响无遗，鼓桴胥契。今醮官某，建坛首过，已荷慈观。降福延年，谅从真祷。 
　　伏愿天光灌浃，民欲昭回。勑三官五帝之曹僚，勒九府四司之掾吏。罪无大小，均削落於简书。冤有显微，悉齐同於簿录。积瑕既荡，新庆 
