<!-- { "loadSidebar": true } -->
　　仰惟灵宝本章，有诸天内音之微妙。洞玄上品，着百魔隐韵之希夷。功加而天地成宁，慈周而死生蒙惠。巍巍大梵，赫赫深仁。以今奉为亡 
　　故三洞弟子某人，升坛转诵《太上洞玄灵宝无量度人上品妙经》，人各周回十过。伏愿天无氛秽，地绝妖尘。开紫金典禁之藏，十回演奥。 
　　启玄都飞天之卫，五译敷玄。即俾系荐亡灵，普及冤亲幽爽。恶根冰释，善蕊云臻。度魂神而上南宫，永辞有漏。圆性识而超北府，径悟无 
　　为。稽首皈依无极大道。
　　举三启颂第一首归位
　　臣闻上无复祖，超三极以包罗。中有度人，集万真而校录。仰玄元之巨泽，沛灵宝之弘功。欲藉提携，敢忘修诵。以今谨率见前清众，升坛 
　　转诵《太上洞玄灵宝无量上品妙经》，人各一卷。专为亡故三洞弟子某，消除多劫以来，故作误为宿罪重过，上犯东方无极世界一切玄曹， 
　　悉祈赦宥，仍乞开度东方无边爽识，同遂超升。清众运诚，平坐如法。
　　平坐赞　静念如法
　　开经　诵经　经毕
　　度人无量天尊　结经
　　仰惟三宝高尊，十华上圣，曲回鉴映，克副倾投。臣向来祗率清众，升坛转诵《太上洞玄灵宝无量度人上品妙经》，人各一过。专为故三洞 
　　弟子某，消除所犯东方多劫罪咎，普及东方幽爽灵识，咸希清静，获遂周圆。伏愿青极垂慈，苍旻流惠，罪无大小，均削落於简书。功有显 
　　微，普登陈於簿录。式宴华林之境，面朝玉宝之尊。为如上缘，请圣作证。念
　　三清无上天尊　十方　朱陵
　　度人　逍遥　不可思议功德
　　举大步虚第一首诣东方
　　礼方　方忏　启神王
　　某上启东方无极飞天神王，长生大圣，无量度人君。恭望真慈曲映，俯鉴微衷，一如浮黎法会之时，不忘元始付祝之训。特遣东方飞天使者 
　　，下降玄坛，承领符命，下告所司开度，故三洞弟子某，溥及东方幽爽灵识，上登仙都。所有真符，谨当告下。
　　告符　宣关　焚简颂
　　三启颂第二首归位
　　臣闻上无复祖，超三极以包罗。中有度人，集万真而校录。仰玄元之巨泽，沛灵宝之弘功。欲藉提携，敢忘修诵。以今谨率见前清众，升坛 
　　烧香散花，转诵《太上洞玄灵宝无量上品妙经》，人各一卷。专为亡故三洞弟子某，消除多劫以来，故作误为宿罪重过，上犯南方无极世界 
　　一切玄曹，悉祈赦宥。仍乞开度南方无边爽识，同遂超升。清众运诚，平坐如法。
　　平坐赞　静念如法
　　开经　诵经　经毕
　　度人无量天尊　结经
　　仰惟三宝高尊，十华上圣，曲回鉴映，克副倾投。臣向来祇率清众，升坛转诵《太上洞玄灵宝无量度人上品妙经》，各一过。专为故三洞弟 
　　子某，消除所犯南方多劫罪咎，普及南方幽爽灵识，咸希清静，获遂周圆。伏愿丹极垂慈，朱陵流惠，黑单赦过，等晓鉴之无尘。青简书功 
　　，若秋蟾之有耀。式宴梵天之境，面朝万福之尊。为如上缘，请圣作证。念：
　　三清无上天尊　十方　朱陵
　　度人　消遥　不可思议功德
　　举大步虚第二首诣南方
　　礼方　方忏　启神王
　　某上启南方无极飞天神王，长生大圣，无量度人君。恭望真慈曲映，俯鉴微衷，一如浮黎法会之时，不忘元始付祝之训。特遣南方飞天使者 
　　，下降玄坛，承领符命，下告所司，开度故三洞弟子某，溥及南方幽爽灵识，上登仙都。所有真符，谨当告下。
　　告符　宣关　焚简颂
　　三启颂第三首归位
　　臣闻上无复祖，超三极以包罗。中有度人，集万真而校录。仰玄元之巨泽，沛灵灵之弘功。欲藉提携，敢忘修诵。以今谨率见前清众，升坛 
　　烧香散花，转诵《太上洞玄灵宝无量上品妙经》，人各一卷。专为亡故三洞弟子某，俏除多劫以来，故作误为宿罪重过，上犯西方无极世界 
　　一切玄曹，悉祈赦宥。仍乞开度西方无边奕识，同遂超升。清众运诚，平坐如法。
　　平坐赞　静念如法
　　开经　诵经　经毕
　　度人无量天尊　结经
　　仰惟三宝高尊，十华上圣，曲回鉴映，克副倾投。臣向来柢率清众，升坛转诵《太上洞玄灵宝无量度人上品妙经》，人各一过。专为故三洞 
　　弟子某，消除所犯西方多劫罪咎，普及西方幽爽灵识，咸希清静，获遂周圆。伏愿素极垂慈，金门流惠。镯消往过，敕清府以移名。收拾前 
　　功，勒玄曹而纪字。式宴金光之境，面朝太妙之尊。为如上缘，请圣作证。念：
　　三清无上天尊　十方　朱陵
　　度人　消遥　不可思议功德
　　大步虚第三首诣西方
　　礼忏　方忏　启神王
　　某上启西方无极飞天神王，长生大圣，无量度人君。恭望真慈曲映，俯鉴微衷，一如浮黎法会之时，不忘元始付祝之训。特遣西方飞天使者 
　　，下降玄坛，承领符命，下告所司，开度故三洞弟子某，溥及西方幽爽灵识，上登仙都。所有真符，谨当告下。
　　告符　宣关　焚简颂
　　举七真赞第一首归位
　　臣闻上无复祖，超三极以包罗。中有度人，集万真而校录。仰玄元之巨泽，沛灵宝之弘功，欲藉提携，敢忘修诵。以今谨率见前清众，升坛 
　　烧香散花，转诵《太上洞玄灵宝无量上品妙经》，人各一卷。专为亡故三洞弟子某，消除多劫以来，故作误为宿罪重过，上犯北方无极世界 
　　一切玄曹，悉祈赦宥。仍乞开度北方无边爽识，同遂超升。清众运诚，平坐如法。
　　平坐赞　静念如法
　　开经　诵经　经毕
　　度人无量天尊　结经
　　仰惟三宝高尊，十华上圣，曲回映鉴，克副倾投。臣向来只率清众，升坛转诵《太上洞玄灵宝无量度人上品妙经》，人各一过。专为故三洞 
　　弟子某，消除所犯北方多劫罪咎，普及北方幽爽灵识，咸希清静，获遂周圆。伏愿玄极垂慈，黑灵流惠。过消尺籍，溶晓露於春阳。功纪寸 
　　符，开晨辉於秋霁。式宴真灵之境，面朝玄上之尊。为如上缘，请圣作证。念：
　　三清无上天尊　十方　朱陵
　　度人　逍遥　不可思议功德
　　大步虚第四首过北方
　　礼方　方忏　启神王
　　某上启北方无极飞天神王，长生大圣，无量度人君。恭望真慈曲映，俯鉴微衷，一如浮黎法会之时，不忘元始付祝之训。特遣北方飞天使者 
　　，下降玄坛，承领符命，下告所司，开度故三洞弟子某，溥及北方幽爽灵识，上登仙都。所有真符，谨当告下。
　　告符宣关
　　焚简颂　归位
　　再称法位
　　具位臣某，重诚奏启太上无极大道虚无自然元始天尊，太上玉宸虚皇大道灵宝天尊，万变混沌玄元老君道德天尊，十方无极太上灵宝天尊， 
　　三宝丈人，三宝天君，五方五老上帝，三十二天上帝，木公尊神，金母元君，上圣高尊，诸天真众，太阳、太阴、五星道君，主等、记名、 
　　落死、上生、大魁五斗星君，护魂、侍魄、养炁、通血、中主五帝真君，诸天丞相，南昌上宫韩司主录监生大神，度人不死尊神，南极长生 
　　大君，度世司马大神，好生韩君丈人，南上司命司录延寿益算度厄尊神，回骸起死无量度人君，玄中大法师，三天大法师，天真皇人，妙行 
　　真人，玄一三真人，太极太虚真人，太极左宫仙翁冲应真君，三界五帝大魔王，十方无极飞天神王，长生大圣，无量度人君，飞天神人，飞 
　　天使者，飞龙骑吏，玄都紫微上宫侍经玉郎，玉童玉女，神仙灵官，灵宝经籍度三师真君，名山洞府领教真仙，三十 二天玉童玉女，功曹 
　　使者，左右龙虎君，生界真符使者，四直玉文功曹，玄坛内外一切威灵。臣等生际清时，欣逢盛世。佩三洞之龙策，过有渊陵。膺七部之鸾 
　　书，功无圭黍。莫拊烟霞之高蹈，乃随尘土以卑栖。负荷恩荣，未加明谴。侥幸宠遇，恭领真符。期上赞於紫虚，庸下裁於黄混。今与故三 
　　洞弟子某，情锺父道，义拜师恩。同学则云忝同，真系幸共仙源。虑颠顿於一生，莫圆成於百行，五行内滓，十戒中迷。度死济生，乏良勋 
　　於方寸。朝真谒帝，欠成效於刀圭。元腊无忏谢之文，节会慢朝真之典。天常遽殒，地变斯罹。凛黑簿之书名，致玄曹之校过。匪由天贶， 
　　曷慰民情。故修命过之斋，庸致升神之祷。伏愿鸿恩锡羡，鹤赦诞敷。收一二之勋庸，南宫定籍。宥千万之过咎，北府刊名。敕三官九府之 
　　崇严，勒五帝四司之隆重。高跻碧落，入侍紫宸。为金阙之元臣，侍玉皇之香案。蒙如丹悃，仰荷洪恩。上愿天清地宁，风调雨顺，山川秀 
　　润，草木蕃鲜。犊陇翻云，庆三登於文治。雁陲舞月，闲四塞於武功。五道昭明，三途安泰。则上明天尊大慈之化，下副臣等皈命之诚，谨 
　　启以闻。
　　发愿
　　复炉
　　出堂颂
　　回静默
　　谢师
　　回向
　　灵宝领教济度金书卷之一百三十二竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百三十三
　　科仪立成品
　　师友命过斋用
　　午朝行道仪
　　烧香颂
　　各礼师存念如法
　　卫灵咒
　　丹灵朱火，炎霞激风。赤轮刚运，天光八冲。迸威包罗，交变万方。流金豁落，群魔灭踪。辟奸破妖，明耀元功。金符召制，蹑云乘龙。谣 
　　歌庆会，散花太空。神化冥运，四极安隆。伏御帝前，罔有不从。和：与道合真。
　　鸣法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域真官正神，急上关启臣今奉为入斋意。以今午朝，升坛行道，烧香诵经，愿得玉清道炁灵宝妙光下 
　　降，流入臣等身中。令臣所启所奏，速达径御太上无极大道至真玉皇上帝御前。
　　谨称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人， 
　　三十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台紫微上宫灵宝至真明皇道君，三十六部尊经玄 
　　中大法师，上相上宰上保上傅，太平下教二十四真人，西城总真王君，太元真人，东岳上卿司命茅君，定录、保命二真人，名山洞府得道真 
