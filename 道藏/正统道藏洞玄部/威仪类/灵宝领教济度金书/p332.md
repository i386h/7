<!-- { "loadSidebar": true } -->
　　七愿浮云结炁聚烟，飞空高澄，荫覆玄玄，隐则无为，散则弥天，神仙同归，结友众真，惠流一切，兴国爱民，普济群生，人同劫年。
　　八愿风雨流洒无穷，普加施泄，受其发扬，万物滋生，国储民丰。
　　九愿五岳各安其方，巍巍包藏，长为仙宫，安镇国祚，保天无终，护度一切，莫不仰宗。
　　十愿江海荡荡无极，含容恢廓，无细不植，渊奥柔惠，润加蠕息，天人获庆，年同劫石。
　　十一愿帝王国主日昌，四镇安睦，兵革不扬，天人歌唱，吉应来翔，敷教济济，威化洋洋，兆庶称庆，长乐未央。
　　十二愿蝖飞蠢动，已生未生，咸蒙安全，普得生成，皆见元炁，受阳之形，草木果林，经冬不零，一切济度，靡不鲜荣。　和：与道合真。
　　复炉
　　香官使者，左右龙虎君，侍香诸灵官，当令臣午朝升坛行道之所，自然生金液丹碧芝英，百灵众真交会，在此香火炉前。令臣学道得道，求 
　　仙得仙，斋主受福，幽显沾恩，十方仙童玉女，侍卫兰烟。传臣向来所启之诚，速达俓御太上无极大道至真玉皇上帝御前。
　　出堂颂
　　灵宝领教济度金书卷之一百四十九竟
　　洞微高士开光救苦真人宁全真授灵宝通玄弘教水南先生林灵真编
　　卷一百五十
　　科仪立成品
　　祈禳黄箓斋用
　　第一日晚朝行道仪
　　步虚　烧香颂
　　各礼师存念如法
　　卫灵
　　神光朗耀，瑞炁匝旋。箕斗澄辉，芝宇晏然。玉眸金真，宝坛纯乾。变夜作昼，回子午前。太华流彩，丹凤飞圆。息魔灭奸，高步祥烟。天 
　　真并集，齐到帝前。和：与道合真。
　　呜法鼓二十四通
　　发炉
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启今奉为入斋意。以今晚朝升坛行道，愿得玉清道炁灵宝妙光下降，流入 
　　臣等身中。即使玄坛清净，内外成真、天无氛秽，地给祆尘，琳琅振响，十方肃情、万魔不干，真诚上彻。令臣所启之诚，速达俓御太上无 
　　极大道至真玉皇上帝御前。
　　请称法位
　　具位奉行黄箓大斋法事小兆臣某，与临坛官众等，谨同诚上启太上无极大道虚无自然元始天尊妙无上帝，虚皇玉晨大道君妙有上帝，万变混 
　　沌玄元老君至真大帝，诸天上帝，十极高尊，十方灵宝天尊，高上玉皇，十方已得道大圣众，至真诸君丈人，三十二天帝君，东华南极，西 
　　灵北真，上宰上相，上保上傅，日月星宿，北斗南辰，周天真宰，十方无极无量品至真大神，飞天神王，长生大圣，无量度人君，妙行真人 
　　，天真皇人，三十六部尊经玄中大法师，灵宝玄一经籍度师，侍经五帝，玉童玉女，岁德尊神，土地主执，三界应感一切真灵。臣闻天纲地 
　　纪，运祖炁於绿罗。阴纬阳经，耀灵光於碧落。上握紫枢之政柄，下衍黄混之生根。光明紫凤之章，空洞苍虬之箓。凝真入妙，胤玄霜於婴 
　　姹之房。策景凌霄，混紫烟於雌雄之室。孰不均陶於元始，悉皆主宰於虚皇。臣等翼教盟坚，度人志笃。仰巍巍之宝座，洞焕灵光。拱奕奕 
　　之瑶阶，罗敷祖炁。凡有投告，敢不关闻。
　　宣词
　　按如词旨，备见丹诚。臣等率励清流，恢张玄范。敷十华之盟信，玉凤舒缯。罗五镇之款仪，金龙奠彩。翠萼映兰缸之耀，金枝灿莲炬之华 
　　。撷乌免以流精，舞鸾虬而焕彩。碧霄蓊蔼，珠筹飞丹雾之英。紫盖玲珑，玉鼎灿朱烟之瑞。朗乾坤而不夜，涵宇宙以生辉。月磬云钟，扬 
　　飞玄之八素。霓旌霞葆，晃空洞之三灵。载觐清光，复据丹恳。为斋主某，祈恩谢过，请福延生。消厄难以风清，集祥祯而云委，恩沾动植 
　　，化洽人天。伏以出坤入乾，辟阴阳之密户。左丁右甲，开日月之华房。陶万炁以朝元，焕五神而拱极。以今晚朝行道，请法众等，运兹初 
　　捻上香。愿此香烟腾空俓上，供养无上至真道宝。臣等皈身皈神皈命，首体投地，仰依太上三尊。愿以是功德，上祝皇帝陛下。伏愿道参羲 
　　赫，圣迈勋华。就云欢八极之心，望日慰九垓之志。社稷先圣，凤轩游宴於玄都。盘石宗藩，鳞趾扶持於璇极。华夷澄晏，朝野安康。今故 
　　烧香，自饭依师尊大圣众。至真之德，得道之后，保天长存。和：与道合真。
　　伏以金马驿呈，掷火焕六虚之妙。玉龙策景，检营腾九垒之冥。开溟涬於女青，鼓洪蒙於空碧。以今晚朝行道，请法众等，运兹二捻上香。 
　　愿此香烟腾空俓上，供养无上至真经宝。臣等皈身皈神皈命，首体投地，仰依太上三尊。愿以是功德，皈流斋主某。福树长荣，德星永耀， 
　　发天光於泰宇，消地疠於玄基。宗祖高玄，泛鸾骖於西阆。
　　云仍孙子，标鹄峙於北平。中外睦和，公私协吉。今故烧香，自皈依师尊大圣众。至真之德，得道之后，升入无形。和：与道合真。
　　伏以地根断绝，耀庆云於生门。天谷巍峨，解胞尘於幽户。敕制魔而保举，超上清以逍遥。以今晚朝行道，请法众等，运兹三捻上香。愿此 
　　香烟腾空俓上，供养无上至真师宝。臣等皈身皈神皈命，首体投地，仰依太上三尊。愿以是功德，皈流寒庭滞爽，夜壑幽灵。伏愿吹凤阳回 
　　，集龙春到。散灵光於风泽，敷帝渥於纲轮。超阴乘阳，演生根而紫虚凝妙。澄神瀹性，凝紫炁而碧落回灵。朱火飞玄，青华郁秀。今故烧 
　　香，自皈依师尊大圣众。至真之德，得道之后，升入无形。和：与道合真。
　　礼方　　忏方
　　三启颂　　三礼
　　重称法位
　　具位臣某，谨重诚上启太上无极大道元始天尊，太上大道君，太上老君，高上玉皇，十方已得道大圣众，至真诸君丈人，大帝天帝，三十六 
　　部尊经玄中大法师，三界官属一切真灵。臣等万劫植因，千生庆幸。镂玉苍虬之箓，快睹希夷。裁金紫凤之章，潜窥微妙。盍凝真於泉石， 
　　宜炼景於烟霞。志蹑清虚，心期冲举。悠悠玩景，徒凋川上之驹阴。役役随波，故逐尘中之兔迹。临深自惧，履薄知惭。荷雨露之深恩，宽 
　　雷霆之明宪。强颜奏对，缀武班联。誓罄竭於微衷，庸上酬於洪造。今斋主某，仰瞻璇极，遥盻玉霄。期蠲既往之灾，昭迓方来之庆。修斋 
　　行道，对咫尺之天颜。烧香散花，露再三之民欲。尚虑云蒸世垢，雾蓊客尘。植火枣之荆丛，灵芽莫露。培交梨於芳径，觉蕊难敷。履火宅 
　　以营营。纷神庐而扰扰。万二千戒行，有昧检身。百八十威仪，每多恕己。不识元臈之忏谢，罔知节会之朝修。致鼓笔於玄曹，莫刊名於青 
　　简，非繇首谢，曷致简禳。庸摅激切之葵忱，惠辂罗敷於云渥。星驰鸐赦，雷动龙符。稽典籍以勾朱，精神冰洁。考简编而削黑，步武风清 
　　。释祖玄注讼之灾，解冤对执连之患。紫枢衍庆，碧汉流祥。绿茂庭萱，乐忘忧之白日。红翻阶药，娱宴喜之青春。光腾兰桂之华，香溢藻 
　　苹之秀。渠渠夏屋，迎驷马於于门。熙熙春台，耀八龙於荀氏。诗书益润，簪绂联荣，蒙如恳切之祈，允昭洪厖之贶。上愿天元高耀，地纪 
　　澄宁，川后静波，山灵荐祉。同颖双岐而耀瑞，连芳并蒂以开祥。婴麟骨鲠之才，皆罗朝陛。扣角贤良之彦，不隐闾间。开寿域於八荒，转 
　　洪钧於一炁。则上明天尊大慈之泽，下副臣等皈命之忱。谨启以闻。
　　发愿
　　一愿大道流行，普天怀德。
　　二愿一切有生，咸皆悟道。
　　三愿九夜幽魂，一时解脱。
　　四愿孤爽无依，咸得受生。
　　五愿天下太平，五谷丰熟。
　　六愿臣忠子孝，君仁父慈。
　　七愿四海会同，冤亲和释。
　　八愿潜胞处卵，咸得生成。
　　九愿积疾新痾，旋即痊愈。
　　十愿孤露众生，丰衣足食。
　　复炉
　　香官使者，左右龙虎君，侍香诸灵官，当令臣晚朝升坛行道之所，自然生金液丹碧芝英，百灵众真交会，在此香火炉前。令臣学道得道，求 
　　仙得仙，斋主受福，幽显沾恩，十方仙童玉女，侍卫兰烟。传臣向来所启之诚，速达俓御太上无极大道至真玉皇上帝御前。
　　出堂颂
　　灵宝领教济度金书卷之一百五十竟
　　洞微高士开光救苦真人宁全真授灵宝通玄弘教水南先生林灵真编
　　卷一百五十一
　　科仪立成品
　　祈禳黄箓斋用
　　第二日晚朝行道仪
　　步虚　烧香颂
　　各礼师存念如法
　　卫灵
　　五星虚映，焕景神庭。包罗无外，合炁群灵。潜形杳默，周游五经。扬威耀日，役使甲丁。却灾除祸，涤秽消氛。万魔恐怖，龙虎飞奔。紫 
　　云交覆，万气齐并。和：与道合真。
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启臣今奉为入斋意。以今早朝，升坛行道，愿得玉清道炁灵宝妙光下降， 
　　流入臣等身中。即使玄坛清净，内外成真，天区氛秽，地绝祆尘，琳琅振响，十方肃清，万魔不干，真诚上彻。令臣所启之诚，速达俓御太 
　　上无极大道至真玉皇上帝御前。
　　请称法位
　　具位奉行，黄箓大斋法事小兆臣某，与临坛官众等，谨同诚上启太上无极大道虚无自然元始天尊，太上玉晨大道君，金阙后圣玄元老君，十 
　　方灵宝天尊，高上玉皇，十方已得道大圣众，至真诸君丈人，三十二天帝君，东华南极，西灵北真，上宰上相，上保上傅，日月星宿，北斗 
　　南辰，周天真宰，十方无极无量品至真大神，飞天神王，长生大圣，无量度人君，妙行真人，天真皇人，三十六部尊经玄中大法师，灵宝玄 
　　一经籍度师，侍经五帝，玉童玉女，岁德尊神，土地主执，三界应感一切真灵。
　　臣闻三奇开九室之书，神风混炁。八威吐五山之咒，圣日融华。希夷佐运於阴阳，变化妙凝於丁甲。珠联璧合，腾碧盖之明辉。玉缕金裁， 
　　藏紫微之秘禁。凝精炁神而宴景，参玄元始以开光。下教恩隆，上乘道妙。臣等天阶奏对，月阶参班，殚蝼蚁之微忱，承龙鸾之浩泽。凡有 
　　投告，敢不上闻。
　　宣词
