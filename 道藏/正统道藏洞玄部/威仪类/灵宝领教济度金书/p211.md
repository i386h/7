<!-- { "loadSidebar": true } -->
　　具位奉行灵宝某斋法事小兆臣某，与临坛官众等，谨同诚上启
　　太上无极大道虚无自然元始天尊，太上大道君，高上大道金阙玄元天皇大帝，太上老君，昊天玉皇上帝，十方已得道大圣，众至真诸君丈人 
　　，十方自然灵宝天尊，随机赴感太乙救苦天尊，三十六天帝君，玉虚上帝，玉帝大帝，东华、南极、西灵、北真，玄都玉京金阙七宝玄台紫 
　　微上宫灵宝至真明皇道君，三十六部尊经玄中大法师，三界应感一切真灵。臣等赋质倥侗，受资蹇浅，植因宿劫，禀炁初天。际道运之兴行 
　　，秉修凤箓。值玄纲之流演，佩奉龙文。九霄开众妙之门，八景演长生之旨。漱流枕石，盍遁迹於林泉。走俗抗尘，乃和光於朝市。愆非易 
　　积，岁月惊迁，惟补过立功，可觊帝心之简。在度人宏道，敢希民欲之潜通。凡有皈投，理宜关奏。况奉词旨，敢不上闻。
　　宣词
　　按如词言，理宜开济。臣等澡身奉教，结友登斋。按三箓黄律之威仪，遵九幽玉匮之典式。罗敷宝信，建立玄坛，兰膏灿烂於千枝，玉华炜 
　　烨。笋簴铿锵於九奏，金薤琳琅。天花散漫於玄虚，霏雾氤氲於碧落。自今月某日为始，为斋主某人崇建某斋几昼夜。誊词达悃，降真召灵 
　　，感金阙之流光，荷紫宸之锡羡，所度灵爽，获脱幽阴。炼形炁於南陵，超魂神於东极。斋主蒙福，率土均休。以今厘事庆成，湛恩昭遂， 
　　人天称赞，幽显交欢，旌旄返景於霄衢，剑佩收班於崇陛，金龙腾景，上奏斋功，玉律校勋，下颁赏渥。恩惟至真大圣，无上法王，省录所 
　　陈，曲垂昭映。其有建斋之初，上请三洞兵马，十极灵官，灵宝官僚，法箓将吏，城隍里社，庙貌神祇，卫护斋功，具严劳绩。谨依科法， 
　　拜表言功，请依格以举迁，庶敷心而效信。臣待俯仰未备，存念不周，虑千愆万过之充盈，有五帝四司之举察，亶藉恩渥，均赐涵容。臣诚 
　　惶诚恐，稽首顿首，再拜以闻。
　　宣表
　　十二愿
　　存神复炉
　　香官使者，左右龙虎君，侍香诸灵官，当令臣设醮解坛之所，自然生金液丹碧，芝英百灵，众真交会，在此香火炉前。令臣学道得道，求仙 
　　得仙，斋主受福，幽显沾恩。十方仙童玉女，倚卫香烟，传臣向来所启之诚，速达俓御太上无极大道至真玉皇上帝御前。
　　灵宝领教济度金书卷之三十八竟
　　洞微高士开光救苦真人宁全真授灵宝通玄弘教水南先生林灵真编
　　卷之三十九
　　科仪立成品
　　开度通用
　　升坛二上诵经仪
　　早升坛高功领众入地户登天门
　　上十方香　上御炉香　步虚
　　按人各恭敬　三皈依
　　志心皈依十方道宝，当愿众生起心回向，一切信礼。
　　志心皈依十方经宝，当愿众生心开悟解，受持读诵。
　　志心皈依十方师宝，当愿众生普上法桥，无有障碍。
　　启白
　　具位臣姓某，诚惶诚恐，稽首顿首再拜，谨同诚，上启太上无极大道三清上圣十极高真，三十二天上帝，五灵五老上帝，十方灵宝天尊，日 
　　宫月府南辰北斗一切真宰，诸天圣众，南宫度人不死尊神，度世司马大神，南极长生大君，好生韩君丈人，五帝护魂侍魄养气通血中主君， 
　　十方无极飞天神王长生大圣，无量度人君玄中大法师，三天大法师，天真皇人，太极太虚真人，太极左宫仙公冲应孚佑真君，侍经玉童玉女 
　　、神仙灵官，领仙监斋，飞龙骑吏，香宫使者，左右龙虎君，虚空鉴察一切真灵。臣闻植神灵而开三景，祖炁流精，制劫运而敷五篇，真文 
　　耀彩。自玉隆之驻景，垂珠黍以浮空。本章洞焕於中乘，隐韵昭宣於上品。巍巍大范，天人承雨露之恩。落落高张，幽显被日星之惠。万神 
　　朝礼，三界侍轩，为灵宝之天根，实清微之道本。勤拳皈命，激切摅忱，以今奉为斋主某人崇建某斋，乞於斋次，转诵《太上洞玄灵宝无量 
　　度人上品妙经》。期仗真乘，超升滞爽。臣等谨率清众，恭款玄坛，疏沦尘襟，澡澄漏性，调声正气，异口同音，修诵玉经，敷宜妙范。伏 
　　愿天光朗映，土色缅平。飞天启卫於玄都，琳琅啸咏。典禁开藏於紫笈，空洞谣歌。灵风鼓骞树之音，霏雾散梅林之影，声闻五亿，韵彻三 
　　千。即使亡故某人，觉地昭融，性天澄湛。玉符普告，形魂部卫於寒池。金马驿呈，神气超汝於朱火。断除注讼，垂荫云仍。斋主某人，神 
　　明护门，鬼妖灭爽，千祥攸萃，万灾不干，八荒开寿域之基，九夜化春台之境，普熏含识，均脱化机。稽首皈依，平坐如法。
　　平坐赞
　　道场众等人，各运心平坐，诵经如法。
　　玄蕴咒
　　灵篆太虚，浩劫之初。乍遐乍迩，或沉或浮。五方徘徊，一丈之余。天真皇人，按笔乃书。以演洞章，次书灵符。元始降下，真文诞敷。昭 
　　昭其有，冥冥其无。沉痾能自痊，尘劳力可扶。幽明皆有赖，由是升仙都。
　　请转宝经
　　众诵经　　结经
　　仰惟无极大道三境至尊，十极高真，三界圣众，愿垂鉴映，同赐证明。臣闻赤文玉历，二章泄化育之玄。隐韵内音，十遍契生成之妙。凡伸 
　　恳切，必沐感通，向来奉为斋主某人，开度亡故某人。依三元金简之仪，演一乘琅函之典。振云和於龙簴，喷烟篆於咒簧，梵炁弥罗，已周 
　　五过，灵光洞焕，更罄千忱，希垂闻度之恩，俾遂升腾之望。伏愿上帝遥唱，飞天下观。魂度朱陵，受炼获更生之妙。神超北郁，转轮膺起 
　　死之荣。俟经法以周圆，按科仪而宣忏。更冀幽扃朗耀，夜壑昭明。九围开清晏之符，万物遂飞潜之性。均乘化化，各保生生。稽首皈依， 
　　虔诚赞咏。
　　七真赞，前四首旋行
　　太上玄虚宗，弘道尊其经。俯仰已得仙，历劫无数龄。巍巍大圣德，寂寂因无生。霄景结空构，乘虚自然征。日月为炳灼，安如乐未央。
　　学仙绝华念，念念相因积。去来乱我神，神躁靡不历。灭念停虚间，萧萧入空寂。请经若饥渴，持志如金石。保子飞仙路，五灵度符籍。
　　济我六度行，故能解三罗。清斋礼太素，吐纳养云芽。逍遥金阙内，玉京为余家。自然生七宝，人人坐莲华。仰嚼玄都奈，俯酣空洞瓜。灵 
　　颜耀朱日，奚计年劫多。法鼓会群仙，鸣钟征大魔。灵风扇奇华，灿烂开繁襟。天真抚云傲，众仙弹灵琴。雅歌三天景，散慧玉华林。七祖 
　　升福堂，由此步玄音。前世福未足，斯书邈难寻。信道情不尽，图飞乃返沈。太上无为道，弘之在兆心。
　　学仙颂出堂
　　午升坛
　　法事早同
　　启白
　　具位臣某谨同诚，上启太上无极大道三清上圣，十极高真，虚空鉴察一切真灵。臣闻监真度生，万帝霈清微之泽。回尸起死，诸天尊灵宝之 
　　文。昭碧玉以呈祥，示黍珠而入妙。礼敬度世，尊妙独步於玉京。受诵返形，变化飞升於金阙。津梁幽显，槖钥人天，庸申饬於丹忱，更皈 
　　依於洪造。以今奉为斋主某人崇建某斋、开度亡故某人。仍於斋次，转诵《太上洞玄灵宝无量度人上品妙经》。希降天恩，超升地爽，重裒 
　　仙侣，再款灵坛。披蕊笈以虚徐，翻芝函而容与。金声玉振，铿锵梵唱以浚空。绿篆丹辉，隐映神光而散彩。期契十回之妙，俾还一性之真 
　　。伏愿白简上生，赤书下迈。劫制有送迎之喜，与天齐年。明检无容隐之忧，断地逮役。息注讼殃冤之害，绝胞胎结节之根。庭宇无尘，子 
　　孙有耀。更汪洋於圣泽，普沾润於含灵。稽首皈依，平坐如法。
　　平座赞
　　道场众等人，各运心平坐，诵经如法。
　　玄蕴咒
　　云篆太虚，至由是升仙都。
　　请转宝经
　　众诵经　至结经
　　仰惟无极大道三境至尊，十极高真，三界圣众，愿昭玄鉴，俯赐证明。臣闻执箓把籍，度五户以迁神，保命生根，开八门而证品。生死受惠 
　　，喜庆难言。
　　向来奉为某人，披空洞之灵章，演希微之宝范，澄清一念，澡雪三关。神景昭融，经已周於十过。天华散漫，恩谅锡於九重。龙符降而驿吏 
　　星驰，鹤赦颁而冥曹风动。伏愿亡故某人，耳聆妙韵，心契玄机。万业俱捐，秋瀣浴金波之影。一真独露，晓光开玉鉴之辉。魂神径上於南 
　　宫，体魄即超於北府。浚霄倒景，永无轮转之忧。飞空步虚，克证逍遥之乐。霓裳映质，云液酣神。绝考注於家庭，垂祯祥於胤嗣。斋主某 
　　福德立降，毒害潜禳。身有光明，乐壶中之日月。魔无干犯，消门外之风波。文献流芳，弦歌衍庆。次冀天风披拂，四民安事育之常。道炁 
　　充周，万类遂生成之性。三途罢对，五道停闲。极高天厚地以陶镕，免出死入生之轮转，均超有漏，同证无为。稽首皈依，闻经赞咏。
　　智慧颂
　　智慧起本无，朗朗超十方。结空峙玄霄，诸天挹流芳。其妙难思议，灵宝真密通。有有竟无有，无无无不容。
　　七真赞后四首，旋行
　　学道由丹信，奉师如至亲。挹景伴清辉，孜孜随日新。终不度我身，大愿有重报。玄德必然信，阴德罪至深。对来若转轮，学道亦甚苦。晨 
　　夜建福田，种田由植树。积篑而成山，子能玄尚。飘尔升清天，修尔无为道。当为结大缘，太上至隐书。名为智慧篇，拔苦由人材。超俗 
　　以得真，灵姿世不奇，时若渊中莲。
　　人行各有本，皆由宿世功。立德务及时，发愿莫不从。善恶俱待对，倚伏理难穷。贤士奉法言，道亦在兼忘。解是大智慧，上为太极翁。宝 
　　盖连玉佩，命驾御九龙。金华擎洞经，捧香恋仙童。啸歌彻玄都，鸣玉扣琼钟。竦身浚太清，超景逸云霄。保扶持法言，游玄极逍遥。万劫 
　　犹昨夜，千春如晨朝。巍峨荫云华，手攀宝林条。香烟自然生，玄阶莫扶摇。灵旛应时散，繁想应时消。灭智弘大混，无为为清谣。
　　三闻经
　　闻经已后，惟愿众生深入法门，皈依信礼。
　　闻经已后，惟愿众生万罪荡除，善芽增长。
　　闻经已后，惟愿众生永断执迷，常皈正道。
　　学仙颂出坛
　　坛中行道告符仪
　　灵符赦罪天尊
　　长跪启白
　　具位小兆臣某，诚惶诚恐，稽首顿首再拜，上言祖师无极大道虚无自然元始天尊妙无上帝玄师，太上虚皇玉晨大道君妙有上帝真师，高上玉 
　　清神霄真王，南极长生大帝宗师，东极青玄老君，太乙救苦天尊，运明保元上帝，十华上圣，四极真灵。恭望洪慈，俯垂鉴映。臣闻玉简昭 
