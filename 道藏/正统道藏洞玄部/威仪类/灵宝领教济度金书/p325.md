<!-- { "loadSidebar": true } -->
　　之官，兼司车骑裁任之职。凡勤拳而皈命，必激越以驰神。今醮主某，飨帝克诚，事天以实，望兰缸而容与，想芝炬以荧煌，皈命无上玉虚 
　　天南方朱雀井鬼柳星张翼轸七宿星君。伏愿颁贶上玄，承休下土。灵风披拂，廓四海以情夷。圣日照融，会八弦而开泰，枌榆露润，桑梓烟 
　　消。稽首皈依，虔诚赞咏，
　　信礼无上玉虚天南方朱雀井、鬼、柳、星、张、翼、轸七宿星君。
　　南方朱雀，啄翼参差。统领离方，三鹑流披。鬼察奸谋，柳主风雷。井为南门，星典绣衣。张号宗庙，翼轸风随。下司黎庶，变动先知。小 
　　兆皈命，延纳嘉禧。和：愿得长生。
　　福生无量天尊
　　臣众等志心皈命，西方白虎奎、娄、胃、昴、毕、觜、参七宿星君，斗中神仙。和：诸灵官。
　　伏闻白虎标名，总西陆之七宿。少皡司化，领兑位之诸星。武库奎司，天狱娄职。胃为天藏，主仓廪以赈饥，昴曰天街，号旄头而备敌。毕 
　　任边将，觜典兵储。沟渎攸司，主牺牲而职孙子。弋猎是掌，典葆旅而务斩除。参膺杀伐之权，兼任要荒之外。凡勤拳而皈命，必激越以驰 
　　诚。今醮主某，飨帝克诚，事天以实，望兰缸而容与，想芝炬之荧煌，皈命无上玉虚天西方白虎奎、娄、胃、昂、毕、觜，参七宿星君。伏 
　　愿丽日融怡，和风鼓动。祥光洞焕，四时消无妄之灾。瑞气昭回，八节辂有孚之庆。百昌茂育，万宝生成。稽首皈依，虔诚赞咏，
　　信礼无上玉虚天西方白虎奎、娄、胃、昴、毕、觜、参七宿星君。
　　兽标白虎，耳昴目奎。统领兑方，西成攸施。娄主聚众，胃职荒饥。毕司边兵，收敛觜时。参主权衡，徽泽来归。下司黎庶，福禄焉依。小 
　　兆皈命，百顺咸宜。和：愿得长生。
　　福生无量天尊
　　臣众等志心皈命北方玄武斗、牛、女、虚、危、室、璧七宿星君，斗中神仙。和：诸灵官。
　　伏闻玄武标名，统北陆之七宿。颛顼司治，领坎位之诸星。斗号福廷，牛主道路。女称妇职之象，丝绵金宝以制裁。虚应宰臣之尊，祠祭冈 
　　陵而哭泣。危有土功架屋之事，室曰清庙军粮之储。为宗庙，为关梁，兼典寿命。主瓜果，主祭祀，仍领桓楹。璧掌图书，亦拱田宅。凡勤 
　　拳而皈命，必激越以驰神。今醮主某，飨帝克诚，事天以实，望兰缸而容与，想芝炬以荧煌，皈命无上玉虚天北方玄武斗、牛、女、虚、危 
　　、室璧七宿星君。伏愿宸渥日宣，民欲雨集。时调玉烛，三光全而寒暑平。岁属金禳，五谷熟而人民育。千林有喜，一炁无私。稽首皈依， 
　　虔诚赞咏，
　　信礼无上玉虚天北方玄武斗、牛、女、虚、危、室、璧七宿星君。
　　精明玄武，腾蛇孔昭。斗为太虚，牺牲主牛。嫁娶女职，园陵虚昭。危号天市，室称庙朝。文章土功，束璧兼标。下司黎庶，履御优游。小 
　　兆皈命，百禄是遒。和：愿得长生。
　　福生无量天尊
　　臣众等志心皈命周天分野，十二辰次，一切星君，斗中神仙。和：诸灵官。
　　伏闻周列分野，自玄枵至陬訾而莫差。包别封疆，由宝瓶至双鱼而无忒。标常名可名之显号，表当见未见之隐躔。赤黑黄精，编集允资於卓 
　　氏。石甘巫姓，步占端藉於陶生。察天上之兴衰，定人间之祸福。三垣璧灿，照临有大小之殊，列舍殊联，运行有疏密之异。吉凶昭应，测 
　　验精详，凡勤拳而皈命，必激越以驰神。今醮主某，飨帝克诚，事天以实，望兰缸而容与，想芝炬以荧煌，皈命无上玉虚天周天分野，十二 
　　辰次一切星君。伏愿形丽紫虚，泽流黄混，逍遥德履，迓春到之门庭。容与福襟，乐阳生之田里。普熏井落，均合熙平。稽首皈依，虔诚赞 
　　咏，
　　信礼无上玉虚天周天分野，十二辰次，一切星君。
　　列舍周罗，十有二辰。布疆之域，躔次攸分。繁星在天，下典黎元。福德机祥，变异灾迍。各有攸属，影响逡巡。明大吉应，微暗凶臻。小 
　　兆皈命，与物为春。和：愿得长生。
　　福生无量天尊
　　向来关祝周天星灯一座，并已周圆。伏以三垣列舍，昭昭设象於金经。二景五灵，奕奕流形於玉纬。开光善瑞，兆显灾符。大而有国有家， 
　　或礼乐刑政之变。微而若民若庶，或兵荒水疫之忧。自非近景贶以承天休，曷克阐嘉猷以修人事。今醮官某，洁澄五体，凝湛一心。念戴玄 
　　履黄，允藉携持之圣力。而据丹旌素，莫酬化育之神功。爰建兰场，肃修蕊范。云旗缥缈，瞻珠座以驰神。风盖徘徊，望琼阙而稽首。焰焰 
　　想周天之宿，煌煌如匝地之星。福逐光腾，灾随烬落。伏愿醮官某，道心开发，德性昭明。插架签香，七叶溥弦歌之化。堆床笏满，五枝垂 
　　文献之芳。学诗学礼之优游，润屋润身而茂悦，卿云耀彩，瑞露凝甘。凡图形於端倪，均超迹於覆载。拳拳有祷，切切无为。稽首皈依，志 
　　心称念，福生无量天尊，长生保命天尊，消灾解厄天尊。和：不可思议功德。
　　灵宝领教济度金书卷之一百三十九竟
　　洞微高士开光救苦真人宁全真授灵宝通玄弘教水南先生林灵真编
　　卷一百四十
　　科仪立成
　　祈禳通用
　　紫府送星醮仪
　　步虚　烧香颂
　　各礼师存念如法
　　宣卫灵咒
　　五星高耀，瑞气飞浮。元始集神，天地交周。玉符宝节，啸命微幽。掷火扬威，奸凶无留。万魔振伏，纷葩却消。摧怪伐恶，道炁同流。神 
　　光照夜，阴翳俱收。万神降格，扇景乘飙。群生咸遂，惠遍福州。和：与道合真。
　　呜法鼓二十四通
　　无上三天九皇玉帝，当召九皇灵官，飞龙骑吏，绣衣使者，三炁正神，急上关启臣今奉为斋意。以今设醮升坛，愿得元皇正炁，来合臣身。 
　　今臣所启，速达径御中天二大尊帝，九晨玉皇道君御前。
　　请称法位
　　具位臣与临坛官众等，谨同诚上启太上无极大道三清上圣，十极高真，中天北极紫微大帝，勾陈天皇大帝，南极长生大帝，南极注生大帝， 
　　日宫太阳上真道君，月府太阴圣后元君，束方木德岁星上真道君，南方火德荧惑上真道君，西方金德太白上真道君，北方水德辰星上真道君 
　　，中央土德镇星上真道君，神首罗真君，神尾计都真君，天一紫炁真君，太乙月孛真君，南斗六阙上真道君，北极九府上真道君，三台华 
　　盖星君，二十八宿星君，十二官分星君，周天分野、列宿乾象、六十甲子至德真君。醮主某本命元辰，胎生运限，旁冲正照，流年临犯，一 
　　切真宰，醮筵内外应感真君。臣闻五大肇圆方之位，祖炁昭回。三辰列经纬之精，灵光洞焕。临下权衡於帝政，受中橐钥於神机，建畿域以 
　　定天元，辨方维而周地纪。秉阳有赫，森罗七政之枢。垂象无私，宰制三灵之命。况阴阳之运度，有枝干之循环。视听自民，灾祥在德。今 
　　有斋主某，驰神紫极，稽首青冥。蠲潜慝於家庭，激蕃厘於步武。肃澄蓬陋，庸罄葵忱。伏愿翠葆前驱，缥缈霄衢之御。珠幢后拥，翩翻辇 
　　路之游。不违方寸之私，式副再三之祷。臣与醮官等，不胜瞻望，激切之至，谨稽首再拜奉请。
　　请圣　初献
　　称法位
　　具位臣某，谨重诚上启三清上圣，十极高真，紫微帝君，周天星宰，醮筵内外一切真灵。臣闻函三凝妙，俨万象以昭垂。得一分灵，斡五行 
　　而密运。紫垣中御，黄道旁周，回旋玉纬之辉，璀璨珠躔之耀。典枢机於南界，司喉舌於北藩。六甲潜推，十精隐遁。戴天履地，不离临照 
　　之中。负阴抱扬，孰出生成之外。自涌鹤呜而玉局，爰开龙汉之金科。禳桧有方，禧祥可觊。今醮官某，幸生乐世，获际真乘。念迹混客尘 
　　，机未明於藏六。而心随事障，识有昧於存三。惊岁钥之梭飞，虑星轮之磨转。威芒战克，拂二运九限之乡。暗曜刑冲，巡四柱三元之度。 
　　八卦正千於地禁，九宫飞犯於天经。维休咎之征未彰，而否泰之机已兆。内联眷序，外及家庭，非洁己以问钧，曷随心而委贶。茅茨不剪， 
　　肃鲸钟鸾罄之铿锵。黍稷非馨，辂凤辇龙舆之赫奕。冀垂玄监，溥锡洪厖。口语心生，诸业冰消於寥廓。人非鬼责，万缘风散於虚无。茂膺 
　　福禄寿之祥，克保精炁神之粹。碧梧翠竹，门迎瑞气以长新。紫□苍松，家纳祥光而有永。均注束华之玉简，齐登南极之金书。切切愚衷， 
　　昭昭睿泽。臣与醮官等，不胜虔祷之至，谨稽首再拜。
　　亚献
　　具位臣某，谨重诚上启三清上圣，十极高真，紫微帝君，周天星宰，醮筵内外一切真灵。伏闻紫微拱亿天之御，提挈群生。青罗张列曜之灵 
　　，携持庶类。蠢蠢奚止於万姓，荧荧名戴於一星。遥睇层霄，仰瞻乾象。刚柔明暗，既好乐之有殊。逆顺盈亏，况经行之靡定。强弱异度， 
　　喜怒殊躔。际的劫羊刃，则灾患云臻。遇禄马贵人，则吉祥日辟。天时易迈，人事难周。爰请命以陈情，谅建极而锡福。伏愿太阳在御，众 
　　恶逃形。挽天河而洗搀抢，景星垂癊。临端门而班爵禄，瑞日呈祥。夜光消阳亢之忧，素曜散炎精之厄。地芒角，重华扇仁惠以被除。执 
　　法怒凌，伺辰布和柔而胜伏。企少阳少阴天乙之曜，制神首神尾太乙之威。跃矢无烦，挥戈奚暇。天月二德，斥刑害於金井数中。印禄三奇 
　　，荡战冲於银河局内。落伏吟返吟之目，勾官符病符之名。运限澄清，命身皎洁。福源流莹，绝门外之风波。寿域宏开，宴壶中之日月。金 
　　华定录，玉液留颜。耀簪绂於于门，灿诗书於邺架。香融万宇，茂庄桩窦桂之华。庆蔼一庭，协周藻谢兰之盛。仓箱日富，陇亩云连。或土 
　　木之经营冒方隅之禁忌。各安所部，俾相厥居。太岁太阴，统灵只而荐祉。九良九煞，勒龙鬼以承符。蒙如丹祷之私，允赖玄恩之被。臣与 
　　醮官等，不胜虔祷之至，稽首再拜。
　　终献
　　告符　　行持
　　重称法位
　　具位臣某，谨重诚上启太上无极大道三清上圣，十极高真，中天北极紫微大帝，勾陈天皇大帝，南极长生大帝，南极注生大帝，日宫太阳上 
　　真道君，月府太阴圣后元君，束方木德岁星上真道君，南方火德荧惑上真道君，西方金德太白上真道君，北方水德辰星上真道君，中央土德 
　　镇星上真道君，神首罗真君，神尾计都真君，南斗六阙上真道君，北极九府上真道君，三台华盖星君，二十八宿星君，十二宫分星君，周 
