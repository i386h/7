<!-- { "loadSidebar": true } -->
　　元始符命，时刻升迁。亡魂受炼，立便生天。吾奉元始天尊勑行。
　　右咒总涂了，取天门金光布入，向上出笔。再念咒曰：
　　太上道君，勑付昆仑。神符一下，拔度死魂。急急如律令。
　　存符光满室，照彻天地，一切地狱，咸睹光明，罪魂出离，皆得上升。
　　封宝箓咒
　　南斗六真，出幽入冥。吾奉帝勑，速监生灵。南昌上籍，即使超升。急急如律令。
　　青玄宝箓
　　青玄救苦敕命告下 大慈悯怜 九夜咸原 分身散影随念应声 太一救苦天尊一炁九徧 三光真炁普照罪魂 玄炁神君 玄元真炁 灌溉身形 丹天 
　　三炁 北府消名二象回顾 紫炁护身 亡魂乘箓时刻超升
　　书毕，於香烟上熏，默念大梵隐语，取四方炁布入。再念太一救苦天尊，及十方救苦天尊圣号。存诸天尊洋洋在上，各降金光道炁，注入 
　　符中。存见宝箓中金光焕彩，照耀夺目。
　　玉元荡涤血湖真符
　　玉帝诰律脱释冥关 赤天佐助升真紫府 九天九地俱来合形 上帝敕命普度幽冥 救苦真人拯济元君 神真俱集三台下临 九阳焕照广布南宫 天 
　　真奉命排列帝庭 元皇敕命玉皇降宫 乾坤抚育速离幽狱 众真拱布免滞幽涂 玉音振响万劫永离 鬼祆灭爽神英自扶
　　勑咒
　　元皇符命，普济幽涂。灵宝内篆，度脱血湖。神清保护，俓上南都。急急如元皇上帝律令。
　　四保举符
　　元始符命
　　五星炳焕 始青碧霞 死魂受炼 太上元经 魂魄返形 摄召万炁 拱真命灵黄炁居中 仙化成人 与天齐年 度品南宫
　　檄文
　　灵明紫简，太素尊灵。太真玉宸，三炁淳于。玉清八观，朗映九衢。妙觉变化，始青肇图。应感轮回，消魔琼都。芝精炼质，逍遥帝舆。三 
　　清典赦，照破夜涂。九幽五苦，无间酆都。波罗摩褥，下救三涂。五苦八难，一切消除。真官禀命、元始真符。急急如灵宝大法取救亡魂檄 
　　文律令。
　　历关诸天符
　　元玄帝尊诸天总灵 三天正炁 九炁分身 真符混合 历关诸天 上通天关诸天齐临
　　劫制地祇符
　　灵宝祖炁肇分诸天 魂离北岱魄度南天 九垒九地秉勑三天 九皇关化 赤书玄言 道妙琳琅永离鬼官 无量度人大量玄元
　　普告三界符
　　赤文命灵度命幽冥 三天赦宥咸济苦魂 出离生死度脱迷津 斩根死户东井炼形 三台炳耀六炁齐并 九幽阴翳尽睹光明 普告三界风火无停 超 
　　登天道得证真仙
　　茭龙金龙驿吏符#2
　　茭龙驿吏符
　　太上玄都勑命 洞彻泉阴 慈光徧照 幽夜光明 永辞五苦断绝地根 飞度五户三官赦宥 九龙符命何敢不从 茭龙布祥符到速追 亡魂开度性朗神 
　　飞 风火律令酆邓速依
　　勑咒
　　元始符命，茭龙驿传。阴关夜府，罪苦咸原。通幽一达信，鱼龙告宣。一如告命，下入重泉。众和：与道合真。
　　玄都茭龙驿史，一十二万人，传命泉宫，开光幽府。凡告行救苦符简，先须奏闻元始上帝，请降驿史一人，然后关召。书符时，掐玉帝诀 
　　，引北极星光吐炁，绕笔，书之。然后同符简焚於青烟中。北极星者，正是天皇之右北极天枢星也。所谓北辰居所，而众星拱之者是也。有 
　　五个星，其二星正为北极星也。
　　茭龙童子符
　　上帝有敕释赦罪魂 幽牢地府罢苦停酸 帝君有命魂魄出离 承此符命幽扃释开 九狱主者咸遂生天 三官禀命急急奉宣
　　右符塞纳童子右耳
　　死魂受炼仙化成人 幽魂死魂离苦生天 魂死神全得生人天 司杀司命司录救度 上帝有敕承符生天
　　右符塞纳童子左耳。
　　二符勑咒
　　元始符命，普告酆都。驿龙传递，徧彻幽途。穷魂受度，俓朝虚无。今日遣汝，一如帝符。急急如律令。
　　金龙驿吏符粘牒内
　　太上玄都敕命 通幽彻关 金光普照 洞耀泉扃 玉眸炼质黄华荡形 亡魂受炼超升三天 真风普扇慈云接身 告命一下金龙负驰 风火交驰一依律 
　　令
　　勑咒
　　元始符命，金龙驿传。阴关夜府，罪苦咸原。通幽达信，鱼龙告宣。一如告命，上升丹天。众和：与道合真。
　　玄都金龙驿吏，二十五万人，颁宣符命，通天驰信。凡告长生灵符，先启告元始上帝，请降驿吏一人，然后关召。书符时，掐玉皇诀，引 
　　太尊星光吐炁，绕笔，书之。同符简焚於青烟中。太尊星者，自南北望，在斗头中下台分中微向北也。太尊星只一星，其北有四星，势如东 
　　井，南有四星，小微如亢宿。其太尊星黄色而明要，在北斗、璇玑二星正南。
　　金龙童子符
　　太上符命敕赦九幽
　　幽台罢对死魂出离
　　长夜幽狱释放罪魂 日月普照昏晴重明 三台流光万苦除原 泉曲幽府承命生天 金龙符吏急速奉行
　　右符塞童子右耳
　　帝君有命度化更生 承吾符命上生天堂 南斗上生注生大神 金龙童子禀命急驰 疾速奉命不得稽停
　　右符塞童子左耳
　　二符勑咒
　　元始符命，普告金龙。合符受炁，飞跃天宫。死魂受炼，以度无穷。即时升举，不得停踪。急急如律令。
　　开阴曹符破狱用
　　玉清上帝勑 上清上帝勑 太清大帝勑 玉皇上帝勑行 启路开关毁锁张门 幽扃不闭开度罪魂 神光下照梵炁弥纶沉魂受度飞化奔云急急如律令
　　毁锁符勑咒
　　太上符命，普度幽冥。出离幽夜，俓超玉清。急急如律令。
　　张门符勑咒
　　洞中玄虚，光照狱户。神光破狱，吏卒准符。铁城开毁，剑树清虚。威灵神将，急急启途。摄召亡魂，来诣坛所。急急如律令。
　　右二符，破狱时每狱告一符於狱门，存狱门开张，然后告破狱符行持。
　　青玄救苦破酆都符
　　大明东出浮罗阳光 紫炁郁秀变化皇老 天宝君灵宝君神宝君 太一青玄九龙正炁破狱灭考 十方天尊混合成形上有三十六天下有三十六泉分形 
　　散影变化亿千 玉圭所指铁城摧毁罪业蠲消 九光圆像普照十方神魂受炼敕降青玄急急如太一天尊律令
　　破狱十天玄化符
　　太一救苦天尊 寻声救苦天尊 九幽拔罪天尊 朱陵度命天尊 广度沉沦天尊弘慈广济天尊法桥大度天尊圣力无边天尊转轮圣王天尊随愿往生天 
　　尊 大慈大悲救苦真人大慈大悲大惠真人 四极灵童禀受符命敕三官五帝九府四司五岳九幽六洞宫酆都主者普行拔度一切罪魂出离地狱上生天 
　　堂逍遥快乐天尊
　　右符，掐玉清诀，书之。取东方青炁，布入。存诸天尊分形散影，降炁入符。临破狱时，告下九幽地狱，赦放罪魂，救拔诸苦。
　　太一救苦天尊符
　　清微天禹余天大赤天 三天玄元元始天尊玄穹上帝灵宝至真明皇道君今日告下 南斗上生疾除罪簿可韩奏名洞浮听从 太一天尊元皇告文入神 
　　合形云雨四布幽狱立破 东方玉宝皇上天尊至下方真皇洞神天尊 五方五老真人童子下拔幽魂 十方亿劫应化天尊顺炁分明法身下降太一天尊  
　　诸天慧光九色三炁徧照无间地狱冤仇和释死魂上生 风火驿程万神禀命一如告命
　　右符书毕，存太一天尊在顶中，出青炁一道，吸降弹布入符中。
　　六天策文勑咒掐玉清诀
　　元始符命，制魔奉行。保举亡魂，度品南宫。刀山消尽，三官解刑。赦缚闭业，受化更生。随品炼度，上登福庭。
　　回光符
　　元始一炁 散耀诸天 灵宝阳精郁仪之君 光回九地辉破八冥 太玄阴景结鏻之神炎炎热恼廓照生清 列日月星 合精神炁 六合内外破暗生明
　　勑咒
　　七星真炁，周罗弥纶。先天先地，先人先神。日月星光，三光耀明。五炁所化，神之最灵。大浮黎土，一国缅平。三尸守户，七曜开门。
　　慧光符掐玉清诀
　　十月之辉月光童子贠太一光照北极星光使者阿陀九阳之光日光童子吁 玉清天尊慧光上清天尊慧光太清天尊慧光三台合晨下照幽狱 清微天禹 
　　余天大赤天三天正慧光景合离 天宝灵宝神宝道力经力师力普照寒池 诸天天光一睹光明飞升天庭 亿劫天尊三天上帝十方天尊并化威仪 慧光 
　　毫明救拔苦爽 日华香烟月华神灯 无亏无期 百万魔王拱手皈依 火毒消翳地狱摧倾 幽魂受度 九泉披靡 太一中斗
　　统摄光明九地八极共证无为急急如律令
　　勑咒
　　赤明开图，运度自然。开明三景，亿劫之先。今日大庆，沉魂受炼。重昏幽暗，永闭寒泉。欲请慧光，照破冥关。寒冰温和，炉炭息焰。刀 
　　山剑树，永断攀缘。回光十极，照耀诸天。魂消五累，业除勾连。三晨洞辉，永劫源源。开明童子，承恩上元。三光玉女，请如所言。
　　右符，用薄黄纸，长九寸。焚香，面东南，启告三宝三光，请光布炁入符。
　　造策杖法
　　用名山福地向阳所生甘竹一枝，通九节，上一节微曲向左，第二节微曲向右者。选甲子、丙午、丁卯之日，或三月三日、七月七日、九月 
　　九日。将竹於第三节下四面，开四窍，以五岳符实之，又实以中篇，各以蜡封之。以黄缯作袋，随杖长短，於下悬小黄旛一首，长七寸。一 
　　面书青玄天尊符，一面书生天勑赦符。若欲破狱，临时於元始前请去，事毕纳还。与尸解策杖不同也。其书五岳符，以薄黄纸书之。面东南 
　　方取炁，召神，然后下笔。左手掐玉清诀，密念开业道通真咒曰：
　　无上玄元太上道君，令臣领五岳仙吏，百亿万众，开破幽狱，罪魂出离，无有拘滞。急急如上帝律令。
　　灵宝领教济度金书卷之二百七十六竟
　　#1太液金液炼神符：底本无此句，据卷首目录补。
　　#2茭龙金龙驿吏符：底本无此句，据卷首目录补。
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百七十七
　　洞微高士开光救苦真人宁全真授灵宝通玄弘教水南先生林灵真编
　　书篆旨诀品
　　书玉札法
　　先凝神静念，东向，焚香，扣齿九通，存太乙元君乘青黄白三色云炁，左右有救苦二真人，及玉札夫人，神虎使者，摄魂玉女，追魂吏兵 
　　，冉冉自空中下降。再扣齿，启白：
　　具位臣某，再拜上启：
　　玄冥紫光太乙元君。依前请恭望圣慈，俯垂降格。以今谨为通意。除已具奏天庭，申牒合属去处，咸祈开度外。今来依法书篆玉札符命，追 
　　摄亡故某人魂灵，赴坛受度，乞降真炁，入注符札之中。庶俾亡魂，速离幽壤，摄赴玄坛，显现真形，以接阳春。但臣某下情无任，虔祷俟 
　　命之至，谨启。
　　念降圣咒
