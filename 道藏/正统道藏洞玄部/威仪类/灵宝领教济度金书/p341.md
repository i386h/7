<!-- { "loadSidebar": true } -->
　　等身中。即使玄坛清净，内外成真，天无氛秽，地绝祆尘，琳琅振响，十方肃清，万魔不干，真诚上彻。令臣所启之诚，速达俓御太上无极 
　　大道至真玉皇上帝御前。
　　请称法位
　　具位奉行黄箓大斋法事小兆臣某，与临坛官众等，谨同诚上启太上无极大道虚无自然元始天尊，太上玉宸大道君，金阙后圣玄元老君，十方 
　　灵宝天尊，高上玉皇，已得道大圣众，至真诸君丈人，三十二天帝君，东华南极，西灵北真，上宰上相，上保上傅，日月星宿，北斗南辰， 
　　周天真宰，十方无极无量品至真大神，飞天神王，长生大圣，无量度人君，妙行真人，天真皇人，三十六部尊经玄中大法师，灵宝玄一经籍 
　　度师，侍经五帝，玉童玉女，岁德尊神，土地主执，三界应感，一切真灵。臣闻赤明开图，鼓洪蒙於鳖极。清微御运，舒混洞於鸿钧。斡阳 
　　经阴纬之机，植方浊圆清之键。上罗五亿，建日月而运星辰。下广三千，奠山川而毓草木。惟人为贵，谓物最灵。丹谷凝精，腾明霞而降景 
　　。玄穹孕粹，媾偃月以凌空。皆统承於妙极真尊，悉主宰於虚无元圣，大哉化育，妙矣生成。臣幸藉宿，因叨乘真。荫宪天宏，道期殚金石 
　　之忱。领教学真，誓焕丹青之信。今醮官某，皈诚紫汉，请命玄虚。衣被天光，已风行於黄箓。蠲消地疠，冀云委於洪厘。辄奉菲仪，庸旌 
　　葵志。伏望琼轮羽盖，彻翠节以遥临。绿辇丹舆，拥珠幢而莅止。八极之云龙混景，十华之月驷陪玄，俱降道场，不遗德悃。臣不胜激切， 
　　望恩之至，谨稽首再拜奉请。
　　请圣
　　三界众真，醮筵列圣，适伸拜请，谅沐光临。请各整於仙班，共祇迎於帝驭。
　　降九位
　　鸾舆至止，鸐驾临轩，与醮众真，如仪朝礼，朝礼既周，请升醮席，斋主上香设拜。
　　初献
　　重称法位
　　具位臣某，谨重诚上启三清上圣，十极高真，玄穹之帝后仙真，洞府之神灵主执，醮筵内外一切真灵。臣闻道贯玄元，御太无之至粹。教尊 
　　灵宝，弘妙有之真精。降黄图万类之辉，承碧落一元之运。生生不息，化化无方。役风雨而运雷霆，总是裁成之妙。布云霞而结霜露，宏敷 
　　化育之功。有物咸熙，无求不应。今醮官某，九思冰履，三省渊临。念心混六尘，莫悟枣梨之妙。而性迷五蕴，徒滋刻棘之丛。罪花风动於 
　　四知，冤叶云行於三惑，狂澜自倒，浊浪唯翻。日战胸中，恍三彭之汩没。雷轰眼底，惊二竖之纷纭。马屡逸而弗羁，牛独奔而罔牧。天机 
　　易泄，人事多违。致书五帝之编，或鼓三官之笔。匪繇禳谢，曷辂康荣。爰祷尔而扣阍，庸勤斯而洁宇。斋严黄箓，崇九朝忏涤之恭。仪按 
　　玄图，备三简告成之札。和鸾曳玉，振鹭锵金，冀膺有造之恩，俯赐无私之惠。誊词青椟，寓意丹毫。具有词文，谨当宣奏。
　　宣词
　　按如词旨，备极忱恂。愿雨露之涵濡，恍风云之庆会。诚敷万一，茅茨不剪。以神交礼罄再三，黍稷非馨而意契。僭寓粟丝之敬，恪殚绵绝 
　　之仪。伏愿冰释千愆，风清万障。出作入息，开寿域於千龄。宴坐经行，辟福乡於五体。月磬振锵扬之韵，云镛流响彻之音。符宝卫严，翠 
　　葆翩翻於玉遗。伶华朗奏，珠销缥缈於瑶坛。千枝之秾丽舒明，百和之芬芳蔓衍。昭昭日监，赫赫时歆，飨奠献之小心，锡感通之大德。臣 
　　不胜虔祝之至。
　　亚献
　　重称法位
　　具位臣某，谨重诚上启三清上圣，十极高真，玄穹之帝后仙真，洞府之神灵主执，醮筵内外一切真灵。臣闻视听自民，上圣之监观有翼。祸 
　　福由己，下愚之恳祷无哗。虽八万四千里之高下若殊，而一日十二时之贯通罔间。奉币以告，觊敷尺地以摅诚。设醴而陈，盍露寸天而寓敬 
　　。今醮官某，丹诚证质，素志敷罗，期宏汪濊之玄功，为洗冥蒙之黑业。伏愿慈悲丕冒，道德曲成。勑五帝四司，纪生名於南上。勒三官九 
　　府，削罪籍於北酆。永无注讼之勾连，庶绝考殃之缠染。光风霁月，融万善以川增。景星庆云，扫千灾而日烁。夏屋畅熙夷之乐，春台腾骀 
　　荡之欢。金莹精神，固朱颜而不夜。玉澄步武，宴绿鬓以长春。六淫云散於敦颐，九厄冰清於视履。帘栊多暇，门馆无尘。壶天凝喜气之和 
　　，福地耀祥光之大。命身泰定，运限和平。玉田花满於三关，神光润晓。金鼎蕊盈於五室，灵炁酣晨。袭世泽之诗书，垂芳猷之文献，椿萱 
　　茂悦，兰桂欣愉。处于公驷马之华，千祥攸萃。昌荀氏八龙之盛，百顺来臻。凡斯祈请之勤，允赖提携之造。臣驽班缀武，凤陛承颜。俯仰 
　　犹稽，虑触丹章之郁勃。威仪莫备，恐婴玄宪之森罗。天听昭明，帝心简在。蒙曲垂於涵育，实仰佩於生全。上愿地纪晏澄，丹元朗谧。七 
　　政舒光於碧汉，风雨均调。百昌孕秀於黄垓，山川静穆。岁纪金穰之瑞，时宣玉烛之和。野绝遗蝗，朝多呜凤。鞠圜扉之青草，恩契春生。 
　　静方野之绿林，威符秋杀。龙仙人鬼，均证逍逼，蠢动蛸翘，悉陶化育，三涂乐意，五道欢颜。臣等不胜虔切之至。
　　终献
　　具位臣某，谨同诚上启三清上帝，十极高真，圆穹帝座星真，厚地洞天海岳三界官属，百亿万灵。臣闻至敬无文，丕显告成之悃。大礼必简 
　　，僭陈昭事之仪。献酬既备於三周，奠飨幸殚於一念。以今河澄月淡，夜漏将中，斗转参横，霄躔已半。虬鼎烟沉於兰篆，鸾缸辉暗於芝膏 
　　。丹旆后先，将返霄衢之仗。苍旌上下，行旋辇路之班。万骑云奔，千辕风动。臣翘倾徒切，攀恋无阶。出有入无，凝景混华峰之邃。还元 
　　返本，飞玄融天谷之幽。臣等下情不胜激切，攀恋之至，谨稽首再拜奉送。
　　十二愿
　　一愿乾坤明素。　　二愿气象清玄。
　　三愿圣人万寿。　　四愿化洽八埏。
　　五愿天垂甘露。　　六愿地发祥烟。
　　七愿四时顺序。　　八愿万物生全。
　　九愿家多孝悌。　　十愿国富才贤。
　　十一愿斋功广被。　十二愿善瑞日臻。
　　复炉
　　香官使者，左右龙虎君，侍香诸灵官，当令臣设醮之所，自然生金液丹碧芝英，百灵众真交会，在此香火炉前。令臣学道得道，求仙得仙， 
　　斋主受福，幽显沾恩，十方仙童玉女，侍卫兰烟。传臣所启之诚，速达俓御太上无极大道至真玉皇上帝御前。
　　回軿颂
　　灵宝领教济度金书卷之一百六十竟
　　洞微高士开光救苦真人宁全真授灵宝通玄弘教水南先生林灵真编
　　卷一百六十一
　　科仪立成品
　　预修黄箓用
　　第一日早朝仪
　　步虚　　烧香颂
　　各礼师存念如法
　　卫灵
　　金真绿霞，焕映三天。飞云丹霄，诸天控軿。晨辉启旦，阴翳俱蠲。九微震空，五星回旋。万仙应感，自然妙玄。杳冥散景，分形亿千。玄 
　　珠光曜，瑞降坛乾。生死蒙惠，灌炼金泉。魔王恐惧，合景三田。和：与道合真。
　　呜法鼓二十四通
　　发炉
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启臣今奉为入斋意。以今清旦，升坛行道，愿得玉清道炁灵宝妙光下降， 
　　流入臣等身中。即使玄坛清净，内外成真，天无氛秽，地绝祆尘，琳琅振响，十方肃清，万魔不干，真诚上彻。令臣所启之诚，速达俓御太 
　　上无极大道至真玉皇上帝御前。
　　请称法位
　　具位奉行生身受度预修黄箓大斋法事小兆臣某，与临坛官众等，谨同诚上启太上无极大道虚无自然元始天尊，太上道君，太上老君，高上玉 
　　皇，十方己得道大圣众，至真诸君丈人，三十二天帝君，玉虚上帝，玉帝大帝，东华南极，西灵北真，玄都玉京，金阙七宝琼台紫微上宫灵 
　　宝至真明皇道君，三十六部尊经玄中大法师，上相上宰，上保上傅，太平下教二十四真人，西城总真王君，太乙真人，东岳上卿司命茅君， 
　　定录、保命二真人，名山洞府得道神仙，三界官属一切真灵。臣闻祖炁凝鸿蒙之表，无形无名。真精流混沌之中，有滋有数。奠三灵而建鳖 
　　极，廓四德以斡鸿钧。包罗经纬之常，囊括阴阳之变。希夷莫测，微妙难窥。融翠盖三景之辉，峙黄舆百昌之彩。分灵秩秩，光华岂外於权 
　　衡。禀炁幽幽，冥默悉由於宰制。鼓洪纤而运转，贯今古以周流，久居化育之间，孰出生成之外。今斋主某，流形道本，胤实天根。迹未离 
　　於尘樊，心莫跻於圣域。回旋蚁磨，暗惊梨枣之凋。迅速驹窗，自叹桑榆之薄。谁峙生前之柱石，讵营身后之津梁。拊己渊临，扪心冰履。 
　　仰清微之琼笈，企紫极之瑶图。佩九戒二符，允藉巍巍之神力。度三涂五苦，长存劫劫之生身。期圣泽以云行，罄愚衷而日皎，洁蠲蓬宇， 
　　肃建芝坛，遵受度之金书，演预修之玉范。祈恩三宝，植福千生，誊心悃於丹毫，摹诚文於青椟。阶升激切，凡奏凌兢，爰有青词，谨当宣 
　　奏。
　　宣词
　　按如词旨，备切忱恂。臣等恭集佩环，肃将藻黻，仰企螭头之邃，再瞻龙尾之崇。彩晕扶桑，浴千林之丽色。瑞腾若木，昭万宇之阳辉。地 
　　开碧玉之祥，天启黍珠之瑞。霓旌羽盖，呜青跸於浮黎。翠葆云幢，拥丹舆於阊阖。威颜肆觐，德恳详敷。愿矜沉羽之衷，宏赦婴鳞之咎， 
　　恩沾家国，泽惠人天。
　　以今清旦行道，请法众等，运兹初捻上香。愿此香烟腾空俓上，供养太上无极大道。臣等皈身皈神皈命，首体投地，仰依太上三尊。愿以是 
　　功德，上祝皇帝陛下。伏愿覆载齐尊，仪璘并照。凝旒御宇，混车书以朝宗。负扆临轩，来梯航而拱极。福祉并南溟之大寿，基齐东岱之崇 
　　椒。掖徽柔问，寝听龙楼之晓。槐庭忠正，开藩清虎塞之春。今故烧香，自皈依师尊大圣众。至真之德，得道之后，保天长存。和：与道合 
　　真。
　　以今清旦行道，请法众等，运兹二捻上香。愿此香烟腾空俓上，供养无上至真经宝。臣等皈身皈神皈命，首体投地，仰依太上三尊。愿以是 
　　功德，皈流斋主某。清决三神，名登众圣。敦颐自乐，帘栊凝晓鉴之辉。视履相欢，院宇灌秋蟾之影。扫千灾而风散，届万福以云臻。袭庆 
