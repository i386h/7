<!-- { "loadSidebar": true } -->
　　赤天中步斗作用，如前度重楼，度虹桥，入三天门下，望紫炁祥云，照映四方，有三十二天宫阙，布列环拱。玄虚真人入三天门下，从西北 
　　乾位为始，望见宫阙有金牌玉字，云太皇黄曾天，即入阙门朝谒。次亥位太明玉完天，次壬位清明何童天，周围三十二天，朝谒都毕。即到 
　　三天门下，默诵中篇一徧，祈恩忏罪。再拜辞，出历虹桥、重楼，过绛官，咽液而止。若每天诵中篇一徧，尤佳，但只费时光耳。
　　申发文檄
　　凡入坛作用，一如炼秽变神步罡之仪。但文檄尽经凡人之手，须步破秽罡，念净身咒、净天地咒，以解其厌秽，方得清净。法宜於真人入赤 
　　天之后，即默念净身咒，方宣解秽符。吾以日洗身，以月炼真。仙人辅己，玉女侍形。二十八宿，与吾合并。千邪万秽，逐炁而清。急急如 
　　律令。
　　破秽罡
　　九掐寅凤辰破四指二节秽子，邪中指中文精午灭申亡戌，遂以手点破秽罡。口念破秽咒。毕，存金光焕发，随点而起，照耀天地，我面前有 
　　九凤破秽灵官，乘九头飞凤，衣朱衣，右手执羽枝，左手执水盂，凤口吐火炎炎，焚烧一切秽浊之气，悉令清净，灵官以羽枝飞洒，火势渐 
　　灭，天地肃清。即念净天地咒。咒毕，方变神，念左右中三咒。讫遂默召本靖诸部承受发放官吏，及本靖主副，监坛护道，里域土地司命等 
　　神。方宣勑召符，启白三请初献。自此以后，法师惟默念三天讳，不辍。至三献毕，读文檄，宣开天符，宣度火符，焚燎。法师存四直功曹 
　　三符使，各领本界文檄驰去，有如风云之速。遂望天门，左手点玉掐四指第二节清，子扣寅关二指二节剔出，存金光随剔而发文字，直过星 
　　界。次点火掐四指第二节轮子火寅捷。二指二节急巳剔出，存金光如前文字，直入天门。又手点祛掐四指第二节魔子天寅君，二指二节立巳 
　　正未剔出，存金光如前文字，达御前。法师遂念：吾本太上真，三千为从神。干凡归下界，有命达上清。持此章奏词，须速入天门。若还迟 
　　滞者，有误害皇民。左门钱明德，右门张德麟，提军鲁曰正，副将唐芒卿，天文若到此，急须达真灵。急急如律令。
　　咒毕，默召运神会道功曹，步九灵斗三座伏地，存诸将侍卫森列，飞云芳降华京二天丁前引真人，直至玉几前，奏陈文檄内事意，允与不允 
　　，乞赐报应。遂凝神俯伏殿下，候得报应，讫再拜谢恩，归至绛宫，咽液而起。如不得报应，只念九字咒、十七字咒，各一百徧。亦退，其 
　　夜梦中必有昭报矣。
　　禁坛溗秽
　　法师作用，变神炼秽。如申发文檄法，至焚四灵侍卫符八方威神符，五帝大魔符，十方飞天神王符，各存其形貌服色仪卫，各自其方而来， 
　　镇守其方而已。其形貌服色仪卫，备见金书。
　　开启变坛
　　法师三拜，伏地作用如常。真人自赤天中上朝元始，见元始天尊坐於五色狮子之座，遂密祝降真变坛之意。两手玉清诀，存元始面前有一宝 
　　珠，去地五丈，九芒注射。忽然此珠豁开，见天地廓清，无浮翳，无祆尘，惟见玉京山在空玄中，祥风庆云，景象融和，三光焕耀，四炁朗 
　　清，天乐和鸣，神灯交焕，天乐财金石丝竹云璈间作，天灯则小大高下闪烁齐辉。羽葆霓旌，骞林琪树，青鸾白鹤，飞绕周围，圣真仙灵， 
　　乘龙跨凤，仪卫卤簿，罗列后先，光彩陆离，互相映发。所筑三层之坛，化为玉京山，不在地面。太上三尊坐玉京山中，右虎左龙，千乘万 
　　骑，群真众圣，环侍周匝。五帝兵马及天地飞仙神仙，真人神人，日月星宿，河海岳渎等兵马，各衣其衣，来朝左右，各守其坐立之处，见 
　　朝奏次序品。一时气象，与浮黎土说经之时，无以异也。然后辞元始，归绛宫，三拜起。次转班宣召灵符，召平日所用灵宝诸司，南北二院 
　　，雷司列职，土地监临，前来听候翊卫。次宣誓宣榜，献茶酒散，自开启后入坛及朝奏，并依此存用建斋之次，食息起居，不可暂息。
　　呼阴召阳
　　振金钟以召阳神。鸣钟时，存上界诸仙真，皆乘云驾雾，飞空步虚而来。振玉磬以召阴神。鸣磬时，存下界诸神祇，皆云龙月驷，追风蹑云 
　　而过。交振钟磬，以召中界神真仙灵。存中界诸仙灵，皆金舆玉辇，杂还而集，各有队仗，衣服仪饰，悉依金书存之。
　　宣表卷帘
　　法师存金阙寥阳殿内，隐隐群真，侍卫元始，星斗飞芒，龙灯凤烛并在帘裹，惟遥认而已，帘之外无景光也，宣表后举稽首虚皇天尊前。法 
　　事毕，忽然卷帘内外，华灯璀璨，宛如浮黎土矣。
　　敷露安镇
　　侍职宣白法师，执东方真文香上熏，诵之，吸震炁吹。存真文上金光焕耀，冲映东方九炁之天，回光下照东方世界，悉皆开朗，无有故炁， 
　　五方同此。
　　卫灵宣咒
　　法师宣东方卫灵咒，吸震炁吹，存东方青灵始老天君，部领吏兵，来驻东方，斥逐鬼贼，辟扫氛秽，五方同此。
　　升坛朝奏
　　法师先入静默堂，变炼如仪。次焚解秽符，宣净天地咒。次序立，次启白朝奏之意，存玉童玉女，钧天广乐，龙灯凤烛，璀璨嘹亮，并介於 
　　众官次序前行。惟本派经籍度三师，在法师前，将引过玄师幕，本派三师密陈启奏事意於玄师前，吟道赞。法师存下丹田有玄冥君，天尊服 
　　。上至中田，见丹元君，揖曰：愿同朝谒。遂左转九匝，与丹元君混合为一。又上至上田，见华峰君，揖曰：愿同朝谒。又左转九匝，与华 
　　峰君混合为一。又自上田下至中田，仰望三天金阙，在泥丸中，三尊坐其上，光芒映耀，侍卫俨然。三田有青黄白之炁，交焕弥罗，内过一 
　　室，外至天地，无不周徧。次举华夏序行，存玄师在法师前，同三师将引，左旋至都门外。存本靖四大神将，盛服，执器械，守门吏兵随之 
　　。遂念咒，掐诀，入都门，左旋至地户外。存五方五帝，兵马骑乘，并披甲冑，执器械，随其方色巡守。遂念咒，掐诀，入地户，左旋至天 
　　门外。存十方飞天神王，冠服如常，部领仪卫巡守。遂念咒，掐诀，入天门。依灵宝思神仪存思，见朝奏次序品。然后上十方香，次上三宝 
　　香，举烧香颂，存三宝降临，见朝奏次序品。次存玄师升在本方，坐归位举，各礼师鸣法鼓，各有存思作用，并见朝奏次序品。次称法位启 
　　圣，存本派三师在左，本身七祖父母在右，与法师同起伏朝奏。次宣科宣词，存万圣千真，寂默侍卫三宝，听宣词旨。至三捻香，存香烟上 
　　冲，结为宝盖，在空玄中，遥供养三宝。次方忏诣其方，存三师同自身七祖父母，俱至本方，长跪随声忏悔，本方天尊冠冕服色，俯首倾听 
　　。次命魔作用，见朝奏次序品。次举步虚，缘太上居郁罗萧台之上，其台有九层，众官吟咏步虚，每一首上一层，至第十首方到其上，得见 
　　太上。然后吟三启颂，众官旋行，法师俓左旋至三宝前。存三宝在御，法师面奏，乞为斋主某，削罪，注生名。天尊含笑，令左玄真人取罪 
　　录来，元明写某人有何罪，目逐一并用紫笔勾却。次取生籍进，以朱笔明写某乡贯某人年月日时生，今注生名，与天相保。遂心拜谢恩，归 
　　本位，礼三宝。次大谢，盖自入坛至忏方以前，并有司之事，未见太上面奏，至步虚方见太上，长跪面奏也。次复炉，存真人眉间有日，大 
　　如钱，光芒焕耀，向来所出诸项仙灵官吏，及一切圣真，一切景象，并化为五色云气，来入眉间日中，混合为一，寂无遗响。方出坛，至玄 
　　师幕，存中田丹元君，下至下田，右转九匝，与玄冥君分为二。祝曰：朝退复位。又上至上田，右转九匝与华峰君分为二，祝曰，朝退后位 
　　。又自上田下至中田，徐徐咽液，归静默堂。如系开度，则改削罪录注生名一段，作亡人累劫罪目，今注往生也。
　　上章进表
　　先入靖端坐，念三天讳一千徧，然后出靖行事。将进章合用物件，陈设如仪。法师诣静默堂校章，先宣检摄祆气符，洒水净秽。次启白本派 
　　祖师，存祖师列坐幕中。然后校章校毕，封章封毕，华夏赞引迎章出章，官幕前安奉。遂请章中官吏，三献焚钱马，并五表焚之。华夏再赞 
　　，引迎章上章，坛师两手玉清诀，存思依朝奏法。次宣章，普令三界知章中事意。宣毕，召官将翊卫。法师自入坛以后，口默诵三天讳不辍 
　　。至遣章时，法师飞三罡，如申奏文檄法。真人在绛宫中，步九灵罡，存章中官吏及平日所用官将翊卫，俓历重楼，度虹桥，至中天门下， 
　　入第一重门，榜曰阳精门，见金碧辉焕，周将军守门。法师揖白进章事意，将军许之，入第二重门，榜曰洞华门。葛将军守门，揖白如前。 
　　再入第三重门，榜曰正阳门。唐将军守门，揖白如前。凡三门皆崇楼邃阁，红云祥雾，隐映辉焕。既入第三重门毕，遂升入东向，诣太一玄 
　　生府。次南诣凤凰阁下，次西向诣少皡金楼，次北诣北极门下，次中诣泰玄都省。并存逐处仙官列坐，真人徧拜跪陈进章事意，仙官允许， 
　　与真人同升元始前。见金阙崇楼，光芒炜烨。真人入门，由左廊而上，循龙尾道至墀下，长跪捧章，进呈元始。金光焕耀，见诸仙官，并在 
　　元始两边侍立，真人长跪奏，允与不允，乞赐施行。见元始含笑，命身畔青衣真人取笔，於章后书一依字，付省中施行。真人遂伏在墀前， 
　　仰瞻玉相，口念九字咒、十七字咒，不计徧数。觉有报应，讫遂拜辞元始。由右廊而出，见随行官吏踊跃欣抃。真人乃出金阙崇楼，由旧路 
　　过三天门下，次中天门下，次虹桥，次重楼，归至绛宫，徐徐遥望三天门，再拜谢恩而退，此拜大章法也。若跪伏墀下，未有报应，念咒百 
　　二十徧，亦起，其夜梦中亦必有明报矣。若进表，则照进章表科仪。遣官进呈，亦用此诀。倘只白纸墨书，不过行驾前宣读，毕焚了，剔斗 
　　遣官而已，则无许多事也。
　　进拜心章
　　先於密室中，斋戒如法，默念：心中神，丹元君，长三寸，广七分，服赤衣，系绛裙，倏来往，犹风云，静凝寂，动飞奔，升帝阙，入天门 
　　，莫离身，莫连身，凡有事，来告人。次念百徧，闭炁凝神，候铺设了洒水解秽，存太虚中廓无纤瑕，有一珠大如黍米，凝住空玄，其珠光 
