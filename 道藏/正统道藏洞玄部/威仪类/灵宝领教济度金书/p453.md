<!-- { "loadSidebar": true } -->
　　元始符命，摄鬼现魂，朱陵度命，孰敢隐形。急急如律令。一炁七徧
　　催咒
　　阴灵阴灵，速现神魂，唵护唵吽，速现真形。急急如玉清真王律令。
　　或见不可久留。再念现魂咒曰：
　　元始符命，速现真形，敢有拒逆，束送郑庭。
　　取北炁吹入符中，焚之。
　　隐魂真符勑咒
　　亡魂亡魂，已现真形，既已昭报，速隐形神，如恋凡识，神水合并。急急如北斗真君律令。
　　右符书成，念咒，涂符下墨涂处。咒曰：
　　隐魂鸟轮，吽咤哩摄。
　　如未隐，再念咒曰：
　　阳神有命，已现真形。吽哩叱叱，速隐其形。如不伏隐，押赴酆庭，考身苦楚，劫劫无停。急急如北斗真君律令。
　　听声符勑咒
　　元始符命，速赐通灵，神符灌耳，通听鬼名，传言通语，以接阳情。急急。
　　右符召到，如人欲听声，书此符以洗耳。
　　见形符勑咒
　　元始符命，洗耳现神，双神无爽，速现鬼神。急急。再密念乌轮尼三徧，拂出三笔。
　　右符召到，如欲现形体，则烧灰调水服。
　　三官召魂接阳眷符勑咒
　　三官有命，人鬼分离，幽异沉魂，召之不违，承符即至，接以阳晖，眷亲接语，升度无为，准令符命，来诣堂帷。急急。
　　召魂大将军符普度用严巨铃
　　五方五水 召炁流鞅 火司四镇 太阴御阳 玉历君吏 飞驰无方 急急如令玉府允康 玉清上帝上清上帝太清大帝金木水火土五星尊神吾奉太一 
　　救苦天尊勑行转笔盖之 灵宝符命拔度亡故某人魂魄出离地狱五苦三途不得拘留逼合鬼群断落死名急急如玉清上帝敕取元始本炁入勑字中
　　右符，先取东方青炁一口，布符上。又咒一遍，吸南炁一口，布入，存符金光万丈，照耀夺目。念三天大罗咒，摄召时召追魂大将军，严 
　　巨铃，着红袍，披赤发，貌恶相，手执蒺藜杖，管押亡人，在左右。再念咒曰：
　　火帝之精，炎帝之灵，勑召幽魂，速赴坛庭。急急如律令摄。
　　破狱都匠符
　　飞破狱罡剔诀。服青玄炁吹入。
　　上帝有勑万神咸听 飞天铁棒决破幽冥 合真散影神魂上升 朱陵上帝 度化神君 九幽使者咸听玉音死魂出离度化成人
　　摄魂诸符#2
　　摄魂符
　　玉清上帝勑 上清大帝勑 太清大帝勑 追魂灵 摄魄灵 追魂摄魄灵 不是人身聚炁成真 太一救苦天尊 追摄汝形 天圆地方朗耀光明 一炁混元  
　　天地同灵 火精炼质 水精合形 阳耀通关变现魂灵
　　勑咒
　　太上元明，混合百神。追摄鬼灵，台光之神。急束爽灵，幽精之明，速付元神，疾令飞升。
　　右符，掐玉清诀，想神光洞焕，遍满九狱。次掐寅卯辰三诀，念台光幽精爽灵，取青玄炁三口吹入，存亡人三魂随炁而至。
　　摄魄符
　　太虚元君 太玄正明 太乙之精 追魂大神 摄魄将军 何乔使者 豁落尊星 左追魂神 右摄魄神 玉司追魂摄魂大将军 八卦追魂将军 左甲灵 右 
　　明真 六丁玉女 六甲将军 铁棒使者 追摄七魄来合三灵 丹元素威化阴为阳尸狗合形上生朱陵
　　勑咒
　　玄冥太灵，玉帝勑行。追魂摄魄，连离幽冥。
　　先掐太清诀，次掐七魄诀。二指掐大指根，次大指上节，次大指甲下，次以大指掐寅卯辰巳文。念七魄名，吸青玄炁吹之，想亡人七魄随 
　　炁而至。
　　聚魂符出肝中炁入
　　混元祖炁丹协化生三魂速聚上生天堂 台光 幽精 爽灵 左魂神 右魄神 天乙追魂玄灵摄 地三元真摄亡灵 右魄左合中央合魂生魄左魂右合三 
　　魂速离枯骨成人七徧动光真光疾灵
　　勑咒
　　台光之神，速聚阳灵。幽精之灵，合炁炼形。爽灵之精，急合光明。随吾其炁，假合身形。
　　右符，掐三魂诀寅卯辰取青玄炁吹入，想亡人三魂聚也。
　　聚魄符出肺中炁入
　　一炁混合 百神长灵 元始开化追摄元形妙道紫炁混合成真 左追魂灵 右摄真形 彭琚彭质彭娇 吞贼飞毒除秽臭肺尸狗伏矢雀阴速令明景上渎 
　　阳灵
　　勑咒
　　丹元速聚，素威合形，尸狗炼体，寂静安宁。
　　右符，掐七魄诀，取青玄炁吹入，想亡人七魄聚也。
　　摄魂魄出离符
　　十方追魂大将 下方追魂大将 十方追魂大将 左追魂大将 右追魂大将 三天太上勑 日君阳明 月君太阴 念后咒
　　勑咒
　　台光爽灵，幽精之神。丹元素成，尸狗雀阴。吞贼彭质，臭肺合形。随吾真炁，出离幽冥。
　　右掐三魂七魄诀，取天门炁吹，想亡人三魂七魄，随炁而出离幽冥也。
　　八卦聚形符
　　上台虚精速合台光 中台太灵聚元幽精 下台六淳聚元爽灵 左阳魂 右阴魄 百神受炁玉液通津 四圣来护 百节乃成 九清祖炁速注汝形 一转 
　　三魂归二转七魄灵三转五脏生四转肢体成五转百神聚六转筋骨生七转肌肤完八卦聚成形喉中生玉液枯骨化成人疾勑
　　勑咒
　　天道青灵，正合光明。二十四炁，速来聚形。流降真炁，制合身形。乔昌景世，急急同升。疾。
　　右符，掐煞文，取混元炁黄中之炁，吹入符中。取鼻中之炁，即混元炁也。
　　普现开光符
　　日精阳光
　　太玄尊神 四明童光 太阳玄灵 普现郭振 金光速明 太灵太灵 速现真形 明朗尊星 太阴太灵 太微玉清 使者高明 天圆地方 转照阳光 随吾 
　　真炁上彻玉京
　　勑咒
　　金精灵灵，速附身形。吾行真炁，立降坛庭。随光现形，立同汝身。唵都师普，至明德摄。
　　右符，掐辰文，取天门炁吹入，存亡人乘此而现形也
　　留魂住魄符
　　太上有命 高明使者 夜光太玄 开闭留塞保命全身 玉液流光通达玄冥 左住七魄 右住三魂 日宫太阳帝君 月府太阴皇君 真炁流润保命生根
　　右符书毕，再念散形咒勑之。
　　太上有命，使者高明。夜光太玄，准勑奉行。开闭留塞，保命全身。流光玉液，通达玄冥。左住七魄，右住三魂。日宫太阳，月府太阴。真 
　　炁流润，保命生根。急急。
　　三界引魂符
　　玉皇上帝有勑 青玄上帝有勑 勑命一下百神奉行 摄引亡故某三魂七魄 还返家庭 三光引领 官将速临 急入家庭通说阴情
　　右符书毕，再以散形呢勑之。
　　玉皇上帝勑，青玄上帝令，勑命一下，百神奉行。摄引亡者某，七魄三魂，还返家庭。三光引领，官将速临。急入家庭，通说阴情。急急。
　　灵宝领教济度金书卷之二百七十七
　　#1追摄诸符：底本无此句，据卷首目录补。
　　#2摄魂诸符：底本无此句，据卷首目录补。
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百七十八
　　书篆旨诀品
　　追摄用
　　灵宝召二十四类伤亡符
　　追冤对而死伤亡符
　　北斗下灵机府大力将尹照，字希忠。
　　长八尺，裹结脚幞头，如直符状。
　　勑符咒
　　灵宝符命，解释冤愆。舍恶从善，和友无嫌。宿根断绝，使保天年。准今符命，解结升天。急急如律令。
　　追冤结不解伤亡符
　　追冤结不解聚魂摄魄断邪皈真显灵大神张超度，字子用。
　　长八尺，穿皂绣抱，右手执斧，左手执符，乘黑云而下阴府，追取亡魂。
　　勑符咒
　　灵宝垂慈，追度幽魂。解除冤对，削罢北冥。真符和释，超入朱陵。急急如律令。
　　追冤仇执对伤亡符
　　震雷开黑绝道生光忠德昭义追冤仇执对大神雷胥，字子霞。
　　长八尺，裹绯巾，黄绣袍，左手执符，右手仗剑，乘黑云。
　　勑符咒
　　阴灵阴灵，执对寒庭。宿世冤雠，负罪幽冥。累劫无化，伸告谁凭。真符超济，和释上生。急急如律令。
　　追累劫相缠伤亡符
　　分释冤对断结除冤升济大神周义从，字云卿。
　　长八尺，裹青巾，皂绣衣，乘黑云，左手执符，右手仗剑。
　　勑符咒
　　灵宝真符，降付幽都。解除缠对，消落黑书。真符到处，狱吏敬听。急急如律令。
　　追奴婢夭恶伤亡符
　　夜光追现摄魄解结断恨大神卢愈，字得然。招影露形追魂释罪除非大神吴宣，字子玉。
　　长八尺，裹绯巾，着绿抱，左手执斧，右手执戟，俱乘黑云。
　　勑符咒
　　灵宝玉笈文，追度横死魂。开度长夜府，升济九幽魂。真符罢冤对，和释出幽冥。急急如律令。
　　追漂况大海伤亡符
　　斩尸绝地分水断祆引接寻访摄现大神刘辉，字承善。
　　通天倒海绝地通灵追魂摄魄大神童金广，字薄卿。
　　长八尺，裹青绣巾，着绯绣抱，左手执符，右手执斧，俱乘黑云。
　　勑符咒
　　元始降符命，大法济漂沉。开明长夜府，升度受生魂。急急如律令。
　　追被系阴狱未解伤亡符
　　鸣铃收检洞察鬼营摄鬼解形大神周承德，字道隆。
　　长八尺，裹红巾，衣绯绣袍，左手执符，右手执矛，乘黑云。
　　勑符咒
　　灵宝符命，拯济幽冥。诸狱囚魂，各释消冰。冤随善念，业报分轻。慈尊救苦，尽脱冥扃。急急如律令。
　　追末学道浅死亡符
　　玉籍掌执南宫升降度魂大神孙超，字明夫。
　　长八尺，裹结脚幞头，绯抹额，紫袍大袖，腰悬鱼尾刀，双手持符，乘黑云骑龙。
　　勑符咒
　　玉清宝箓，降付幽关。地狱摧毁，铁城开宣。末学亡者，使令神全。准今符命，返魂为仙。修心不退，道备升天。急急如律令。
　　追僧尼女冠死亡符
　　截魔聚炁统摄万灵升云冲雾还戒皈真追摄大神杨甫，字拱文。
　　长八尺，裹结脚幞头，绯抹额，皂绣抱，左手执符，右手仗剑，乘黑云而下。
　　勑符咒
　　宝箓慈文，迁拔亡魂。下降地户，上度仪神。解除宿业，削罪鬼群。慈魂升度，炼化朱陵。神皈太阳，道德日生。急急如律令。
　　追犯王法死伤亡符
　　无情断义灭迹除魔追摄大神韩进，字宝中。
　　释冤解对复体生肌全形改貌追摄大神吕马通，字文宝。
　　运转轮回罢对释愆舍恶迁善复影追摄大神马明，字彦。
　　各长八尺，裹青红绣巾，衣青皂绿三色绣抱，手执斧剑戟，持符，乘黑云，有全形将、续头将等，随从而降。
　　勑符咒
　　灵宝真符，颁降幽冥。犯法滞魄，执对寒庭。衔冤负债，解释无门。准今符命，释对超生。同为善友，炼度朱陵。急急如律令。
　　追盗贼杀害伤亡符
　　解迷聚炁回光大将胥延明，字信仲。
　　长八尺，戴铁兜鍪，披铁甲，外着绯绣袍，腰悬鱼尾刀，左手持符，右手执戟，乘黑云。
　　勑符咒
