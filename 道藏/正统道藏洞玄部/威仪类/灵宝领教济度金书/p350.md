<!-- { "loadSidebar": true } -->
　　惟愿覃恩昭万类，他生游宴玉华宫。
　　弟子拜退天尊引至
　　水官座前设拜
　　以今恭焚宝香，供养旸谷清泠宫下元三品解厄水官大帝君。恭惟圣造，权领水官。凡学士百姓子，生前结习恶缘，犯下元威仪六十条，他日 
　　身经太阴，则水官四十二曹摄之。如能膺戒佩符，可免苦恼。今有预修弟子某，按金科而受度，遵玉诀以预修。崇建宝斋，忏祈瑶陛，皈命 
　　下元三品解厄水官大帝君。伏愿定名玉历，列字金科。万业冰清，此世皈神於炉冶。千冤云散，他生度命於陶镕。南丹之录籍昭彰，北郁之 
　　简书落灭，超离地禁，飞步天关。法众运诚，辄伸善颂。
　　水官位望领归墟，解厄恩隆典圣枢。
　　德契云层参紫极，刑裁风泽耀黄区。
　　金符身佩冤愆释，玉箓心持志气舒。
　　惟愿慈悲矜受度，他生步武蹑天衢。
　　弟子拜退
　　举天尊号道众归位
　　向来礼谢三官，功德周圆。伏愿道炁罗敷，灵光焕映，鉴善功之赫奕，曲沛宸恩。消恶业之便蕃，密凝圣泽。削罪录而玄曹敬听，蠲愆籍而 
　　丹局丕承。膺快乐於百年，疾超凌於九夜。即俾弟子某，性天超迈，心地清夷。秋风飘晓干之芳，祸沉此日。夜雨长春畦之秀，福袭他生。 
　　黑都无考对之忧，朱陵遂超凌之乐。从容受化，逍遥返形。纪姓字於玄图，不经轮转。标功勋於丹格，永遂升迁。稽首皈依，无极大道。志 
　　心称念，
　　三元赦罪天尊
　　九天锡庆天尊
　　万福护身天尊
　　和：不可思议功德。
　　灵宝领教济度金书卷之一百七十一竟
　　洞微高士开光救苦真人宁全真授灵宝通玄弘教水南先生林灵真编
　　卷一百七十二
　　科仪立成品
　　预修黄箓斋用
　　十王醮仪
　　步虚　　烧香颂
　　各礼师存念如法
　　卫灵咒
　　五星虚映，焕景神庭。包罗无外，合炁群灵。潜形杳默，周游五经。扬威耀日，役使甲丁。却灾除祸，涤秽消氛。万魔恐怖，龙虎飞奔。紫 
　　云交覆，万炁齐并。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域真官正神，急上阙启臣今奉为入斋意。以今升坛设醮，愿得玉清道炁灵宝妙光下降，流入臣等身中 
　　。即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达俓御太上无极大道北阴酆 
　　都玄天大帝御前。
　　请称法位
　　具位臣某，谨同诚上启北阴酆都玄天大帝，泰素妙广真君秦广大王，阴德定休真君初江大王，洞明普静真君宋帝大王，玄德五灵真君五官大 
　　王，最胜耀灵真君阎罗大王，宝肃昭成真君变成大王，神变万灵真君泰山大王，无上证度真君平等大王，飞魔演庆真君都市大王，五化威灵 
　　真君转轮大王，左右列曹，文武班僚，主执圣众，城隍社令，里域土地，冥关幽路，一切威灵。伏闻一炁开光，三极布清微之泽。万灵奉令 
　　，九幽彰黑郁之权。上承纲纪於玄穹，下握权衡於方域。六天幅列，禀玄宪以雷轰。十地碁分，御丹章而日赫。提封鬼域，啸命神乡。凡居 
　　化育之中，悉囿生成之内。今弟子某，夙陶真荫，幸睹玄纲。遵黄箓以预修，值因后劫。佩赤书而受度，衍庆他生。靖惟经历之司，盍贽皈 
　　依之庆。爰修芹采，肃罄葵倾。伏愿风驷驱驰，乘灵光而莅止。云骖迅迈，泛梵炁以来临。不违万一之忱，式副再三之祷。某不胜激切之至 
　　，再拜奉请。
　　请圣　　初献
　　重称法位
　　具位臣某，谨重诚上启北阴酆都大帝，十殿真君，醮筵内外，一切威灵。伏闻视听自民，上圣昭昭而鉴汝。祸福由己，下民切切以省吾。自 
　　天和风靡於业机，故地禁霜明於宪网。阴关受事，阳域承符。是是非非，倘昧修为之政。善善恶恶，难逃考察之公。若稽度命之金书，式按 
　　升神之玉简。二符身佩，真功昭格於南丹。九戒心修，神力密扶於北朔。不经苦恼，可遂超凌。合幽显以俱崇，亘古今而共仰。今弟子某， 
　　夙宵冰履，寤寐渊临。念劫劫循环，曷免阳尘之跋疐。生生轮转，宁无阴咎之颠跻。类蚁磨之弗停，象蛾灯而忘返。百年弹指，九夜寒心。 
　　善缘宜逐於今时，福报广膺於异日。斋严星陛，徼紫清济下之恩。科演云囊，罄丹赤由中之祷。为落灭於尸累，更消释於冤愆。负箓膺图， 
　　咸依经法。御符佩券，悉按真乘。焕乎苦海之慈航，妙矣昏衢之慧烛。此生运尽，期不堕於迷途。他世基培，应实跻於庆址。既承帝渥，合 
　　溷神威。虔干执法之冥曹，冀藉持衡之藻鉴。仪不及物，深惭设醴之恭。情见乎辞，恪致投醪之敬。某下情无任，不胜虔祝之至。
　　亚献
　　具位臣某，谨重诚上启北阴酆都大帝，十殿真君，醮筵内外，一切威灵。伏闻中极流恩，仰巍峨之帝阙。北酆秉宪，依赫奕之都曹。三涂九 
　　垒以宣劳，六洞十宫而联事。山苍万仞，水黝千寻，统东岱七十四司，列邳罗三十六狱。下司地禁，上赞天机。倘民情舍旧以图新，则人心 
　　转祸而为福。今弟子某，皈神至道，请命真经。佩金箓而步武冰清，持玉戒而精神月莹。告盟三界，证誓十方。愿符作善之休，申锡降祥之 
　　庆。伏愿圣明日鉴，灵赫时歆，关攸司而移字玄图，勑所部而刊名黑郁。身前御履，冀常处於光明。身后游神，永不经於幽暗。朱陵受记， 
　　青极流华，常臻福庆之期，每享太平之运。更愿寒庭启旦，夜壑乘晨，息飞戈飘戟之威，停泛雪凝冰之令。炎池火沼，化澄湛之温泉。剑网 
　　刀林，变琳琅之骞树。车停刃毒，柱息铜燔，冥官推恻隐之心，狱吏发慈悲之念。权收秋杀，恩沛春生。鬼趣幽寥，悉化福堂之界。冥关凄 
　　楚，咸成乐国之墟。除简对於神乡，绝盟言於泉曲。三生四负，均遂逍遥。九祖七玄，俱蒙解脱。允赖生成之德，式昭化育之仁。某不胜虔 
　　恳之至。
　　终献
　　谢十王
　　三上中案香　启白
　　具位某，谨重诚上启北阴酆都大帝，冥府十殿佐理真君，醮筵内外列位真灵。恭望圣慈，俯垂昭格。切以生灭循环，无柰驹窗之荏苒。去来 
　　轮转，有同蚁磨之回旋。自迷云锁慧日於青霄，而业风鼓层澜於素壑。生前衮衮，谁操彼岸之舟。身后茫茫，曷整修途之驾。倘非吁天而请 
　　命。殆将无地以措躬。今预修弟子某，切切皈依，拳拳首谢。念有形有累，省身已逼於桑榆。而无德无功，拊己曷生於梨枣。一切坎壈，九 
　　地凌兢。惟二符九戒之津梁，倘知佩奉。则五苦三途之罗网，斯免颠沦。幸云驭之遥临，肃风坛之莅止。靖惟主宰，亶藉提携。敢伸首谢之 
　　恭，预致精勤之祷。伏愿灵威昭廓，圣鉴渊明。体上圣之垂慈，矜下愚之乐善。百年运尽，七宝永遂於逍遥。一理神迁，五明常臻於游宴。 
　　不罹幽暗，常处光明。仰冀慈悲，俯垂印证。
　　福生无量天尊
　　引弟子诣第一殿，上香设拜
　　焚香，供养第一殿秦广大王太素妙广真君。恭惟圣慈，位镇幽都。凡下愚生人，运应减度，身经太阴，必诣司存，铨量无隐。今有弟子某， 
　　遵预修之玉诀，凭受度之金科，肃按经仪，聿修斋事，皈命地府第一殿秦广大王太素妙广真君。伏愿削落罪籍，注纪生编。此日徘徊，名不 
　　登於地府。他年超迈，神径上於南宫。永免拘留，常逢部卫。辄伸善颂，仰赞神功。
　　皈依太素冠酆城，权领阴曹耀德星。
　　福被苍生蠲宿翳，等闲度品上朱陵。
　　和：不可思议功德。
　　宣状弟子拜退天尊号
　　引至第二殿
　　焚香，供养第二殿初江大王阴德定休真君。恭惟圣慈，位镇幽都。凡下愚生人，运应灭度，身经太阴，必诣司存。铨量无隐。今有弟子某， 
　　遵预修之玉诀，凭受度之金科，肃按经仪，聿修斋事，皈命第二殿初江大王阴德定休真君。伏愿恶根落灭，善果周圆。丹笔标名，培今生之 
　　福址。青编纪字，植他日之昌基。不堕迷途，常归觉地。辄伸善颂，仰赞神功。
　　皈依阴德领圜扉，下翊群灵畅德辉。
　　亿劫冤愆都洗宥，乘晨凌景上丹墀。
　　宣状弟子拜退天尊号
　　引至第三殿
　　焚香，供养第三殿宋帝大王洞明溥静真君。恭惟圣慈，位镇幽都。凡下愚生人，运应灭度，身经太阴，必诣司存，铨量无隐。今有弟子某， 
　　遵预修之玉诀，凭受度之金科，肃按经仪，聿修斋事，皈命地府第三殿宋帝大王洞明溥静真君。伏愿疾除罪簿，密纪善功。苦恼不经，免游 
　　神於黑郁。光明常御，即受记於丹陵。世世夷犹，生生快乐。辄伸善颂，仰赞神功。
　　仰瞻普静焕阴权，威耸神乡福更鲜。
　　此世今生常受度，相欢劫劫宴桑田。
　　宣状弟子拜退天尊号
　　引至第四殿
　　焚香，供养第四殿五官大王玄德五灵真君。恭惟圣慈，位镇幽都。凡下愚生人，运应灭度，身经太阴，必诣司存，铨量无隐。今有弟子某， 
　　遵预修之玉诀，凭受度之金科，肃按经仪，聿修斋事，皈命地府第四殿五官大王玄德五灵真君。伏愿黑编削咎，青简移名。福萃禄膺，袭祯 
　　祥於此世。数周运尽，耀吉庆於他生。霄映有期，陆沉无恼。辄伸善颂，仰赞神功。
　　权尊玄德位阴乡，推较阳灵善恶彰。
　　愿鉴微恂崇善果，百年乐地任翱翔。
　　宣状弟子拜退天尊号
　　引至第五殿
　　焚香供养第五殿阎罗大王最胜耀灵真君。恭惟圣慈，位镇幽都。凡下愚生人，运应灭度，身经太阴，必诣司存，铨量无隐。今有弟子某，遵 
　　预修之玉诀，凭受度之金科，肃按经仪，聿修斋事，皈命地府第五殿阎罗大王最胜耀灵真君。伏愿简书削过，符籍登名。祥衍今生，身不逢 
　　於阴地。庆昭他世，神即证於阳天。顿悟无为，永辞有漏。辄伸善颂，仰赞神功。
　　皈依最胜握金章，赫奕威权化日长。
　　愿沛洪恩除罪咎，逍遥永宴白云乡。
　　宣状弟子拜退天尊号
　　引至第六殿
　　焚香，供养第六殿变成大王宝肃昭成真君。恭惟圣慈，位镇幽都。凡下愚生人，运应灭度，身经太阴，必诣司存，铨量无隐。今有弟子某， 
