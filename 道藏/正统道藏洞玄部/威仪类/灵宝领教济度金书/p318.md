<!-- { "loadSidebar": true } -->
　　仙，三界官属一切真灵。臣闻元始垂科，浃三灵而润泽。虚皇演教，傅九轨以裁成。昭天经地纬之文，显霞卷云舒之象。真秽莫测，灵运难 
　　量，上提六合以均沾，下被万方而普摄。臣等夙叨化育，允戴生成。佐国立功，合尽赞襄之力。承天效法，誓殚佐翊之忱。爰有青词，谨当 
　　宣奏。
　　宣词
　　按如词旨，备拯忱恂。故三洞弟子某，夙禀生根，倏飘死蒂。寻师结友，虽云好道以求灵。练景学仙，莫能离世而违俗。期日宣於帝纪，庸 
　　时畅於皇灵。遂及阴途，永辞阳景。臣等奉师犹父，事死若生。同学则云：义染同学，精切一家。行香诵经十过，愿周於经律。建斋忏罪三 
　　朝，庸按於坛章。爰洁兰场，肆扬葵志。彤芝曳玉，辂龙伏於玄虚。丹戏鸣金，飞凤轮於碧落。诚摅蝼蚁，惠蔼鸿庬。罄济拔之小心，希升 
　　迁之巨贶。专为亡故三洞弟子某，辟除尘障，断绝妄缘，合幽显以蒙恩，博迩遐而受度。以今临午升坛，诵经行道，运兹初捻上香。愿此香 
　　烟腾空俓上，供养无上至真道宝。臣等皈身皈神皈命，首体投地，愿以是功德，上祝皇帝陛下。伏愿尧云广覆，舜日齐明。三极仁周，化时 
　　雍於兆庶。四郊武洽，彰大定於黔黎。泽被诸藩，庆覃列御。今故烧香，自皈依师尊大圣众。至真之德，得道之后，保天长存。和：与道合 
　　真。
　　以今午朝，行道诵经，运兹二捻上香。愿此香烟腾空俓上，供养无上至真经宝。臣等皈身皈神皈命，首体投地，愿以是功德，归流朝廷公卿 
　　，侯甸守宰。伏愿惟忠惟良，同心同德，经邦佐政，书麟阁之元勋。守塞宣威，纪虎垣之伟绩。翼扶帝祚，保久王家。今故烧香，自皈依师 
　　尊大圣众。至真之德，得道之后，升入无形。和：与道合真。
　　以今午朝，行道诵经，运兹三捻上香。愿此香烟腾空俓上，供养无上至真师宝。臣等皈身皈神皈命，首体投地，愿以是功德，归流庶邦万姓 
　　，九野三农。伏愿同颖呈祥，双岐挺秀。普天鼓舞，绝流雁於郊圻。率土讴歌，息遗蝗於陇亩。芝生方域，草鞠圆扉。今故烧香，自皈依师 
　　尊大圣众。至真之德，得道之后，长享自然。和：与道合真。
　　举七真赞第二首归位
　　臣闻上无复祖，超三极以包罗。中有度人，集万真而校录。仰玄元之巨泽，沛灵宝之弘功。欲藉提携，敢忘修诵。以今谨率见前清众，升坛 
　　转诵《太上洞玄灵宝无量上品妙经》，人各一卷。专为亡故三洞弟子某，消除多劫以来，故作误为宿罪重过，上犯东北方无极世 界一切玄 
　　曹，悉祈赦宥。仍乞开度东北方无边爽识，同遂超升。清众运诚，平坐如法。
　　平坐赞　静念如法
　　开经　诵经　经毕
　　度人无量天尊　结经
　　仰惟三宝高尊，十华上圣，曲回鉴映，克副倾投。臣向来祇率清众，升坛转诵《太上洞玄灵宝无量度人上品妙经》，人各一过。专为故三洞 
　　弟子某，消除所犯东北方多劫罪咎，普及东北方幽爽灵识，咸希清静，获遂周圆。伏愿始青垂慈，太霄流惠。昨非风扫，削积过於丘山。今 
　　是云行，纪宿勋於尺寸。式宴长乐之境，面朝上圣之尊。为如上缘，请圣作证。
　　举大步虚第五首诣东北方
　　礼方　方忏　启神王
　　某上启东北方无极飞天神王，长生大圣，无量度人君。恭望真慈曲映，俯鉴微衷，一如浮黎法会之时，不忘元始付祝之训。特遣东北方飞天 
　　使者，下降玄坛，承领符命，下告所司，开度故三洞弟子某，溥及东北方幽爽灵识，上登仙都。所有真符。谨当告下。
　　告符　宣关
　　焚简颂
　　七真赞第三首归位
　　臣闻上无复祖，超三极以包罗。中有度人，集万真而校录。仰玄元之巨泽，沛灵宝之弘功。欲藉提携，敢忘修诵。以今谨率见前清众，升坛 
　　烧香散花，转诵《太上洞玄灵宝无量上品妙经》，人各一卷。专为亡故三洞弟子某，消除多劫以来，故作误为宿罪重过，上犯东南方无极世 
　　界一切玄曹，悉祈赦宥。仍乞开度东南方无边爽识，同遂超升。清众运诚，平坐如法。
　　平坐赞　静念如法
　　开经　诵经　经毕
　　度人无量天尊　结经
　　仰惟三宝高尊，十华上圣，曲回鉴映，克副倾投。臣向来祇率清众，升坛转诵《太上洞玄灵宝无量度人上品妙经》，人各一过。专为故三洞 
　　弟子某，消除所犯东南方多劫罪咎，普及东南方幽爽灵识，咸希清静，获遂周圆。伏愿始青垂慈，碧霄流惠。地尘永断，无显过之可书。天 
　　泽昭临，有微勋之堪录。式宴碧霞之境，面朝度命之尊。为如上缘，请圣作证。念
　　大步虚第五首诣东南方
　　礼方　方忏　启神王
　　某上启东南方无极飞天神王，长生大圣，无量度人君。恭望真慈曲映，俯鉴微衷，一如浮黎法会之时，不忘元始付祝之训。特遣东南方飞天 
　　使者，下降玄坛，承领符命，下告所司，开度故三洞弟子某，溥及东南方幽爽灵识，上登仙都。所有真符，谨当告下。
　　告符　宣关　焚简颂
　　七真赞第四首归位
　　臣闻上无复祖，超三极以包罗。中有度人，集万真而校录。仰玄元之巨泽，沛灵宝之弘功。欲藉提携，敢忘修诵。以今谨率见前清众，升坛 
　　行道，烧香散花，转诵《太上洞玄灵宝无量上品妙经》，人各一卷。专为亡故三洞弟子某，消除多劫以来，故作误为宿罪重过，上犯西南方 
　　无极世界一切玄曹，悉祈赦宥。仍乞开度西南方无边爽识，同遂超升。清众运诚，平坐如法。
　　平坐赞　静念如法
　　开经　诵经　经毕
　　度人无量天尊　结经
　　仰惟三宝高尊，十华上圣，曲回鉴映，克副倾投。臣向来祇率清众，升坛转诵《太上洞玄灵宝无量度人上品妙经》，人各一过。专为故三洞 
　　弟子某，消除所犯西南方多劫罪咎，普及西南方幽爽灵识，咸希清静，获遂周圆。伏愿始素垂慈，景霄流惠。受书朱火，蠲消过於百千。定 
　　箓玄图，纪往功於万一。式宴辉真之境，面朝太灵之尊。为如上缘，请圣作证。
　　念大步虚第七首诣西南方
　　礼方　方忏　启神王
　　某上启西南方无极飞天神王，长生大圣，无量度人君。恭望真慈曲映，俯鉴微衷，一如浮黎法会之时，不忘元始付祝之训。特遣西南方飞天 
　　使者，下降玄坛，承领符命，下告所司，开度故三洞弟子某，溥及西南方幽爽灵识，上登仙都。所有真符，谨当告下。
　　告符　宣关
　　焚简颂
　　七真赞第五首归位
　　臣闻上无复祖，超三极以包罗。中有度人，集万真而校录。仰玄元之巨泽，沛灵宝之弘功。欲藉提携，敢忘修诵。以今率领见前清众，升坛 
　　行道，烧香散花，转诵《太上洞玄灵宝无量上品妙经》，人各一卷，专为亡故三洞弟子某，消除多劫以来，故作误为宿罪重过，上犯西北方 
　　无极世界一切玄曹，悉祈赦宥。仍乞开度西北方无边爽识，同遂超升。清众运诚，平坐如法。
　　平坐赞　静念如法
　　开经　诵经　经毕
　　度人无量天尊　结经
　　仰惟三宝高尊，十华上圣，曲回鉴映，克副倾投。臣向来祗率清众，升坛转诵《太上洞玄灵宝无量度人上品妙经》，人各一过。专为故三洞 
　　弟子某，消除所犯西北方多劫罪咎，普及西北方幽爽灵识，咸希清静，获遂周圆。伏愿始玄垂慈，琅霄流惠，宥过无大，均承旷荡之恩。录 
　　功必详，永被绵延之泽。式宴妙道之境，面朝无量之尊。为如上缘，请圣作证。念
　　大步虚第八首诣西北方
　　礼方　方忏　启神王
　　某上启西北方无极飞天神王，长生大圣，无量度人君。恭望真慈曲映，俯鉴微衷，一如浮黎法会之时，不忘元始付祝之训。特遣西北方飞天 
　　使者，下降玄坛，承领符命，下告所司，开度故三洞弟子某，溥及西北方幽爽灵识，上登仙都。所有真符。谨当告下。
　　告符　宣关
　　焚简颂归位
　　再称法位
　　具位臣某，恭焚宝香，重诚奏启虚无自然元始天尊，玉宸大道灵宝天尊，混元皇帝道德天尊，十方无极太上灵宝天尊，三宝丈人，三宝帝君 
　　，五方五老上帝，三十二天上帝，木公尊神，金母元君，上圣高尊，诸天真众，太阳、太阴、五星道君，主算、纪名、落死、上生、大魁五 
　　斗星君，护魂、侍魄、养炁、通血、中主五帝真君，诸天丞相，南昌上宫韩司主录监生大神，度人不死尊神，南极长生大君，度世司马大神 
　　，好生韩君丈人，南上司命司录延寿益算度厄尊神，回骸起死无量度人君，玄中大法师，三天大法师，天真皇人，妙行真人，玄一三真人， 
　　太极太虚真人，太极左仙翁冲应真君，三界五帝大魔王，十方无极飞天神王，长生大圣，无量度人君，飞天真人，飞天使者二飞龙骑吏，玄 
　　都紫微上宫侍经玉郎，玉童玉女，神仙灵官，灵宝经籍度三师真君，名山洞府领教真仙，三十二天玉童玉女，功曹使者，直符香官，领仙监 
　　斋诸君吏，灵宝玄坛香官使者，左右龙虎君，三界直符使者，四直玉文功曹，玄坛内外一切威灵。臣等幸际明时，叨居乐土。野马风葩之迹 
　　，徒积恶缘。神龙云叶之书，未成善积。强迁乔而出岫，似濯沼而滥巾。玉律霜明，惧罹重谴。金科日皎，惟负深文。誓万劫以皈依，岂三 
　　生而感戴。臣与故三洞弟子某，亲犹父爱，分若师严。同学则云：派推益友，道切相师。虑从历劫以来，逮至有生之后，五关云扰，七窍烟 
　　迷。溷善恶而不分，纲常易失。舍是非而莫辨，禁戒多违。建斋醮而弗虔，飞符章而不谨。致干宪网，遂堕苦轮。凛五帝之书，愆纷三官。 
　　而校过非由圣敕，曷这威灵。修命过斋结友，尽荐严之敬。举迁拔格同学，殚修奉之勤。伏愿俯赐玄恩，鉴兹丹悃。录一生之功行，虽小无 
　　遗。原万劫之愆尤，或大必赦。入真灵职，为圣皇臣。俾预直於禁林，即横飞於帝阙。蒙加采菲，极荷询荛。上愿日月辉华，风云藏静，河 
　　海澄晏，林木缅平。绝游农於闾阎，犬无夜吠。萃奇材於朝着，凤有朝鸣。德被幽途，化熙陲域。则上明天尊大慈之化，下副臣等皈命之诚 
　　。谨启以闻。
　　发愿
　　复垆
　　出堂颂
　　回静默
　　谢师　回向
　　灵宝领教济度金书卷之一百三十三竟
　　洞微高士开光救苦真人宁全真授灵宝通玄弘教水南先生林灵真编
　　卷之一百三十四
　　科仪立成品
