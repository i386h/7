<!-- { "loadSidebar": true } -->
　　具位臣某，与临坛官众等，谨同诚上启太上无极大道虚无自然元始天尊，太上道君，太上老君，昊天玉皇上帝，勾陈天皇大帝，紫微太皇大 
　　帝，后土皇地祇，九天采访真君，三洞四辅经箓高真，三元三官大帝，北极四圣真君，启教宗师，侍宸仙众，天符帝帅，岁分王神，五瘟气 
　　候，行化威灵，天瘟地瘟神君，山瘟家瘟神君，井瘟灶瘟神君，阳瘟阴瘟神君，五瘟部从队伍神众，天曹主执五瘟神众，岳府主执五瘟神众 
　　，当境主执五瘟神众，今年某季准天敕令行灾主病一切神明，本府本县城隍主者，远近庙貌权衡祸福圣众，虚空鉴察，看望随喜圣众。臣闻 
　　元始开图，扇玄风於龙汉。虚皇抚运，舒化日於延康。罗翠盖五亿之区，奠黄舆三千之域。包罗万象，囊括群生。道尊三洞之玄，教演一乘 
　　之妙。凌霄御炁，朝神景於天门。开幽登真，超鬼灵於地户。召蕃厘而辟寿域，束群祆而履春台。家国权衡，古今主宰。臣等膺图宿庆，参 
　　箓昌缘。尘土卑栖，尚悠悠於步武。林泉高蹈，徒切切於襟期。荷天度之春容，感帝恩之日皎。未敦紏过，犹誓立功。庶宣畅於皇灵，庸缉 
　　熙於帝载。凡有投告，盍为关闻。具载心词，谨当敷露。
　　宣词
　　按如词言，情深修奉。斋主某赋形下土，禀炁上玄。敦颐期岁序之和，视履觊夙宵之适。偶乖起处，遂爽节宣。纵耳目鼻舌意身，溷精神於 
　　雕瘵。致风火寒暑燥湿，侵经络以乖纷。百体支离，九关钝塞。莫策勋於药喜，惟抱闷於杞忧。明发再思，拊膺三叹。虑阴淫阳沴，四时之 
　　令流行。或地孽天灾，五行之氛雨布，因循扇毒，曼衍兴殃。非斋心以扣阍，曷副忱而奠寝。庸激一元之惠泽，恪遵三洞之威章。恭按金科 
　　，肆颁玉篆。霓旌羽葆，降三天浩劫之尊。缘辇丹舆，来十极虚无之圣。奏铿锵於月罄，扬缥缈於云镛。兰烟飞百和之芳，芝雾灿千枝之丽 
　　。凤缯效信，龙璧投诚。对咫尺之天颜，露万千之民欲。威仪备举，悃愊潜通。以今午朝行道，请法众等，运兹初捻上香。愿此香烟腾空俓 
　　上，供养无上至真道宝天尊。臣等皈身皈神皈命，首体投地，仰依太上三尊，十方众圣。愿以是功德，上祝皇帝陛下。伏愿体道朝元，宪天 
　　御极。洼沧塓於碧汉，益衍福源。耸泰华於青霄，永齐寿祉。河洛显龟龙之瑞，车书来麟凤之祥。内掖外庭，同心佐政。近藩远屏，协力宣 
　　符。今故烧香，自皈依师尊大圣众，至真之德。得道之后，祈天长存。和：与道合真。
　　以今午朝升坛行道，请法众等，运兹二捻上香。愿此香烟腾空俓上，供养无上至真经宝天尊。臣等皈身皈神皈命，首体投地，仰依太上三尊 
　　，十方众圣。愿以是功德，皈流斋主某。伏愿化雨沾濡，玄云流演。分三光五岳之气，上袭天时。膺二仪四象之和，下禳地祸。蔼欢声於眷 
　　序，流乐事於云仍。桑梓连荣，五姓浃光风之耀。蓬茅有庆，百年膺霁月之和。今故烧香，自皈依师尊大圣众，至真之德。得道之后，永保 
　　长生。和：与道合真。
　　以今午朝升坛行道，请法众等，运兹三捻上香。愿此香烟腾空俓上，供养无上至真师宝天尊。臣等皈身皈神皈命，首体投地。仰依太上三尊 
　　，十方众圣。愿以是功德，皈流臣等三师四友，五族六亲。伏愿琼醴酣和，玄浆驻景。身沐真常之教雨，外固百神。心陶道德之慈风，内澄 
　　万炁。顿悟无为之徼妙，永超有漏之尘埃。泉石流形，粲金花而三宫月莹。樊笼混迹，坚玉树而五体春融。今故烧香，自皈依师尊大圣众， 
　　至真之德。得道之后，升入无形。和：与道合真。
　　礼方　　忏方
　　命魔　　步虚
　　控辔适十方，旋憩玄景阿。仰观劫刃#1台，俯眄紫云罗。逍遥太上京，相与坐莲花。积学为真人，恬然荣卫和。永享无期寿，万春奚足多。
　　又
　　大道师玄寂，升仙友无英。公子度灵符，太一捧洞章。舍利耀金姿，龙驾欻来迎。天尊盻云舆，飘飘乘虚翔。香华若飞雪，纷蔼茂玄梁。头 
　　脑礼金阙，携手朝工京。
　　又
　　骞树玄景园，焕烂七宝林。天兽三百名，狮子巨万寻。飞龙踯躅呜，神凤应节吟。灵风扇奇花，清香散人襟。自无高世才，焉能耽此心。
　　三启
　　乐法以为妻，爱经如珠玉。持戒制六情，念道遣所欲。澹泊正炁停。萧然神静默。天魔并敬护，世世享大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位臣某，谨重诚上启三清上圣，十极高真，九天采访真君，三界内外应感真灵，天符帝帅，岁分王神，五瘟气候，一切威灵。咸望洪慈， 
　　俯垂洞鉴。臣闻太极函三，流形运阴阳之表。先天得一，禀生受天地之中。秉精粹以凝和，敷英华而毓妙。脉分表裹，配六运之往来。体备 
　　圆方，象二仪之高厚。五炁
　　周流於五藏，三元混合於三田。灵台湛然，霞蕊罗敷於圣景。玄关烂若，云花郁勃於神光。何祆孽之敢干，岂乖戾之易祟，奈耽爱境，遂履 
　　畏涂。神凋六凿之抢攘，炁散七情之流浪。毒风水迅，乘宫府之空虚。疫雾林迷，贼筋骸之枯槁。谁识回光而返照，孰能省过以思愆。匪赖 
　　帝恩，曷全民性。今斋主某，聿严圭荜，虔扣宸枫。虑从无始以乘，逮至有生之后，天和尘涨，人欲波流。逐逐昏衢，纵牛奔而弗牧。悠悠 
　　业径，任猿跃以谁羁。犯地理而逆天文，触神灵而干人纪。节会乏首禳之恳切，元腊无忏谢之勤拳。致招庭户之灾符，遂惹山川之疠炁。仰 
　　希鹤赦，申锡龟龄。融喜炁於百关袭祥光於五体。愆消已往，回庶眚之零丁。病散方今，拥蕃厘之旁午。宗祊有庆，里闬无忧。益恢清静之 
　　风，共仰慈悲之化。上愿德音辉润，甘露澄和覆载清宁，山川晏穆，茂桑麻於万里，同夷夏於一家。化被鸢鱼，遂天渊之乐性。泽孚草木， 
　　全林薮之生根。神识殚宣德之勋，鬼魅灭呈奸之迹。则上明天尊布大慈之化，下副小臣伸皈命之诚。谨启以闻。
　　发愿
　　一愿大道澹泊虚无，安闲空寂，澄清自居，广开法门，教导顽夫，皆蒙惠泽，精若自修，预以同学，普得升虚，与天相保，长存无忧。
　　二愿诸天结炁澄清，高虚广覆，保真固灵，气候调节，四运和平，国安民丰，普天闲宁，广济一切，惠达有生，保天长存，亿劫不倾。
　　三愿土地厚载无穷，安平不陷，海沦不崩，保镇家国，兆民具从，养生安死，惠周十方，夭稼滋植，营运日丰，咸得厚载，万类皆从。
　　四愿日月二景高明，无有孛蚀，亏盈安清，光照诸天，洞消暗冥，保固劫运，世祚和平，普加润泽，惠洒众生。
　　五愿星辰与日齐光，转烛照耀，朗映十方，各安其位，经纬直行，保镇家国，无有灾伤，四海宁一，普天兴昌。
　　六愿四时随节推迁，景气和调，无有灾患，疫毒消灭，普天安平，五谷丰熟，国富民欢。
　　七愿浮云结炁聚烟，飞空高澄，阴覆玄玄，隐则无为，散则弥天，神仙同居，结友众真，惠流一切，兴国爱民，普济群生，人同劫年。
　　八愿风雨流洒无穷，普加施泄，受其发扬，万物滋生，国储民丰。
　　九愿五岳各安其方，巍巍包藏，长为仙宫，安镇国祚，保天无终，护度一切，莫不仰宗。
　　十愿江海荡荡无极，含容恢廓，无细不植，渊奥柔惠，润加蠕息，天人获庆，年同劫石。
　　十一愿帝王国主日昌，四镇安睦，兵革不扬，天人歌唱，吉应来翔，敷教济济，威化扬扬，兆庶称庆，长乐未央。
　　十二愿蜎飞蠢动，已生未生，咸蒙安全，普得生成，皆见元气，受阳之形，草木果林，经冬不零，一切济度，靡不鲜荣。和：与道合真。
　　存神烧香
　　香官使者，左右龙虎君，侍香诸灵官，当今臣午朝行道之所，自然生金液丹碧芝英，百灵众真交会，在此香火炉前。今臣等学道得道，求仙 
　　得仙，斋主受福，幽显沾恩，十方仙童玉女，接侍兰烟传臣向来所启之诚，速达俓御太上无极大道至真玉皇上帝御前。
　　出堂颂
　　引至幕
　　谢师
　　灵宝领教济度金书卷之二百二竟
　　#1 原文不清，疑为『刃』字。
　　洞微高士开光救苦真人宁全真授灵宝通玄弘教水南先生林灵真编
　　卷之二百三
　　科仪立成品
　　保命斋用
　　晚朝行道仪
　　烧香颂
　　各礼师存念如法
　　卫灵
　　五星高耀，瑞炁飞浮。元始集神，天地交周。玉符宝节，啸命微幽。掷火扬威，祆凶无留。万魔振伏，纷葩却消。摧怪伐恶，道炁周流。神 
　　光照夜，阴翳俱收。万仙降格，扇景乘飙。群生咸遂，惠遍神州。和：与道合真。
　　呜法鼓二十四通
　　发炉
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关，启臣今奉为入意。以今晚朝升坛行道，愿得玉清道炁灵宝妙光下降，流 
　　入臣等身中。即使玄坛清净，内外成真，天无氛秽，地绝祆尘，琳琅振响，十方肃清，万魔不干，真诚上彻。令臣所启之诚，速达俓御太上 
　　无极大道至真玉皇上帝御前。
　　请称法位
　　具位臣某，与临坛官众等，谨同诚上启太上无极大道虚无自然元始天尊，太上道君，太上老君，昊天玉皇上帝，太微天皇大帝，紫微太皇大 
　　帝，后土皇地祇，九天采访真君，三洞四辅经箓高真，三元三官大帝，北极四圣真君，启教宗师，侍宸仙众，天符帝帅，岁分王神，五瘟气 
　　候，行化威灵，天瘟地瘟神君，山瘟家瘟神君，井瘟灶瘟神君，阳瘟阴瘟神君，五瘟部从队伍神众，天曹主执五瘟神众，岳府主执五瘟神众 
　　，当境主执五瘟神众，今年某季准天敕令行灾主病一切神明，本府本县城隍主者，远近庙貌权衡祸福圣众，虚空鉴察，看望随喜圣众。臣闻 
