<!-- { "loadSidebar": true } -->
　　某，依按科格，然忏神灯，请降落灭下尸道灵官。奉为亡故某，溥及幽冥，冤亲平等，落灭贪欲之根，解释水涂之考。伏愿碧落飞芒，黄垓 
　　耀彩。六如悟入，体天道之恶盈。三惑消除，鉴帝心之福善。芝墀侍圣，莲圃登真。清众运诚，虔恭赞咏，
　　金容玉相天尊
　　焚符
　　天尊仁惠拯含生，万道万光照铁城。
　　金箓开幽春浩荡，玉符破暗夜晶荧。
　　业绿自息生根固，贪欲知非报障停。
　　今日神灯都照耀，下尸落灭任骧腾。
　　转轮圣王天尊
　　旋行至苦心门
　　五苦之轮，第一名为色累苦心门。一切众生，驰骋淫心，恣纵情欲，身谢之后，受泰山地狱之苦。今有斋主某，依按科格，然忏神灯，请降 
　　飞度色累户灵官。奉为亡故某，溥及幽冥，冤亲平等，落灭飞度色累之门，解释心神之苦。伏愿苍灵降泽，黑郁承恩。一性圆灵，步清明之 
　　正路。六尘荡涤，回昏昧之迷途。蹑景常阳，升神空洞。清众运诚，虔恭赞咏，
　　智光普耀天尊
　　焚符
　　天尊说法御虚玄，湛露辉辉下九天。
　　严日融怡冰浦暖，和风披拂火池寒。
　　宸恩焕烂尘愆尽，色累消除罪日闲。
　　今日神灯都照破，苦心飞度兔沉沦。
　　转轮圣王天尊
　　旋行至苦神门
　　五苦之轮，第二名为爱累苦神门。一切众生，飘荡爱河，流吹欲海，身谢之后，受风刀地狱之苦。今有斋主某，依按科格，然忏神灯，请降 
　　飞度爱累户灵官。奉为亡故某，溥及幽冥，冤亲平等，落灭飞度爱累之门，解释精神之苦。伏愿紫霄孚佑，黄壤流辉。舍妄归真，茂心花而 
　　调朗。变凡成圣，回性蕊以圆通。游宴骞林，逍遥莲界。清众运诚，虔诚赞咏，
　　灵光浩映天尊
　　焚符
　　天尊宴御坐骞林，说法希微破积阴。
　　霁色开春明郁境，灵光散景耀郑城。
　　世绿妄想三生断，爱累尘情一羽轻。
　　今日神灯都照破，苦神飞度上天津。
　　转轮圣王天尊
　　旋行至苦形门
　　五苦之轮，第三名为贪累苦形门。一切众生，贪名徇利，耗气伤神，身谢之后，受摙山负石之苦。今有斋主某，依按科格，然忏神灯，请降 
　　飞度贪累户灵官。奉为亡故某，博及幽冥，冤亲平等，落灭飞度贪累之门，解释身形之苦。伏愿玄穹霈泽，方壤承华。成清净身，荡六尘之 
　　阴垢。证虚无道，驱五贼之昏迷。超悟大乘，游翔小有。清众运诚，虔恭赞咏，
　　金光七素天尊
　　焚符
　　天尊演化御芳园，万圣朝宗溥圣恩。
　　五道光舒仁广大，九幽春到惠弥漫。
　　尘缘断绝休回首，贪累捐除付达观。
　　今日神灯都照破，苦形飞度任盘桓。
　　转轮圣王天尊
　　旋行至苦精门
　　五苦之轮，第四名为华竞苦精门。一切众生，贪竞荣华，耗散真炁，身谢之后，受填作江河之苦。今有斋主某，依按科格，然忏神灯，请降 
　　飞度华竞户灵官。奉为亡故某，溥及幽冥，冤亲平等，落灭飞度华竞之门，解释精神之苦。伏愿碧霄降祉，黑绝蒙恩。定慧双圆，悟心空而 
　　寂照。境智俱泯，廓心莹以高澄。丹界陶神，玄关御炁。清众运诚，虔恭赞咏，
　　德光合成天尊
　　焚符
　　天尊睿号遍玄虚，处处庄严拯世愚。
　　赫奕灵辉开暗垒，罗敷慧烛照昏衢。
　　荣情无意迷途辟，华竞何心觉海舒。
　　今日神灯都照破，苦神飞度蹑云都。
　　转轮圣王天尊
　　旋行至苦魂门
　　五苦之轮，第五名为身累苦魂门。一切众生，( )迷妾境，劳役神魂，身谢之后，受吞火食炭镬汤地狱苦。今有斋主某，依按科格，然忏神 
　　灯，请降落灭飞人身累户灵官。奉为亡故某，溥及幽冥，冤亲平等，落灭飞度身累之门，解释魂神之苦。伏愿紫清锡佑，黄黝承流。识破客 
　　尘，陶精神於大混。断除业垢，融步武於真空。西阆浚虚，东诸策景。清众运诚，虔恭赞咏，
　　灵光四照天尊
　　焚符
　　天尊万道玉毫光，普照罗郑九夜乡。
　　寂寂寒庭回暖景，凄凄幽域耀朝阳。
　　尘缘风散消愆业，身累冰清罢宪章。
　　今日神灯都照破，苦魂飞度任翱翔。
　　转轮圣王天尊旋行归位
　　众诵《生天经》一遍，旋这向来然忏三涂五苦神灯功德，伏愿九幽罢对，五苦停轮。心地澄晓鉴之辉，破烦恼网。性天湛秋蟾之彩， 
　　断迷惑根。俓离幽暗之乡，升入光明之界，上穷有顶，下极无垠，一切有情，均沾无上。为上因缘。志心称念，
　　广度沉沦天尊
　　和：不可思议功德。
　　请颁敕赦仪
　　静默堂序立
　　华夏颂至坛前步虚
　　法师上香长跪
　　具位臣某，诚惶诚恐，稽首顿首再拜，上言。臣闻祖炁周流於覆载，造化密移。神功恢廓於阴阳，玄元独运。鼓群灵而不夜，提万类以皆春 
　　。恩浃幽冥，惠均生死。惟泉曲罗酆之鬼域，号铁围郁绝之神乡。昏雾沉沉，絷苦魂於亿劫。业风惨惨，靡罪性於终天。企狱吏以惊神，对 
　　冥曹而委命。有心悔过，无路求生。自非纶綍之诞敷，曷俾网罗之闲释。今有斋主某伏念亡故某，溥及幽冥，冤亲平等。红尘流浪，宁无纵 
　　意於七情。青律森严，易致移名於六洞。乞颁勑赦，庸涤恶愆。庶停文墨之纷纭，获证形神之快乐。疾超阴地，快睹阳天。重念臣樗栎散材 
　　，蓬茅贱质。炼胎仙於二景，未明度命之方。熙帝载於三灵，期赞回骸之化。既承丹悃，盍扣洪钧。况兹九地之魂，虑结三生之衅。业山崒 
　　嵂，七情高拥於迷云。欲海汪洋，三惑奔流於浊浪。天常既殒，地业永罹。痛万苦之备婴，嗟百身之莫赎。皇皇孰告，切切谁怜。拟存准於 
　　龙墀，祈肆颁於鹤赦。欲望帝恩曲运，圣德旁敷，赦下三界十方，三官九府，酆都宫洞，泉曲河源，岳渎山川，城隍社令，遵依开度，时刻 
　　升迁，即使阳复阴郊，暖回寒谷。不在大不在小之罪，均削落於九幽。无私覆无私载之恩，永逍遥於八极。副微臣造请之愿，遂斋主激切之 
　　忱。臣无任瞻天，望圣激切，俟命之至。
　　法师再拜，运神请赦如仪
　　灵符赦罪天尊
　　法师引众官移班向地户侍职偈上清灵宝玄坛恭奉道旨，颁行太上生天敕。赦三宫九府，百二十曹，地水职司，岳渎社令，冥关幽路一 
　　切主执，各宜恭肃，拱听宣示。
　　宣赦
　　次吟飞空步虚颂
　　宣关焚赦　次吟偈
　　虚皇圣泽浩无垠，生意周流万象春。
　　温诏开幽天广大，恩纶耀景地暄妍。
　　万缘逐妄迷灵府，一炁回真彻慧源。
　　今日翱翔辞夜壑，识真离妄蹑云端。
　　逍遥快乐天尊
　　法师回坛前，叙谢
　　小兆臣某谨重诚，上启太上无极大道元始天尊，太上道君，太上老君，玄中大法师，三天大法师，泰玄枢机三省诸相天君，三天门下圣真仙 
　　众，虚空监察一切真灵。伏以扣天阍而请命，民欲无违。开地户以升神，帝恩有赫。兴言感戴，难罄赞扬。臣向来奉为斋主某，开度亡故某 
　　，普及幽冥，冤亲平等，请颁敕赦，锡福幽都，曲荷慈悲，俯垂赐允。准金科而布告，狱掾丕承，依玉律以宣行，冥曹敬听。罪爽咸升於道 
　　岸，沉魂悉上於法桥，拜命欣欣，敷心切切。更愿仁风动荡，化日流明。圆盖方舆，均宥涵濡之泽。阴灵阳耀，永消轮转之忧。臣不胜激切 
　　，望恩之至，谨再拜称谢，以闻
　　逍遥快乐天尊
　　引归静默堂
　　灵宝领教济度金书卷之三十五竟
　　洞微高士开光救苦真人宁全真授灵宝通玄弘教水南先生林灵真编
　　卷之三十六
　　科仪立成品
　　开度通用
　　医治全形灵官醮仪
　　步虚洒净
　　各称法位
　　具位姓某谨焚香，上启灵宝玄坛天医，治职仙官君吏，混元十二炁化生大将军，解冤释结大神，浣濯司命笋司仙官将吏，随机应感一切真灵 
　　。伏以圣泽春融，广覆三涂之热恼。神功雨润，普滋万类之沉伦。玄曹列灵宝之班，紫禁奉虚皇之令。威灵有赫，变化无方。九返七还，坐 
　　致枯骸而再润。千和万合，能令异骨以成亲。澄清入解之泉，纤丽六铢之服。凡伸皈命，悉藉垂情。今有斋主某，开度亡故某人，曩溷尘缘 
　　，遂沦冥境。二竖乘危而结衅，四大倏离。千冤茹恨以投艰，亿龄未释。况形神之垢秽，与容止之雕零，非赖神通，喝符应感。一封露奏， 
　　已承帝教之昭宣。万骑风驰，想见威灵之廓奕。爰陈菲供，肃表葵衷。法众运诚，至心奉请。
　　志心奉请灵宝玉司天医，尚药灵官，主辨形候灵官，随病制药仙官，修合煅炼仙官，生形博士，复肥主者，治病功曹，收毒将军，三五功曹 
　　，敷药灵官，察脉论病灵官，请药疗病灵官，砭石小吏，扁鹊官吏，玉清混元十二炁化生大将军，灵宝玄局聚魂功曹，聚炁功曹，聚形功曹 
　　，返魂功曹，全形功曹，合形功曹，迥骸功曹，起死功曹，灵宝解冤释结灵官，五经博士，能谈善说灵官，如意万司解释冤对三大神，灵宝 
　　浣濯司灵官，玉清通变屏秽灵官，九凤破秽君，五方解秽君，天河东井君，浣濯夫人，黄华玉女，灵宝巾笥司灵官，青玄金木仙衣玉女，金 
　　木仙带玉女。伏望上遵帝敕，下副凡情，风马云车，来临法会。
　　初献　　散花
　　伏以太极分精，人物并生於覆载。先天设象，神灵燮理於阴阳。仰止班联，具严卤簿。陆离剑佩，仙真统御於雍雍。赫奕旌旄，僚案羽仪於 
　　肃肃。上承帝命，下沛宸恩。明金石草木之方，五行顺序。复魂魄气血之正，百体还阳。悉解悟於冤憎，普齐同於慈爱。湛然定水，依稀浴 
　　无垢之真。华矣天衣，彷佛映有形之质。既神灵之运化无极，故臭腐之归款何穷。混合风云，允承流於丹阙。敷罗雨露，谅花事於玄坛。成 
　　乾坤未成之功，全造化莫全之妙。灵光如在，宠渥惟新。法众运诚，恭陈亚献。
　　亚献
　　伏以上帝好生，种种示回生之典。下民趋死，拳拳祈起死之恩。故建设於仙僚，庸拯提於冥路。惟兹亡爽，痛堕幽途。寇莫大於阴阳，本真 
　　已丧。命遽分於生死，朽骸畴完。况黄壤之沉零，致丹元之荡失。精神莫涤，冤对犹萦，非凭摄化以回灵，曷俾超浚而度命。伏望恪遵帝旨 
　　，诞佐天工，伺召到於魂仪，即廓施於神变。五灵孕秀，二象摄生。续绝补伤，完藏府之荣卫。聚功委炁，备经络之神灵。软言调伏而冤会 
