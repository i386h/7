<!-- { "loadSidebar": true } -->
　　九牧，万姓三军。伏愿寅亮槐庭，论思薇省。入登公辅，服圭衮衮以趋朝。出领雄藩，檐帷去去而行部。八表舒迟於化日，九围丕冒於仁风 
　　。密密黄云，畎亩昼闻於耒耜。蒙蒙绿雾。郊垌晓动於耰锄。今故烧香，自皈依师尊大圣众，至真之德。得道之后，升入无形。和：与道合 
　　真。
　　以今清旦行道，请法众等，运兹三捻上香。愿此香烟腾空径上，供养无上至真师宝。臣等皈身皈神皈命，首体投地，愿以是功德，归流亲民 
　　阳掾，佐政阴僚。伏愿体道同仁，宪天博爱。棠阴蔽芾，酿成襦袴之谣。花意繁鲜，益茂纮歌之俗。赞生生而默佐，资化化以潜扶。职宰山 
　　川，调五雨十风之应。权司境域，表八蚕九稼之隆。今故烧香，自皈依师尊大圣众，至真之德。得道之后，长享自然。和：与道合真。
　　礼方　　忏方
　　步虚
　　旋行蹑云纲，乘虚步玄纪。吟咏帝一尊，百关自调理。俯命八海童，仰携高仙子。诸天散香花，萧然灵风起。宿愿定命根，故致标高拟。欢 
　　乐太上前，万劫犹未始。
　　又
　　嵯峨玄都山，十方宗皇一。喜喜天宝台，光明焰流日。炜烨玉林华，蒨灿耀未实。常念餐元精，炼液固形质。金光散紫微，窈窕大乘逸。
　　又
　　俯仰存太上，华景秀丹田。左顾提郁仪，右盻携结璘。六度冠梵行，道德随日新。宿命积福应，闻经若至亲。天挺超世才，乐谓希夷篇。冲 
　　虚太和气，吐纳流霞精。胎息静百关，寥寥究三便。泥丸洞明景，遂成金华仙。魔王敬受事，故能朝诸天。皆从斋戒起，累功结良缘。飞行 
　　凌太虚，提携高上人。
　　三启颂
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世受大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等至心稽首，礼
　　太上无极大道。
　　臣等至心稽首，礼
　　三十六部尊经。
　　臣等至心稽首，礼
　　玄中大法师。
　　重称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，昊天玉皇上帝，高上神霄玉清真王长生大帝，高 
　　上神霄玉清真王青华大帝，九天应元雷声普化天尊，九天雷祖上帝，上清紫微碧玉宫太乙大天帝，六天洞渊大帝，六波天主帝君，可韩司丈 
　　人天尊，九天采访使天尊，雷霆九司，诸天省府，东华西灵，执职真众，洞天福地，四海四渎，溪涧潭洞，主宰龙神，社稷山川，城隍里域 
　　，三界官属，一切真灵。臣闻日月星辰，司阴阳之圣钥。风雨雷电，握天地之神枢。际炎旱则曦晰运朝，遇水潦则昏蒙竟日。惟静能应，有 
　　感斯通。今斋主某，悯此阴灾，莫逢阳景。沉霾逾月，庭檐多霫雴之声。积翳弥旬，屋溜极霶之势。田畴尽涨，畎塍俱漫。惨尔耕农，惟 
　　呼天而引涕。悲哉馌妇，每扣地以颦眉。既春耕无入土之期，则秋敛乏登场之积。村村狼狈，处处流离。深虑蠢蠢苍生，林林赤子，有生之 
　　后，浩劫以来，舍心田而不芸，恣情澜之莫障，唾星指月，怨暑咨寒，呵风雨而怒雷霆，詈虹霓而践霜露，凿断地脉，壅塞泉源，致上逆於 
　　天文，而下违於地理，名书黑簿，字录天曹。俾司土之正神。暨职方之守吏，移文地府，传檄天廷，遂罹水潦之灾，莫受丰成之喜。傥不皈 
　　依於紫极，何由安乐於黄垓。是以升坛建斋，为忏除於往咎。烧香行道，普迎辂於新厘。伏冀列圣垂恩，千真锡祉。指麾屏翳，收雨阵於玄 
　　虚。啸命飞廉，卷风旗於碧落。顷刻而赤云遍野，须臾而红日行天。庶得播种盈畴，秀实满塍。是刈是获，坐看高廪之乌邪。以期以春，行 
　　见积仓之白粲。悉繇帝渥，成此岁功。敢徼惠下之私，恪副由中之祷。上愿乾坤清谧，经纬调平，草木辉华，山川宁晏，野绝弓旌之召，时 
　　号太和。朝多珪璋之英，俗臻泰定。静绿林於方域，鞠青草於圜扉。凤有朝呜，四塞息控弦之影。犬无夜吠，八荒多负耒之徒。化洽禽鱼， 
　　仁沾动植。则上明天尊大慈之化，下副臣等皈命之诚。谨启以闻。
　　发愿
　　一念为道四大合德，斋主七世父母，免脱忧苦，上升天堂，衣食自然。
　　二念帝王国主，道化兴隆，庠序济济，皇教恢弘，威仪翼翼，普天所瞻，民称太平，四夷宾伏，妖恶自灭，贤圣日生。
　　三念法师功德大建，教化明达，俱获飞仙。
　　四念同志学人，早得仙道，更相开度。
　　五念九亲和睦，好尚仁义，贵道贱财，行为物范。
　　六念损己布施，道士及饥寒者，天下人民，各得其所。
　　七念蠕动跂行，一切众生，咸蒙成就。
　　八念赦贳前生今世罪对，立功补过。
　　九念家门隆盛，宗庙有人，世生贤才。
　　十念尊受师经，不敢中怠，平等一心，广度一切，克获飞仙，白日登天，拜见太上，永成真人，云车羽驾。和：与道合真。
　　存神烧香
　　香官使者，左右龙虎君，侍香诸灵官，当令臣建斋之所，自然生金液丹碧芝英，百灵众真交会，在此香火炉前。令臣学道得道，求仙得仙， 
　　斋主受福，幽显沾恩，十方仙童玉女，侍卫兰烟。传臣向来所启，速达径御太上无极大道至真玉皇上帝御前。
　　出堂颂
　　回静默
　　谢师　回向
　　灵宝领教济度金书卷之二百四十六竟
　　洞微高士开光救苦真人宁全真授灵宝通玄弘教水南先生林灵真编
　　卷之二百四十七
　　科仪立成品
　　祈晴斋合用
　　午朝行道仪
　　烧香颂
　　各礼师存念法
　　宣卫灵咒
　　丹灵朱火，炎霞激风。赤轮刚运，天光八冲。迸威包罗，交变万方。流金豁落，群魔灭踪。辟奸破妖，明耀元功。金符召制，蹑云乘龙。谣 
　　歌庆会，散花太空。神化冥运，四极安隆。伏御帝前，罔有不从。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域，真官正神，急上关，启臣今奉为斋意。以今临午，升坛行道，愿得玉清道炁灵宝妙光下降，流入 
　　臣等身中。令臣所启，速达径御太上无极大道至真玉皇上帝御前。
　　谨称法位
　　具位臣某，与临坛官众等，谨同诚上启太上无极大道虚无自然元始天尊，太上大道君，太上老君，昊天玉皇上帝，高上神霄玉清真王长生大 
　　帝，高上神霄玉清真王青华大帝，九天应元雷声普化天尊，九天雷祖上帝，上清紫微碧玉宫太乙大天帝，六天洞渊大帝，六波天主帝君，可 
　　韩司丈人天尊，九天采访使天尊，雷霆九司，诸天省府，东华西灵，执职真众，洞天福地，四海四渎，溪涧潭洞，主宰龙神，社稷山川，城 
　　隍里域，三界官属，一切真灵。臣闻一炁孔神，运灵光而立极。万形禀命，凝妙化以资生。黄舆下奠於三千，苍盖上罗於五亿。无宗无祖， 
　　凿七窍於混沌之先。有象有名，彰三灵於洪蒙之后。包罗经纬，囊括阴阳，皆统制於清微，悉弥纶於紫极。臣等酰鸡微质，鲋凡资。梨枣 
　　徒凋，堪叹织乌之迅。桑榆渐薄，自伤野马之驰。莫笑傲於山林，尚栖迟於尘棘。兢兢补过，切切立功。缅惟下教，以宪天盍。赞上乘而弘 
　　道。凡有投告，敢不关闻。午朝青词，谨当宣奏。
　　宣词
　　按如词旨、已罄由中。臣闻三光全，寒暑平，六合敷罗於帝贶。五谷熟，人民欲，八纮御戴於天成。傥六气莫调玉烛之和，则八圆曷应金穰 
　　之运。顾兹卑壤，弗敌高田。雨未向宿，则陆地可舟。涝苟连宵，则平畴堪棹。乃从春季，积至夏终，苦潦浸淫，恍邻邦而为壑。浓阴黯淡 
　　，惊接境以为渊。莫明畎亩之分，曷辨岸堤之势。傥不吁天而祷祝，何由指日以晴明。爰建星坛，肆翻霞笈。建霓旌於阁道，垂羽葆於端门 
　　。龙簴葳蕤，辂宝辇紫金之相。凤镛杳蔼，降华京翠玉之尊。扣首玄青，敷心丹赤，为斋主某，开明晴霁，收遏雨阴。俾服田以无忧，庶省 
　　敛而有庆。以今临午行道，请法众等，运兹初捻上香。愿此香烟腾空径上，供养无上至真道宝。臣等皈身皈神皈命，首体投地，愿以是功德 
　　，上祝皇帝陛下。伏愿治协赫怀，道参义皡。垂衣汉殿，来万国之梯航。御履周疆，膺八圆之玉帛。鸿福并隆於地大，龟龄益固於天长。出 
　　图出书，耀景星於清汉。同文同轨，垂甘露於良宵。今故烧香，自皈依师尊大圣众，至真之德。得道之后，升入无形。和：与道合真。
　　以今临午行道，请法众等，运兹二捻上香。愿此香烟腾空径上，供养无上至真经宝。臣等皈身皈神皈命，首体投地，愿以是功德，皈流四岳 
　　九牧，万姓四民。体道好生，宣仁赞化。金鱼玉带，享天禄於万锺。衮衣绣裳，尊国威於九鼎。田野之犁锄雨润，园林之畚锸云生。六艺家 
　　传，谨继承而克守。九流世业，垂统绪以咸遵。今故烧香，自皈依师尊大圣众，至真之德。得道 之后，天日开明。和：与道合真。
　　以今临午行道，请法众等，运兹三捻上香。愿此香烟腾空径上，供养无上至真师宝。臣等皈身皈神皈命，首体投地，愿以是功德，归流亲民 
　　阳职，佐政阴僚。惠洽千圻，爱敷百里。家有鸡豚之乐，治宽茧丝。野无鸿雁之忧，令严保障。地利勿侵於部分，天灾不挠於方隅。帝有恩 
　　言，轸黎元而风调雨顺。神无旷职，矜兆庶而海晏河清。今故烧香，自皈依师尊大圣众，至真之德。得道之后，长享自然。和：与道合真。
　　礼方　　忏方
　　臣等今故烧香，皈身皈神皈命，东方无极太上灵宝天尊，己得道大圣众，至真诸君丈人，九炁天君，东乡神仙，诸灵官。忏悔斋主某等，世 
　　世生生，不修戒律，秽贱五谷，轻慢二禾，厌弃稻粱，躁践黍稷，恃藉温饱，不念饥寒，蓄养鸡豚，轻重斗斛，咨寒怨暑，骂雨呵风，罔顾 
　　天威，惟徇人欲，千罪万过，未经忏陈。致使勑下水神，降灾肆虐，阴霖积日，晴霁未逢，沟浍皆盈，禾稻有损，相将秋敛，难就丰登。今 
