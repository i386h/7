<!-- { "loadSidebar": true } -->
　　帝玉真，赤童和阳。我道自然，孚泽洞常。上帝玉清，紫微黄庭。三宫升降，授我遐龄。金阙玉符，剪魔伐精。九元离合，亠政驱兵。水火 
　　木土，金方四灵。北帝延年，保命生根。五帝大魔，大帅行刑。内外既济，元亨利贞。
　　谨请上清伏魔符吏，度为弟子某，剪伐魔精，匡扶寿命。
　　焚金液炁雷伏魔符
　　天玄苍苍，地黄平平。雷公辟邪，电母应天。天丁力士，驱龙在前。风伯雨师，领兵三千。摧山破岳，六丁秉权。统摄魔鬼，掷火成烟。四 
　　目老翁，大帅仗幡。威猛我神，道炁自延。风火水土，流金火铃。震魔斩鬼，馘伐魔精。是鬼丧胆，无辄容情。雷公霹雳，食鬼吏兵。三千 
　　使者，七千天兵。刀斩斧劈，雷电摧倾。群妖东首，鬼精自惊。神罡自挥，天帝灵灵。
　　谨请上清治道符吏，度为弟子某，遏截游精，导迎和炁。
　　焚金液伏魔治道符
　　佐符天乙，治道元君。太白真卿，六甲吏兵。吞魔丧魄，摄魅缚精。掷火神王，南神上宾。紫微灵官，食鬼吞精。三官总摄，魔祟潜形。安 
　　我五藏，使我长生。上帝玉符，炼形甲庚。治道神章，炳炼魁罡。七政八灵，万神延康。三台辅佐，大道吉昌。力士天丁，戮兵无疆。流金 
　　火铃，五帝魔王。北辰卫我，天勑皇皇。金液神符，三宫济房。流霞赫耀，护我穹苍。
　　谨请上清领兵符吏，度为弟子某，统部官将，搜灭魔灵。
　　焚金液总摄领兵符
　　五藏元君，总摄大神。受炼我体，制我神魔。心肝脾肺，肾目耳灵。齿击锺鼓，信雷发声。虚虚玄玄，尊尊临临。煞尸煞鬼，为将为军。太 
　　上玉符，洞歌自真。出入自然，乘飞五云。天帝玉真，三皇上君。太乙司命，桃康合延。吐毒猛兽，掷火天丁。领兵大将，破鬼灭形。五藏 
　　神人，各喜安宁。酆都曲府，明检鬼营。大勋魔王，统领吏兵。三天将军，吐喷火云。
　　谨请上清绝病延生符吏，度为弟子某，断绝病源，续延寿祉。
　　焚金液绝病延生符
　　太元黄老，九炁真君。三合佐护，佐臣身形。北极紫微，受炼臣身。七元覆载，何鬼敢存。祛病除邪，万神自安。五斗神君，调理三宫。元 
　　始符命，时刻升迁。金符度命，丈人韩君。太上玄灵，至真妙真。洞元太无，紫微道君。剪邪破秽，玄恶潜形。何灾不灭，何福不生。上有 
　　北辰，下有元君。五行随顺，道炁自存。往来降升，帝君护魂。天地日月，身腾紫云。
　　谨请上清五行不相克符吏，度为弟子某，调平五行，祛除祸患。
　　焚金液五行不相克符
　　天帝上帝，老君道君。元始天尊，天罡四圣。水府三官，五岳四渎。十二河源，卫吾左右。使吾成仙，左右日月。与我除冤，百魔降伏。五 
　　帝常安，受炼臣身。万恶千灾，莫之敢干。五方五帝，五炁五行。金木水火，元守土皇。飞镇九天，密罗大千。元洞玉历，太上玄元。辟除 
　　恶毒，祸患不缠。赤书神字，体就形全。大道不克，身得神仙。太上玄玄，福寿无边。
　　预修弟子某，炼形炼神，治邪治病。真元内固，华池之玉液周流。魔寇外攘，天谷之金花固密。妙矣登真之诀，大哉卫生之经。与道合真， 
　　超凡入圣，此皆元始慈悲之大造，实由天尊护度之深恩。所宜稽首肃恭，凝神礼谢。更凭法众，吟咏洞章。
　　吟萧然神静然默赞
　　大圣元始天尊
　　第五坛受度
　　步虚引诣朱陵度命天尊前上香拜
　　信礼无上大罗天朱陵度命天尊
　　高仙尊帝一，全真妙雌雄。高奔契八素，混合百神功。二老两仙王，五灵符籍同。神光耀玉楼，妙矣云气重。是谓大洞法，九夏步玄穹。金 
　　津和玉液，咽服琼树丰。郁罗朝太上，扬袂歌天风。
　　臣谨上启朱陵度命天尊。切以全真濯质，三天垂洪泽以陶镕。结炁生神，八极赖洪恩而化育。恳祈激切，覆护昭彰。重念预修弟子某，幸脱 
　　尘踪，昭膺道炁。三田五藏，虑根源本始之尚离。四体百关，恐营卫阴阳之未固。惟周旋於欲境，易荡失於天真。非藉生成，曷全造化。伏 
　　冀廓施妙运，密斡神枢。陶沐五灵，复二十四神而混化。缠络九炁，保百八十节以开通。真元充盈，精神焕耀，魂强魄弱，阳长阴消，一如 
　　无量度人之章，密契灵宝嗣师之旨。众真监度，注上生名。玄坛表文，谨当宣奏。
　　宣表　关发　宣符奏
　　本坛恭奉道旨，关白朱陵度命仙吏，灵宝护魂侍魄灵官，养炁通血灵官。请启真慈，随我神运，特为预修弟子某，摄整身神，镇安宫室。
　　朱陵度命天尊　宣牒
　　谨请上部八景内神，度为弟子某，安镇上部，继绝灾衰。
　　焚上部八景符
　　上元虚无，元洞九王。太上阿房，流灵威户。玉衡摄炁，脑华元睹。统御上部，通神达古。
　　谨请中部八景内神，度为弟子某，安镇中部，辟斥凶灾。
　　焚中部八景符
　　赤明开真，三天洞和。洞纳阳光，五藏不枯。三启所保，朱宫扶疏。纳炼流泉，生元无祖。
　　谨请下部八景内神，度为弟子某，安镇下部，养护根源。
　　焚下部八景符
　　黄中理炁，元生白尊。胃管幽通，六府俱存。白元无英，桃康得淳。养育朱丹，洞神往还。
　　大圣元始天尊
　　臣谨上启无上九天自然生神上帝。恭望圣慈矜悯，天泽昭宣。特为预修弟子某，降自然九天真炁，灌沐形神，俾获具足。颁宣符命，伺候天 
　　恩。
　　九天生神天尊
　　谨请郁单无量天帝，真胞命元一黄演之炁，度为弟子某，缠其胞，使胞元宣通，上彻於天以生成。
　　焚郁单无量天符
　　太霄空洞炁，结炁成云营。我王挺神匠，有化若无形。无形中有真，有真无中生。眇莽玄虚丘，萧萧元始精。法景朗妙觉，玄运来相征。列 
　　宿罗玉宇，飞霞超绿琼。焕落三晨耀，流光郁紫清。携襟玉景台，解憩戏凤城。回霄登九岭，以启不穷龄。谁能同此游，可来寻余名。余名 
　　甚易知，要在东华庭。自可朝玄都，精微思帝灵。弃去云外念，专一守黄庭。披诵太霄章，三关当自明。玄降徘徊辇，虚遣飞霞軿。九天虽 
　　云遐，妙想安尔形。
　　谨请上上禅善无量寿天帝，真胎命元洞冥紫户之炁，九重下降，为受度弟子某，缠其胎，使胎根结节，下响於地以固灵。
　　焚上上禅善无量寿天符
　　灵运启空洞，金真秀琼胎。法景太寂庭，玄化自相摧。历劫沦九冥，与道契幽期。三晨告元始，运通自来绥。匡辔明霞上，流精耀玉枝。顾 
　　盻无中有，混合似婴儿。父宁与母精，逍遥戏凤台。落景游云房，独妙谁能知。合庆离罗门，解禊紫霄崖。若欲相寻索，精研琅书辞。回转 
　　琼文章，天王自当之。洞存帝一尊，以为求仙基。绝念弃外想，常使心神夷。积感致真降，郁然焕羽仪。拔度七祖根，咸同登云阶。玉章映 
　　高灵，琼文难寻思。二妙以相和，名称本不齐。子欲戏九玄，但诵太霄诗。万劫在俄顷，勿忧天应迟。
　　谨请梵监须延天帝，真魂命元长灵明仙之炁，九重下降，为受度弟子某，缠其魂，使魂门开，通神以达精。
　　焚梵监须延天符
　　澄清无毫秽，结炁成紫晖。丹霞映监天，罗布乃南回。三晨明列宿，七转朗太微。灵风扇奇花，玉籁声何悲。神凤翔琼林，群仙振羽衣。天 
　　王承运征，握节总万机。虚轮掷空洞，辽朗九天扉。提携霄中宾，解襟入换帏。敷烂扶晨炁，耀罗焕玉阶。凌梵映朱日，千景翼灵晖。飘飘 
　　元化内，玉辇正徘徊。公子命虎符，总摄万神归。拔灭七祖根，穷魂皆仙飞。琅书庆云庭，琼文洞虚微。精研道日鲜，亿劫龄不衰。万化随 
　　运迁，乃知妙者希。
　　谨请寂然兜术天帝，真魄命元砀尸冥演由之炁，九重下降，为受度弟子某，缠其魄，使魄户闭关，天王降仙以安宁。
　　焚寂然兜术天符
　　安景太寂乡，回风迅琼轮。丹霄翼绿舆，神公辅帝尊。翳翳九玄化，离离开趣门。徘徊金罗上，啸歌庆灵云。三唱朗玄觉，五回道乃分。金 
　　房焕嵯峨，流精何纷纷。左顾见无英，右盻睹白元。履昌度金箓，太一挺命根。为我纪仙籍，授我度命文。清唱运天真，静思理百关。帝一 
　　镇灵官，法服飞青裙。相与契何许，合会九天端。有日若无期，皇华正四圆。至感弃余念，道从玄中传。灵感各有运，至学无多全。
　　谨请波罗尼密不骄乐天帝，真藏府命元五仙中灵之炁，九重下降，为受度弟子某，缠其五藏，使五藏纳凉，五帝朝真以存神。
　　焚波罗尼密不骄乐天符
　　空中生紫烟，郁勃翳华宫。流明顺运回，丹霄映绿房。翼辅虚中景，耀灵焕十方。万帝由真运，莫若九天王。体结自然秀，含炁挺虚宫。理 
　　化正四维，号与正帝宗。落景乘八烟，总摄轮空洞。朝游西台绾，夕憩扶桑宫。摄校玄图录，拔度东华宫。桃康定命籍，明初保劫功。流盻 
　　无涯际，万化随运空。飞步诵太霄，幽寻元始踪。积思感至寂，以至登玄窗。宿基流余庆，七祖返南宫。五苦非所履，结友在太空。寻岳非 
　　常宅，飞云是我龙。结携九岭真，偶景以成双。何为坐嚣秽，婆娑待命穷。
　　谨请洞玄化应声天帝，真灵府命元高仙冲融之炁，九重下降，为受度弟子某，缠其六府，使六府调泰，胃筦生津以纳和。
　　焚洞玄化应声天符
　　高灵秀空洞，凝炁结朱烟。握节回九霄，飘飘天帝真。琼台耀岩阿，紫凤郁玉麟。灵歌逸幽宫，萧条云上人。携契七映房，金罗焕中田。天 
　　王正有九，飞仙有亿千。洞阳郁灵标，为兆度命年。丹华朗朱日，流芳灌兆身。仰欢月中浆，九源降液津。永保不终劫，内外洞虚鲜。积思 
　　感太空，洞明无极渊。形与混合同，游宴莫能旋。
　　谨请灵化梵辅天帝，真元府命元高仙洞笈之炁，九重下降，为受度弟子某，缠其九窍，使九窍开聪，星辰朗明以开通。
　　焚灵化梵辅天符
　　三晨朗幽夜，流霞耀金日。丹房焕嵯峨，灵香绕琼室。父子合庆堂，履昌携帝一。三元混合宫，微言甚忧密。兆欲度命年，静思勿杂改。寂 
　　若虽云无，真从空中逸。庆加靡不周，七玄自蒙拔。种福有重基，宿根咸消灭。琼文有妙章，斯篇慎勿失。存念至灵喡，道降同玄一。
　　谨请高虚清明天帝，真华府命元真灵化凝之炁，九重下降，为受度弟子，缠其八景，使三部八景，整具形神，幽夜光明以防身。
　　焚高虚清明天符
