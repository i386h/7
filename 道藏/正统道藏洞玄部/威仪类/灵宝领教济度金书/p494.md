<!-- { "loadSidebar": true } -->
　　臣伏以青玄开府，卿云腾三极之辉，黄箓建宫，雾散八遐之彩。彗日昭回於狮御，神风赫奕於龙章。辄控寸丹，仰陈尺素。臣诚惶诚恐，稽 
　　首顿首。伏念臣幸承景运，获奉昌期。弘道宪天，仰骞墀而缀武。膺符宣德，拱莲座以承颜。既叨化育之恩，敢报裁成之泽。恭惟
　　东极天中长乐宫内大慈仁者寻声赴感太一救苦天尊玉陛下。
　　妙严高拱，长乐端凝。应念垂慈，散祥烟於死户。寻声赴感，洒甘露於生门。普使幽魂，感归拔领。伏愿匆匆离夜。眇眇乘晨。黑郁刊图， 
　　消大千之妄暗。青华定籍，乘太一之真光。永侍紫金，高登碧玉。臣下情无任激切之至，谨奉表奏以闻，谨言。
　　年　月　日具位臣姓　某上表。
　　破狱表
　　具位臣某
　　上言，今月某日，为修斋弟子某，崇建青玄救苦妙斋几昼夜。开度亡过某灵魂，以今准式破狱召魂者。
　　臣伏以登真度命，凝湛露於青华。毁锁张门，散祥烟於黑郁。敢扣慈悲之圣，冀敷拔领之仁，百拜陈情，一忱请命。臣诚惶诚恐，稽首顿首 
　　。切虑寒庭滞爽，幽壑穷魂。铁垒周遭，万劫受羁维之苦。铜关赫奕，千龄膺囚禁之严。鬼官职宪於阴阳，冥吏司刑於水火。匪由勑破，曷 
　　俾超凌。恭惟
　　东极天中长乐宫内大慈仁者寻声赴感太一救苦天尊玉陛下。
　　应感无方，提携有造。降威光於百宝，披朗重阴。策神杖於五灵，洞开积夜。原垂渊听，昭俾俞音。如律宣行，密契龙符而启旦。依科摧毁 
　　，顿令犴室以生春。即使亡过某，离夜无忧，乘晨有喜。耀华芒而炜烨，九垒焕明。飞灵锡以徘徊，三途康泰。均提苦趣，同证乐乡。臣下 
　　情无任激切之至，谨奉表奏以闻，谨言。
　　年　月　日具位臣姓　某上表。
　　青玄言功表
　　具位臣某
　　上言，今月某日，为修斋弟子某，就某处崇建青玄救苦妙斋几昼夜。开度亡过某灵魂，以今解坛谢过，为官君将吏言功者。
　　臣伏以青玄御运，敷惠露以流滋。黄箓开图，耀庆云而飞洒。金简焕龙符之秘，瑶图开凤笈之奇。三极回生，九垓起死。荷光明而济下，真 
　　切酬恩。盖激越以由中，勤拳谢过。尚祈渊默，曲赐赦原。臣诚惶诚恐，稽首顿首。伏念臣辙鲋微材，坎蛙陋识。莫奉行於青律，徒参赞於 
　　玄班。未谙俯仰之规，威仪多冒。尚昧斋修之典，禁戒轻违。策役妄召於真曹，关奏滥称於主职。言辞颠倒，敢演金科。存念周章，滥飞玉 
　　篆。施为既彰於谬戾，省循恐积於愆尤。恪冀慈仁，悉从矜宥。恭惟
　　东极青玄老君太一救苦天尊玉陛下。
　　道宏三极，德迈十华。提奖真灵，为计功而行赏。扶持职守，俾含垢以匿瑕。其有修斋之初，上请天仙兵马，地仙兵马，真人兵马，神人兵 
　　马，日月星宿兵马，三河四海兵马，九宫五帝兵马，三十二天监斋直事，侍香玉童，散花玉女，三五功曹，左右官使者，五帝直符，直日香 
　　官，飞龙骑吏，灵宝天仙内院诸天承受玉女，运神会道功曹，青玄黄箓左右真司仙灵官吏。九天普度院仙官将吏，玄坛开度混元司、解结司 
　　、监生司、天医司、澣濯司、巾笥司、摄化司、诸部承宣官吏，本靖侍靖仙官，玉童玉女，主将某，副将某，护道某，监坛某，主坛某，诸 
　　省府院司效职宣劳官君将吏，监临翊卫，某庙某王，本州城隍司，本县城隍司，某乡某里里域真官，土地正神，三界符使，四直功曹，斋主 
　　家土地司命六神，在坛守职，备着勤劳。并各显服严装，随臣所进表文，上诣玄都，例受功赏。臣敢不铭心精进，洁己操修。期母负於生成 
　　，庸恢张於化育。运元契道，倘成东华合景之功。领教学真，愿佐南丹受书之化。臣无任激切，感戴之至，谨奉表奏以闻，谨言。
　　年　月　日具位臣姓　某上表。
　　灵宝领教济度金书卷之二百九十八竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百九十九
　　表榜规制品
　　青玄斋合用
　　十方救苦表
　　东方
　　具位臣某
　　上言，今月某日，为某修建某道场，转经念号，开度亡过某灵魂，谨具表奏闻者。
　　臣伏以炁焕青林，凝始阳於淑景。光腾苍极，分簇律於和音。东华端妙严之庭，方诸耀长乐之界。仰瞻圣阙，俯控愚衷。臣诚惶诚恐，稽首 
　　顿首。伏念亡过某心织冤机，身萦业网。五贼颠倒，谁操欲海之舟。六凿抢攘，孰鼓爱河之棹。一朝失足，九夜寒心。匪由提奖之功，曷遂 
　　超凌之愿。恭惟
　　东方玉宝皇上天尊御前。
　　华林高拱，惠静端凝。赞圆昊以储仁，太无孕粹。荫方垓而布德，妙有垂精。俯烛群灵，洞观万有。伏愿颁龙符於震域降凤诏於东乡。即俾 
　　亡过某，登解脱山，到逍遥境。千愆解释，俓登碧落之墟。一性圆明，永离黑单之野。不经苦恼，长处惧愉。臣下情无任激切之至，谨奉表 
　　奏以闻，谨言。
　　年　月　日具位臣姓　某上表。
　　南方
　　具位臣某
　　上言，今月某日，为某修建某道场，转经念号，开度亡过某灵魂，谨具表奏闻者。
　　臣伏以绛彩丹霞，应朱明之九凤。黄旗紫盖，配碧落於三鹑。南陵腾受书之玄，东极耀炼形之妙。仰瞻圣阙，俯控愚衷。臣诚惶诚恐，稽首 
　　顿首。伏念亡过某心织冤机，身萦业网。五贼颠倒，谁操欲海之舟。六凿抢攘，孰鼓爱河之棹。一朝失足，九夜寒心。匪由提拯之功，曷遂 
　　超凌之愿。恭惟
　　南方玄真万福天尊御前。
　　梵天高拱，妙化端凝，仁浃卿云，子九幽而荡荡。恩流湛露，母五道以熙熙。正位先天，垂光太极。伏愿颁龙符於离域，降凤诏於南乡。即 
　　俾亡过某，永脱阴郊，俓登阳境，心无染着，悟声色之俱空，神即超凌，扫冤愆之尽散。永辞输转，常处逍遥。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　西方
　　具位臣某
　　上言，今月某日，为某修建某道场，转经念号，开度亡过某灵魂，谨具表奏闻者。
　　臣伏以祖炁流明，企罗浮於玉国。灵光弥络，拥昆苑於金门。少阴御纤阿之庭，太素应广寒之界。仰瞻圣阙，俯控愚衷。臣诚惶诚恐，稽首 
　　顿首，伏念亡过某，心织冤机。身萦业网，五贼颠倒，谁操欲海之舟。六抢攘，孰鼓爱河之浪。一朝失足，九夜寒心。匪由提奖之功，曷遂 
　　超凌之愿。恭惟
　　西方太妙至极天尊御前。
　　金光高拱，利益端凝。泽霈北单，飞玄云而覆荫。位崇西阆，降膏雨以沾濡。万物雍熙，九幽鼓舞。伏愿颁龙符於兑域，降凤诏於西乡。即 
　　俾亡过某九地超凌，三天游宴。空消五蕴，心熏道德之香。证妙三元，身味玄元之化。永依玉树，常处骞林。臣下情无任激切之至，谨奉表 
　　奏以闻，谨言。
　　年　月　日具位臣姓　某上表。
　　北方
　　具位臣某
　　上言，今月某日，为某修建某道场，转经念号，开度亡过某灵魂，谨具表奏闻者。
　　臣伏以碧落空歌，应地纲於广野。紫虚郁秀，耀天纪於玄冥。朔云腾神武之区，黄锺肇始阳之度。仰瞻圣阙，俯控愚衷。臣诚惶诚恐，稽首 
　　顿首。伏念亡过某，心织冤机，身萦业网。五贼颠倒，谁操欲海之舟。六凿抢攘，孰鼓爱河之棹。一朝失足，九夜寒心。匪繇提拯之功，曷 
　　遂超凌之愿。恭惟
　　北方玄上玉晨天尊御前。
　　真灵高拱，救度端严。抚料兆民，棹慈航於道岸。雍和万化，流慧日於康衢。布德东华，垂恩北朔。伏愿颁龙符於坎域，降凤诏於北乡。即 
　　俾亡过某，定水泓澄，业山摧毁。三生垢莹，浴秋瀣於蟾辉。一点尘无，迎朝曦於霁色。不经苦恼，常享太平。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　东北方
　　具位臣某
　　上言，今月某日，为某修建某道场，转经念号，开度亡过某灵魂，谨具表奏闻者。
　　臣伏以彩晕扶桑，企始青之丽日。光舒若木，耀空碧之卿云。苍精腾九炁之辉，碧霭冠三辰之运。仰瞻圣阙，俯控愚衷。臣诚惶诚恐，稽首 
　　顿首。伏念亡过某灵魂，心织冤机，身萦业网。五贼颠倒，谁操欲海之舟。六凿抢攘，孰鼓爱河之棹。一朝失足，九夜寒心。匪由提拯之功 
　　，曷遂超凌之愿。恭惟
　　东北方度仙上圣天尊御前。
　　周匝高拱，长乐端凝。宝月池清，鼓玉演而浴爽。骞林树密，澄金景以提魂。极地歌谣，终天鼓舞。伏愿颁龙符於艮域，降凤诏於东维。即 
　　俾亡过某，断迷惑根，出烦恼网。恶根消化，等闲离夜以无忧。善蕊罗敷，迅速乘晨而有喜。高跻阳域，永脱阴乡。臣下情无任激切之至， 
　　谨奉表奏以闻，谨言。
　　年　月　日具位臣姓　某上表。
　　东南方
　　具位臣某
　　上言，今月某日，为某修建某道场，转经念号，开度亡过某灵魂，谨具表奏闻者。
　　臣伏以气耀九门，丽丹天於丹界。道标三秀，对玄景於玄阿。太微拱三光之庭，祝融御六阳之运。仰瞻圣阙，俯控愚衷。臣诚惶诚恐，稽首 
　　顿首。伏念亡过某，心织冤机，身萦业网。五贼颠倒，谁操欲海之舟。六凿抢攘，孰鼓爱河之棹。一朝失足，九夜寒心。匪由提拯之功，曷 
　　遂超凌之愿。恭惟
　　东南方好生度命天尊御前。
　　碧霞高拱，妙寂端凝。服御黄华，炼死魂而不死。卷舒绛彩，提生魄以长生。朱火陶真，黑垓霖泽。伏愿颁龙符於巽域，降凤诏於南维。即 
　　俾亡过某，沐清净光，破烦恼暗。业障报障，犹日耀於秋空。恶根毒根，若露晞於晓霁。天光常被，地禁永离。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　西南方
　　具位臣某
　　上言，今月某日，为某修建某道场，转经念号，开度亡过某灵魂，谨具表奏闻者。
　　臣伏以金虎凌空，浴咸池之宝座。玉龙腾景，鼓瑶沼之清飚。少阴开中吕之庭，始素冠蓐收之野。仰瞻圣阙，俯控愚衷。臣诚惶诚恐，稽首 
　　顿首。伏念亡过某，心织冤机，身萦业网。五贼颠倒，谁操欲海之舟。六凿抢攘，孰鼓爱河之浪。一朝失足，九夜寒心。匪由提拯之功，曷 
　　遂超凌之愿。恭惟
　　西南方太灵虚皇天尊御前。
