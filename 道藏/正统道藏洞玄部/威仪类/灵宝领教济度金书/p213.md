<!-- { "loadSidebar": true } -->
　　谨奏请太上无极大道大罗玉京元始天尊，太上道君，太上老君，昊天玉皇上帝，三宝帝君，三宝丈人。伏愿应感分辉，流光下降。
　　谨奏请北极紫微大帝，天皇大帝，东极青玄上帝，南极长生大帝，朱陵大帝，九天上帝，三十二天上帝，五老上帝东华西灵已得道大圣，众 
　　至真诸天丈人。伏愿应感分辉，流光下降。
　　谨奏请太阳太阴、五星四曜、南辰北斗上真道君，二十八宿星君，醮主合家本命元辰真圣，本宿星君，运炁真宰，伏愿应感分辉，流光下降 
　　。
　　谨奏请泰玄枢机三省诸相天君，玄中大法师，灵宝经、籍、度三师真君，伏愿应感分辉，流光下降。谨奉请天、地、水三官大帝，北极四圣 
　　真君，九天诸司、天曹诸司、上清诸院使真君，飞天神王，五帝大魔，三元真君，上章词表灵官。伏愿应感分辉，流光下降。
　　谨奉请妙行真人，玄一三真人，冲应真人，太极太虚真人，太极左宫仙翁，冲应真人，太平下教二十四真人，上章二十四真人，九天普度院 
　　三十六真人。伏愿应感分辉，流光下降。
　　谨奉请三洞威神，三宝官属，灵宝领仙监斋，飞龙骑吏，三十二天监斋直使，左右官使者，三五功曹，侍香金童，传言玉女，五帝直符，直 
　　日香官，左右龙虎君，诸天仙吏，伏愿应感分辉，流光下降。
　　谨奉请五岳五帝真君圣帝，洞天福地靖庐治化仙官，海上五岳十洲三岛仙官，东华、方诸、西灵、昆台仙官，伏愿应感分辉，流光下降。
　　谨奉请西城总真上卿，司命定录右禁三官保命真君，南岳夫人，东华道君，上清仙侯，本振祖、玄、真师列位真人，经、籍、度师列位真人 
　　，伏愿应感分辉，流光下降。
　　谨奉请地府酆都大帝，九垒土皇君，六洞冥官，十宫真君，五道大神，十三魔王，诸大地狱曹僚案掾、无极神吏，伏愿应感分辉，流光下降 
　　。
　　谨奉请水府搏桑大帝，四海龙王，四渎源王，九江水帝，十二河源仙官，五湖七泽大神，溟泠大神，水府曹僚、案掾神吏，伏愿应感分辉， 
　　流光下降。
　　谨奉请九州社令司，本州本县城隍司，当□里域司，斋主家土地六神，远近庙貌祀典神众，伏愿应感分辉，流光下降。
　　谨奉请三界符使，四直功曹，玄坛翊卫，四灵神君，监斋香官，监斋使者，宣通命令一切神明，惟愿应感分辉，流光下降。
　　初献
　　臣谨重诚，上启三清上帝，十极高真，仰冀洪慈，俯垂采录。臣以系代学真，联名领教，宪天弘道，济物利人，职守所摩，敢云瘝旷。以今 
　　斋主悯兹亡爽，倏堕幽寥，生有冤愆，死沉恶趣，炎池冰沼，水火阴阳，匪赖神恩，曷祈超迈。是以虔遵斋律，敷列坛场，信币勤渠，香火 
　　缭绕，投诚紫极，请命玄都，为亡故某，忏涤宿瑕，徼迎宸祉。俾离夜壑，快睹晨阳，沐浴朝真，听法受炼，恶根落灭，罪簿疾除，时刻升 
　　迁，制魔保举，永辞北府，径上南宫，道岸先登，法桥稳驾。三途五苦，八难幽关，均获逍遥，断除苦恼。际天蟠地，均沐仁风，若冤若亲 
　　，俱陶化育。岂臣愚钝，获遂感通，实帝慈悲，普施利益，珠环真切，苹藻勤渠，不揆瓣香，庸伸报效。伏望高真日鉴，上帝时饮，俯察精 
　　虔，恪垂丙在，仪不及物，情见乎辞，仰冀圣灵，洞加慈亮。臣不胜虔祝之至，谨稽首再拜。
　　亚献
　　臣谨重诚，上启三清上帝，十极高真，仰冀洪慈，俯垂洞鉴。臣以上质旁，鉴观有翼，由中济下，化育无私。今有斋主所度亡灵，欣承圣泽 
　　，请言终惠，更藉维持。所冀丹旆飞驰，玄纶鼓动，申饬三府，关闻九幽。亡故某驾景策空，飞翔八极，随劫轮转，与天齐年，永离轮迥， 
　　常依正道，魔无干犯，衣食自然，蒙如恳祈，允臻嘉佑。更愿灵宝官属，领仙监斋，玄元仙曹，佐时用事，城隍社令，里域监临，护正斋功 
　　，具严劳绩。今飞朱表，谨即言功，所冀渊慈，进品加秩，庶酬勋效，永翊宗乘。更愿斋主某，神观清夷，风资茂悦，芝兰秀发，椿榼欢愉 
　　，七叶连荣，五枝挺秀，诗书演庆，文献流芳，门户兴隆，丝罗协泰，家庭真吉，中外和平，荷天之休，永臻康溢。上愿三光顺轨，五炁宣 
　　和，彗孛韬威，风云藏静，山灵荐祉，川后静波，疵
　　疠不生，由畴丰稔，三边息警，六合澄清，林绝虎狼，田无螟，欢生击壤，歌唱康衢，动植飞潜，均随化化，幽关夜壑，悉沐生生，极地 
　　际天，俱陶寿城。臣下情不胜虔祝之至。
　　终献
　　臣谨重诚上启。臣以今星汉斜飞，籁沉动寂，千枝烬冷，百和方残，荐献情周，敷陈礼罄。红尘纷紏，莫挽霓旌，碧落迢遥，将旋羽葆。臣 
　　等承颜奏对，缀武班联，无量度人，喜宣圣泽。法事粗悉，万圣旋饼，瞻恋朵深，惋恂曷喻。臣不胜依恋激切之至。谨稽首奉送。
　　回軿颂
　　回軿五云舆，腾驾九章歌。倏忽冲天远，醮筵香气多。玄恩覃宇宙，福禄遍山河。缅想神仙路，逍遥上大罗。
　　十真君醮仪
　　步虚　洒净
　　烧香颂
　　各礼师存念如法
　　玄天徘徊，流景上清。大有启运，八字高明。飞天澄空，洞阴自生。五炁缠绵，灌我身形。冠带北单，受炼洞灵。肾府北出，内外光精。飞 
　　行三界，游宴紫庭。和与道合真。
　　鸣法鼓三十六通
　　上清灵宝玄坛，当召香官使者，四直功曹，今日直符，直坛土地，防御祇应内外真灵，急上关启。以今奉为入意，当愿天光郁勃，地禁开明 
　　，泉曲生春，寒庭不夜，令今所启，速得上闻北阴玄天酆都大帝、地府十殿真君圣前。
　　请称法位
　　具位臣姓某谨同诚，上启北阴玄天酆都大帝，地府泰素妙广真君，阴德定休真君，洞明普静真君，玄德五灵真君，最胜耀灵真君，宝肃昭成 
　　真君，神变万灵真君，无上正度真君，飞魔演庆真君，五化威灵真君，左右文武曹僚，案掾侍从主执，一切威灵。伏闻元始开图，扇真风於 
　　三极。虚皇御运，流慧日於九幽。罗酆司考对之权，泉曲职推研之任。十宫曹局，六洞官僚。恶盈益谦，昭水衡而有准。祸淫福善，凛冰鉴 
　　以无私。仰承金阙之科条，上奉玉京之政令。范围所被，统隶无遗。以今斋主某，伏为亡故某人，身堕神乡，命归鬼录，虑主纷於业网，致 
　　死击於形机。水火阴阳，难逃帝宪。予夺轻重，宜赖神休。敢殚一得之葵忱，恭致三卮之菲敬。冀旌德款，普锡恩厘。伏愿风马前驱。拥人 
　　间之卤簿，云车后从，耀地上之襜帷。来赴灵场，恪歆珍供。某不胜激切，望恩之至，谨当奉请。
　　请圣
　　志心奉请北都泉曲府玄天酆都大帝，惟愿云骖俯降，风驷遥临，来赴醮筵，证明修奉。
　　志心奉请北都泉曲府第一殿秦广大王泰素妙广真君，惟愿云骖俯降，风驷遥临，来赴醮筵，证明修奉。
　　志心奉请北都泉曲府第二殿初江大王阴德定休真君，惟愿云骖俯降，风驷遥临，来赴醮筵，证明修奉。
　　志心奉请北都泉曲府第三殿宋帝大王洞明普静真君，惟愿云骖俯降，风驷遥临，来赴醮筵，证明修奉。
　　志心奉请北都泉曲府第四殿五官大王玄德五灵真君，惟愿云骖俯降，风驷遥临，来赴醮筵，证明修奉。
　　志心奉请北都泉曲府第五殿阎罗大王最胜耀灵真君，惟愿云骖俯降，风驷遥临，来赴醮筵，证明修奉。
　　志心奉请北都泉曲府第六殿变成大王宝肃昭成真君，惟愿云骖俯降，风驷遥临，来赴醮筵，证明修奉。
　　志心奉请北都泉曲府第七殿太山大王神变万灵真君，惟愿云骖俯降，风驷遥临，来赴醮筵，证明修奉。
　　志心奉请北都泉曲府第八殿平等大王无上证度真君，惟愿云骖俯降，风驷遥临，来赴醮筵，证明修奉。
　　志心奉请北都泉曲府第九殿都市大王飞魔演庆真君，惟愿云骖俯降，风驷遥临，来赴醮筵，证明修奉。
　　志心奉请北都泉曲府第十殿转轮大王五化威灵真君，惟愿云骖俯降，风驷遥临，来赴醮筵，证明修奉。
　　志心奉请北都泉曲府大帝真君殿下左班曹僚案掾，主执善恶无鞅神灵圣众，惟愿云骖俯，风驷遥临，来赴醮筵，证明修奉。
　　志心奉请北都泉曲府大帝真君殿下右班曹僚案掾，主执善恶无鞅神灵圣众，惟愿云骖俯降，风驷遥临，来赴醮筵，证明修奉。
　　初献　　引旛居中参礼
　　具位姓某谨焚香，上启北阴玄天酆都大帝，地府十宫十殿真君，左右文武曹僚，案掾侍从主执，一切威灵。伏闻上圣慈仁，符春生而布德。 
　　下愚冥昧，抵秋杀以昭刑。故虽民情之自贻，实亦帝心之曲悯。兴言泽垒，莫惨罗酆。铁壁千寻，羁穷魂於积夜。铜关万仞，摩罗魄於重泉 
　　。阴风浙浙而茹苦无原，昏雾蒙蒙而含哀莫诉。天光弗照，地暗常臻。狱吏威严，朱墨纷纭於簿录。冥官狞恶，丹青翻覆於文书。自非主守 
　　，宽一分而惟重惟轻。与夫监临，执三尺而无小无大。曷苏常禁，上沛殊恩，仰惟十地之威权，实赞三天之号令。位尊阴部，聪明智慧足有 
　　临。势绕冥乡，性命祸福无不载。准女青之玉律，遵大赤之金科。职尚威严，心存恻悯。凡灭度经由而靡忒，必毫厘考校以无差。今孝子某 
　　人，切虑亡故某人，身处红尘，神萦黑业。六因十习，孰逃奏过之三尸。五苦三途，曷这惩愆之八难。随所作罪，受此报缘。历岁历时，既 
　　莫测升沉之所。若祥若七，必遍经按察之司。体道好生，配天恶杀。一帝端拱，颁德诏以风行。十真崇严，承赦音而雷动。倘有重过，免挂 
　　深文，为销毁於刑书，即勾除於罪簿。俾脱犴室，即礼龙墀。玉斝低铺，列瑶池之仙果。金樽高设，陈阆苑之奇葩。云馔重重，霞桨奕奕。 
　　步虚响彻，飞白鹤於云间。梵唱流明，无青鸾於空际。愿毋逊却，曲为鉴歆。某不胜激切，恳祈之至。
　　亚献
　　具位某谨焚香，上启北阴玄天酆都大帝，地府十殿真君，左右文武曹僚，案掾侍从主执，一切威灵。伏闻乾坤定位，张翠盖於九清。离坎司 
　　方，辩黄舆於五浊。中极号仙圣之府，北都为鬼神之家。职帝严刑，赞天重宪。山川岳渎，皆归统部以无遗。里域城隍，悉属按临而莫隐。 
　　凡人间之善恶，属地上之权衡。五道循环，端由科简，四生轮转，奚外铨量。惟能悔过以忏祈，必沐雪愆而救护。今孝子某人，伏为亡故某 
