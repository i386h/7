<!-- { "loadSidebar": true } -->
　　愿以是功德，归流社稷尊灵，宗祧先圣。伏愿金枝衍庆，玉叶生辉。凤葆飞空，高步流珠之邃。龙旗翳景，永垂积翠之玄。亘万古以长存， 
　　后三光而不老。皇帝乾坤孕粹，河洛昭符。乘六龙以御天，位尊北极。策八骏而行地，道授西昆。垂衣齐东岱之龄，御履并南溟之福。着柔 
　　嘉於彤馆，敦孝友於青宫。月塞威驰，耀旗常之巨绩。云台誉蔼，华竹帛之元勋。今故烧香，自皈依师尊大圣众，至真之德，得道之后，保 
　　天长存。和：与道合真。
　　以令清旦升坛行道，请法众等，运兹二捻上香。愿此香烟腾空径上，供养元上至真经宝玉晨灵宝天尊，紫微天皇大帝，禹余天宫真仙圣众。 
　　臣等皈身皈神皈命，首体投地，仰依太上三尊。愿以是功德，皈流斋主家，九玄七祖，故往灵仪。伏愿东阙标名，南宫记字。辞六六阴垒， 
　　顿疏有漏之尘。超九九阳都，永御无为之炁。攀龙鳞於亿劫，垂燕翼於垓龄。斋主某识烛千龄，胸涵万顷。志超浩渺，朝阳腾若凤之音。学 
　　富渊源，月旦蔼犹龙之誉。乐琼枝於雁序，敦玉树於鲤庭。珠履骈骈，侍金谷春风之座。翠裀侃侃，映琼霄秋月之帘。今故烧香，自皈依师 
　　尊大圣众，至真之德，得道之后，升入无形。和：与道合真。
　　以令清旦升坛行道，请法众等，运兹三捻上香。愿此香烟腾空俓上，供养无上至真师宝五灵玄老天尊，紫微北极大帝，救苦青玄大帝，后土 
　　皇地祇，大赤天宫无边圣众。臣等皈身皈神皈命，首体投地，仰依太上三尊。愿以是功德，皈流普天率土，中夏外夷，九流四民，六军百姓 
　　。伏愿河清海晏，天成地平。月淡柳营，闲宵声於刁斗。风清枌社，动晓景於犁锄。承家富仓廪之藏，继世振箕裘之旧。箫韶庶政，敦金章 
　　衮绶之材。冠带百蛮，应紫盖黄旗之运。臣等师资同学，父母亲缘，性悟大乘，名刊小有。见在固三田之云液，悟天地根。既往超九空之霞 
　　辉，出阴阳域。今故烧香，自皈依师尊大圣众，至真之德，得道之后，长享自然。和：与道合真。
　　礼方忏悔三启
　　三礼
　　重称法位
　　具位臣某，谨同诚，上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人，三十二天帝君 
　　，玉虚上帝，玉帝大帝，东华、南极、四灵、北真、玄都、玉京、金阙七宝琼台、紫微上宫、灵宝至真明皇道君，三十六部尊经玄中大法师 
　　，上相上宰上保上傅，太平下教二十四真人，西城总真王君，太乙真人，东岳上卿司命茅君，定录、保命二真人，名山洞府得道神仙，三界 
　　官属，一切真灵。臣闻七宝紫微，总天帝而布政。九幽黑郁，职地宪以持权。水官宰制於东霞，神局裁成於中极。二十七府，昭昭冰鉴之明 
　　。百二十曹，秩秩水衡之政。五帝鉴观而令彰日月，四司燮理而宪肃雷霆。着威仪於简文，示科条於品格，殃庆类至，淫善响随，实纤芥之 
　　不违，允毫，厘之罔失。今斋主某，仰虑亡故某，俗机密织，世网高张。耳混宫商，昧无生之曲调。身淫黼黻，耽有色之空花。贪膏粱而纵 
　　舌锋，悦馨香而参鼻观。心猿弗系，跳踉丛棘之林。意马不羁，踯躅荒榛之径。自翳情之云扰，致尘思之烟迷。敻隔阳光，倏沦阴暗，业关 
　　进步，天恶盈而祸臻。苦海回头，道集虚而善应。恭严荜戺，爰肃枫坛，奠龙璧於五灵，罗凤缯於十极。投诚万一，请命再三。伏冀丙轸初 
　　忱，申融终惠。赦千龄之宿垢，蠲三际之深瑕。紫户玉门，霄炁降九重之妙。黄庭金室，灵芽流五灌之华。俾还复於生根，即断除於死蒂。 
　　神神莹彻，炁炁虚灵。高步琼霄，觐三华之猊座。快翔玉宇，瞻万变之龙光。蒙印丹衷，亶依洪造。斋主某，松筠耐岁，桃李开春。家庆绵 
　　绵，茂房生之万叶。砌芳衮衮，衍部氏之一枝。出入福乡，周旋道境。上愿二炁澄鲜，四时宣洽，风云调泰，星宿辉华。玉宇流祥，耀乾坤 
　　而保运。金图呈彩，焕尘劫以承符。吉士盈朝，正人寄阃。耕食凿饮，歌帝力於枌榆，袭葛御裘，乐天和於桑梓。草木有繁鲜之喜，禽鱼遂 
　　飞跃之生。普及阴灵，均承阳耀。则上明天尊大慈之化，下副臣等皈命之诚，谨启以闻。
　　发愿
　　存神烧香
　　香官使者，左右龙虎君，侍香诸灵官，当令臣向来清旦升坛行道之所，自然生金液丹碧芝英，百灵众真交会，在此香火炉前。令臣学道得道 
　　，求仙得仙，斋主受福，幽显沾恩。十方仙童玉女侍
　　卫，香烟传臣向来所启之诚，速达俓御
　　太上无极大道至真玉皇上帝御前。
　　出堂颂　下坛　回师
　　灵宝领教济度金书卷之四十八竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之四十九
　　科仪立成品
　　开度黄箓斋
　　九朝行道仪
　　第三日午朝
　　各礼师存念如法
　　宣卫灵咒
　　元始虚皇，集炁居中。三境洞杳，肇生穹窿。七转九虚，混合回风。变化万神，天地开通。吉日行道，万魔敬从。晨辉朗照，默运元功。执 
　　节建麾，散花太空。十方普庆，劫运无终。和与道合真。
　　鸣法鼓二十四通
　　发炉
　　无上三天玄元始三炁太上道君，召#1出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。 
　　出者严装。关启玄坛天帝神君，当召此间土地里域，真官正神。臣今临午升坛行道，朝谒帝真，奉为入斋意，其诸情悃，具载缄誊。愿得太 
　　上十方至真道炁灵宝妙光下降，流入臣等身中。令臣所启之诚，速达俓御太上无极大道至真玉皇上帝御前。
　　请称法位
　　具位臣某，与临坛官众等，谨同诚，上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人 
　　，三十二天帝君，玉虚上帝，玉帝太帝，东华、南极、西灵、北真、玄都、玉京、金阙七宝琼台、紫微上宫、灵宝至真明皇道君，三十六部 
　　尊经玄中大法师，上相上宰上保上傅，太平下教二十四真人，西城总真王君，太乙真人，东岳上卿司命茅君，定录、保命二真人，名山洞府 
　　得道神仙，三界官属，一切真灵。臣闻五太．开图，耀三乘之道日。三天启运，敷五劫之玄云。灵光洞焕於虚无，祖炁根源於元始。渺渺大 
　　罗之上，合景凝真。尘尘剎土之中，分身应化。俯琼步而御丹谷，逸瑶音而振黄庭。青极提魂，金景混碧辉之粹。朱陵炼魄，炎光融素景之 
　　华。神化虽殊，圣机本一。臣等木鸡末就，刍狗已陈。佩风缠烟络之章，师恩若水。缀星列云罗之武，圣德如天。惭逐逐於尘中，莫皎皎於 
　　霞外。语心蛟负，惧贻青律之威。励志鹏搏，曲企丹章之惠。度人补过，洁己立功。凡有皈投，所宜宣告，况奉词旨，敢不上闻。
　　宣词
　　按如词旨，备极忱恂。臣闻道冠玉清，耀混元之凤篆。教敷金策，垂洞景之龙章。融神化而婴姹回灵，参圣机而猷孩兆质。九和十合，凝万 
　　炁以齐仙。七混五成，彻百神而会道。先天起死，大地回生，昭乾坤化育之玄，体离坎裁成之妙，内令英粹，外拱威灵。今斋主某，迩轸游 
　　精，遐矜苦爽。百骸沦夜，已风靡於阴形。万窍沉宵，久露晞於阳质。孰沛返生之惠，俾膺起死之恩。爰洁茨檐，聿修芝陛。乌轮焕昼，经 
　　天散彩於朱霞。狮座浮空，耀日流精於碧霭。月磬响飞龙之调，风笙闻神凤之吟。宝盖中罗，耀玉葩之郁郁。朱旛旁拱，灿金蕊之辉辉。来 
　　万里以班朝，会千真而乘景。仰瞻龙御，凝白玉三炁之华。俯缀鸳行，觐紫金亿光之座。倾心玄泽，稽首洪恩。愿敷锡福之仁，重罄丹诚之 
　　祷。真神融混，俾经络荣卫以复形。灵景化生，庶魂魄精神而返质。枯骸委炁，白骨成人，溥幽显以蒙休，合天人而受庆。以今临午升坛行 
　　道，请法众等，运兹初捻上香。
　　愿此香烟腾空径上，供养无上至真道宝大罗元始天尊，金阙至尊玉皇上帝，无上清微天宫真仙众圣。臣等皈身皈神皈命，首体投地，仰依太 
　　上三尊，愿以是功德，皈流社稷尊灵，宗桃先圣。伏愿龙谎侍圣，凤履宾天。开宝运以当千，栖真紫府。荫游图而逾五，宴景玄都。皇帝德 
　　迈勋华，功高履发。天极升降之域，文德班香。日轮出入之区，武功造夏。储宫着象贤之孝，禁庭昭佑圣之徽。袭虎分茅，拱神畿而布化。 
　　垂鱼佩竹，临圣甸以宣仁。秩秩一同，优优三异。今故烧香，自皈依师尊大圣众，至真之德，得道之后，保天长存。和：与道合真。
　　以今临午升坛行道，请法众等，运兹二捻上香。愿此香烟腾空俓上，供养无上正真经宾玉晨灵宝天尊，紫微天皇大帝，禹余天宫真仙圣众。 
　　臣等皈身皈神皈命，首体投地，仰依太上三尊。愿以是功德，归流斋主家，七祖九玄，无边灵识。伏愿万神返本，一炁还元。乘渺莽，驾虚 
　　无，迅縿圣轨。簸鸿蒙，骑汗漫，高策仙踪。注南上之生名，落北酆之死录。斋主某，冰壶莹洁，玉尺端方。斗转龙躔，永锡九灵之正炁。 
　　星回凤历，常依八景之祥光。进吉曜於身宫，退威芒於限位，风陪九万，行看紫祓之辉辉。春历八千，坐阅彩衣之衮衮。今故烧香，自皈依 
　　师尊大圣众，至真之德，得道之后，升入无形。和：与道合真。
　　以今临午升坛行道，请法众等，运兹三捻上香。愿此香烟腾空俓上，供养无上至真师宝五灵玄老天尊，紫微北极大帝，后土皇地祇，大赤天 
　　宫无边圣众。臣等皈身皈神皈命，首体投地，仰依太上三尊。愿以是功德，皈流罗酆真宰，泉曲灵祇，幽夜曹僚，冥途主执。普愿宪天布惠 
　　，体道兴慈。五苦停轮，刀剧化骞林之秀。三途罢对，冰炎变莲沼之芳。俾幽垒以开春，庶阴关而启旦。仁勋日皎，登天上之仙班。爱绩风 
　　闻，袭人间之贵秩。次愿烟林逸士，云水高人，入希夷门，悟九还於圣谷，登玄妙域，精七返於神炉。永无魔试之干，顿悟真常之道，今故 
　　烧香，自皈依师尊大圣众，至真之德，得道之后，长享自然。和：与道合真。
　　礼方　忏悔　命魔
　　步虚　三启　三礼
　　重称法位
