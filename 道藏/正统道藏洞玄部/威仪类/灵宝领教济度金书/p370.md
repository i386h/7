<!-- { "loadSidebar": true } -->
　　请称法位
　　具位小兆臣某，与临坛官众等，谨同诚上启太上无极大道虚无自然元始天尊，太上道君，太上老君，无上玄元总监众灵，日宫太阳太丹炎光 
　　上真道君，月宫太阴黄华素曜上真道君，东方木德重华上真道君，南方火德荧惑上真道君，西方金德太白上真道君，北方水德伺晨上真道君 
　　，中央土德地侯上真道君，诸天星宿，璇玑玉衡，周天二十八宿，三百六十五度河汉星君，星中大圣，五老上真，玄中大法师，三天大圣师 
　　，五帝四师，十方三界，玄虚应感，一切真灵。臣闻清微御混茫之运，祖炁凝精。赤明开溟涬之图，神功毓粹。奠圆方於五太，罗经纬於三 
　　辰。成象无私，秉阳有赫。昭昭合璧，循环黄道之中。灿灿联珠，端拱紫垣之外，仰承宣於翠盖，俯统御於黄舆。似谷传声，庶征爰彰於休 
　　咎。如渊鉴影，群灵靡忒於灾祥。凡稽首以皈依，必随心而应感。臣等草茅未剪，樗栎无庸。佩九天凤炁之书，密承道纪。膺三洞龙文之箓 
　　，未畅玄宗。盍肥遁於林扃，乃栖迟於尘路。分阴切切，寸进悠悠，惟寡过之未能，宜立功之益勉。凡有投告，盍为关闻。具有心词，谨当 
　　宣奏。
　　宣词
　　按如词旨，备露忱恂。臣闻二景回旋，彰盈缩晦明之节。五灵焕耀，昭疾迟留逆之常。人纪赖以扶持，天经由而斡运。重轮辉润，彰国家吉 
　　庆之符。旁璚钩凌，昭分野凶灾之兆。况禀受中之英粹，曷逃林下之华芒。今斋主某，生际昌时，庆缘宿运。荷玄黄之覆载，感璇玑之照临 
　　。天光发而泰宇澄清，百体愿跻於寿域。人事纷而危机倚伏，四时期乐於春台。企玉树以开祥，等金茎而应瑞。爰涓谷旦，恭罄葵盟。崇九 
　　霄飞梵之坛，严三炁空玄之座。繁星万点，烁凤炬之荧煌。霏雾千层，映霓篝之缥缈。梵响振金璈之韵，步虚扬玉籁之音。禁路云开，天衢 
　　日近。表鸾鼓舞，奏钧乐於九成。丹鹤翩翻，散宝花於四界。瑶光洞焕，紫炁罗飞。对咫尺之威颜，奏万千之恳款。觊从民欲，与锡天休。 
　　以今清旦，升坛行道，请法众等，运兹初捻上香。愿此香烟腾空俓上，供养太上无极大道金阙高尊。臣等皈身皈神皈命，首体投地，仰依太 
　　上三尊。愿以是功德，上祝皇帝陛下。伏愿瑶基地大，宝祚天长。八荒昭文轨之同，卿云耀彩。四塞来梯航之远，瑞露滋甘。执大象以临朝 
　　，御飞龙而听政。彤掖佐徽柔之化，青宫禀齐圣之姿。维忠维良，勋书麟阁。允文允武，名振虎垣。共承九五之尊，丕辅亿千之运。今故烧 
　　香，自皈依师尊大圣众，至真之德。得道之后，保天长存。和：与道合真。
　　以今清旦升坛行道，请法众等，运兹二捻上香。愿此香烟腾空俓上，供养三十六部尊经玄穹上圣。臣等皈身皈神皈命，首体投地，仰依太上 
　　三尊。愿以是功德，归流六军万姓，四民百昌，率土普天，华荒动植。并愿仁风丕冒，化日融熙。狼烟沉榆柳之关，犁雨润桑麻之陇。讴歌 
　　自乐，弦诵相欢。三光全而寒暑平，物无疵疠。五谷熟而人民育，家有仓箱。网罗影绝於天渊，斤斧声沉於林薮。庆里闾於不夜，提井落以 
　　长春。今故烧香，自皈依师尊大圣众，至真之德。得道之后，永保长存。和：与道合真。
　　以今清旦，升坛行道，请法众等，运兹三捻上香。愿此香烟腾空俓上，供养玄中大法师，七曜皇君。臣等皈身皈神皈命，首体投地，仰依太 
　　上三尊。愿以是功德，归流斋主。某伏愿南极书龄，东华纪善。黄庭日永，凝晓瀣之金泉。紫户云生，灌朝霞之玉液。五炁自凝於玄谷，六 
　　淫无滓於朱台。箕斗流明，洗千灾於筦簟。璘焕彩，融万福於门阑。于门之眷序熙熙，谢砌之公侯衮衮。今故烧香，自皈依师尊大圣众， 
　　至真之德。得道之后，升入无形。和：与道合真。
　　礼方　　忏方
　　太阳
　　臣等今故烧香，皈身皈神皈命，日宫太丹炎光郁仪上真道君，日中五帝，大神至圣，真人玉女，日中神仙诸灵官。忏悔斋主某，涉世循环， 
　　谋生展转，多违禁戒，每背纲常，三业纷纭，六情流浪，呵骂风雨，挥斥雷霆，轻指虹霓，妄议寒暑，三元五腊，罔识朝修，甲子庚申，莫 
　　知忏谢。致使愆书黑简，过录玄曹，积成灾衰，未能解释。因今修崇斋直。烧香散花，稽颡投诚，勤拳发露，无边大罪，咸乞赦原。伏冀玉 
　　虚标名，金华定籍，息愆尤於既往，增福禄於方来。运限迎禧，命身介寿。公私吉庆，宅舍光华，百尔求心，一皆如意。得道之后，升入无 
　　形。和：与道合真。
　　太阴
　　臣等今故烧香，皈身皈神皈命，月宫黄华素曜结璘上真道君，月中五帝，夫人至圣，真人玉女，月中神仙，诸灵官。忏悔斋主某，涉世循环 
　　，谋生展转，多违禁戒，每背纲常，三业纷纭，六情流浪，呵骂风雨，挥斥雷霆，轻指虹霓，妄议寒暑，三元五腊，罔识朝修，甲子庚申， 
　　莫知忏谢。致使愆书黑简，过录玄曹，积成灾衰，未能解释。因今修崇斋直，烧香散花，稽颡投诚，勤拳发露，无边大罪，咸乞赦原。伏冀 
　　玉虚标名，金华定籍，息愆尤於既往，增福禄於方来。运限迎禧，命身介寿，公私吉庆，宅舍光华，百尔求心，一皆如意。得道之后，升入 
　　无形。和：与道合真。
　　木星
　　臣等今故烧香，皈身皈神皈命，东方岁星始阳上真青皇道君，至真大圣，真人玉女，星中神仙诸灵官。忏悔斋主某，涉世循环，谋生展转， 
　　多违禁戒，每背纲常，三业纷纭，六情流浪，呵骂风雨，挥斥雷霆，轻指虹霓，妄议寒暑，三元五腊，罔识朝修，甲子庚申，莫知忏谢。致 
　　使愆书黑简，过录玄曹，积成灾衰，未能解释。因今修崇斋直，烧香散花，稽颡投诚，勤拳发露，无边大罪，咸乞赦原。伏冀玉虚标名，金 
　　华定籍，息愆尤於既往，增福禄於方来。运限迎禧，命身介寿，公私吉庆，宅舍光华，百尔求心，一皆如意。得道之后，升入无形。和：与 
　　道合真。
　　火星
　　臣等今故烧香，皈身皈神皈命，南方荧惑丹火朱阳赤皇上真道君，至真大圣，真人玉女，星中神仙诸灵官。忏悔斋主某，涉世循环，谋生展 
　　转，多违禁戒，每背纲常，三业纷纭，六情流浪，呵骂风雨，挥斥雷霆，轻指虹霓，妄议寒暑，三元五腊，罔识朝修，甲子庚申，莫知忏谢 
　　。致使愆书黑简，过录玄曹，积成灾衰，未能解释。因今修崇斋直，烧香散花，稽首投诚，勤拳发露，无边大罪，咸乞赦原。伏冀玉虚标名 
　　，金华定籍，息愆尤於既往，增福禄於方来。运限迎禧，命身介寿，公私吉庆，宅舍光华，百尔求心，一皆如意。得道之后，升入元形。和 
　　：与道合真。
　　土星
　　臣等今故烧香，皈身皈神皈命，中央镇星中黄太皇上真道君，至真大圣，真人玉女，星中神仙诸灵官。忏悔斋主某，涉世循环，谋生展转， 
　　多违禁戒，每背纲常，三业纷纭，六情流浪，呵骂风雨，挥斥雷霆，轻指虹霓，妄议寒暑，三元五腊，罔识朝修，甲子庚申，莫知忏谢。致 
　　使愆书黑简，过录玄曹。积成灾衰，未能解释，因今修崇斋直，烧香散花，稽颡投诚，勤拳发露，无边大罪，咸乞赦原。伏冀玉虚标名，金 
　　华定籍，息愆尤於既往，增福禄於方来。运限迎禧，命身介寿，公私吉庆，宅舍光华，百尔称心，一皆如意。得道之后，升入无形。和：与 
　　道合真。
　　金星
　　臣等今故烧香，皈身皈神皈命，西方太白太素少阳白皇上真道君，至真大圣，真人玉女，星中神仙诸灵官。忏悔斋主某，涉世循环，谋生展 
　　转，多违禁戒，每背纲常，三业纷纭，六情流浪，呵骂风雨，挥斥雷霆，轻指虹霓，妄议寒暑，三元五腊，罔识朝修，甲子庚申，莫知忏谢 
　　。致使愆书黑简，过录玄曹，积成灾衰，未能解释。因今修斋行道，烧香散花，稽颡投诚，勤拳发露，无边大罪，咸乞赦原。伏冀玉虚标名 
　　，金华定籍，息愆尤於既往，增福禄於方来。运限迎禧，命身介寿，公私吉庆，宅舍光荣，百尔称心，一皆如意。得道之后，升入无形。和 
　　：与道合真。
　　水星
　　臣等今故烧香，皈身皈神皈命，北方辰星太玄阴光黑皇上真道君，至真大圣，真人玉女，星中神仙诸灵官。忏悔斋主某，涉世循环，谋生展 
　　转，多违禁戒，每背纲常，三业纷纭，六情流浪，呵骂风雨，挥斥雷霆，轻指虹霓，妄议寒暑，三元五腊，罔识朝修，甲子庚申，莫知忏谢 
　　。致使愆书黑简，过录玄曹，积成灾衰，未能解释。因今修崇斋直，烧香散花，稽颡投诚，勤拳发露，无边大罪，咸乞赦原。伏冀玉虚标名 
　　，金华定籍，息愆尤於既往，增福禄於方来。运限迎禧，命身介寿，公私吉庆，宅舍光华，百尔称心，一皆如意。得道之后，升入无形。和 
　　：与道合真。
　　三启　　三礼
　　重称法位
　　具位小兆臣某，与临坛官众等，谨同诚上启太上无极大道虚无自然元始天尊，太上道君，太上老君，无上玄元总监众灵，日月两曜皇君，木 
　　火土金水五行星君，诸天星宿，璇玑玉衡，周天二十八宿，三百六十五度河汉星君，星中大圣，五老上真，玄中大法师，三天大圣师，五帝 
　　四师，十方三界，玄虚应感，一切真灵。臣闻天之中天之北，斗枢统御於珠躔。地之北地之南，星纪肇端於宝历。授人时而布令，参帝政以 
　　承符。自青罗昭七曜之垂，而赤松表一星之戴。祸淫福善，芝图昭忏谢之文。恶盈益谦，蕊笈着禬禳之典。别浅深於殿局，分喜怒於宫垣。 
　　特进崇勋，蔼若绿罗之瑞。空亡汩没，蔚如碧落之妖。三方辨其晦明，九限冲其岁序。根蒂二主，枝叶四元，孰非元始之纲维，允赖虚皇之 
　　主宰。倘勤丹祷，必锡玄禧。今斋主某，分气天中，象形宇内。
　　身跻寿域，祥光期焕於银河。心觊春台，戾炁恐凌於金井。或威芒之正照，或彗景之旁临，易致千灾，曷膺五福。爰觐苍龙之御，觊颁丹凤 
　　之纶。敕勒星维，敛封疆之孽焰。戒严宿度，回次舍之妖辉。毋烦鲁君之挥戈，何假夏臣之跃矢。风清步武，四时永乐於蕃厘。日暖家庭， 
　　八节常膺於纯嘏。椿萱不老，兰桂长新。锡衣焕文献之声。彩袖衍诗书之泽。润身润屋，宜室宜家，恪申万一之忱，祈副再三之祷。上愿二 
