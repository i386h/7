<!-- { "loadSidebar": true } -->
　　明梵飞玄景二十字天文
　　每两脚书三魂七魄名。
　　召孤魂旛
　　用白绢同上造，正面背面，各书一符。苦普度，则作数两手两脚，各徧书度人姓名召之。只是幽魂，则两面书，摄召六道四生，孤魂滞魄， 
　　诸类伤亡，一切幽爽速来，急急奉行。
　　正面
　　背面
　　炼度水池旛
　　用青绢造，书符旛於肚上。
　　炼度火池旛
　　用红绢造，书符於旛肚中。
　　炼度五帝旛
　　用绢造五首，列五帝坛中。婶肚书五帝符，依五方色造五旛也。
　　炼度九天旛
　　用绢造九首，列九天坛中。旛肚书九天符，依九天色造九旛也。
　　炼度青红二旛
　　红旛符
　　青旛符
　　右符二道，用青红绢造旛二首。如召魂旛样大。各书本符於旛身。火炼毕，以红旛换白旛。后得升天给付箓，以青旛换红旛，即升天也。 
　　斛食诸旛宝诰旛睿号旛
　　并以黄绢造小旛无数，上书玉皇宝诰天文，青玄睿号天文。周遍插净供四畔。其睿号旛肚中，书九龙符尤妙。炼度给付毕，焚之。
　　开业道旛
　　用黄纸造小旛，书茫茫酆都中天文四十字，周遍。肚中书破业道符，即开辟符也。插净供四畔，事毕焚之。
　　甘露符旛用黄绢纸造小旛，书功德金色光四十字天文，周遍，肚中书变食符，插净供四畔，事毕焚之。
　　甘露符旛
　　用黄绢纸造小旛，书功德金色光四十字天文，周遍，肚中书变食符，插净供四畔，事毕焚之。
　　六梵符旛八会符磨
　　右并用纸造小旛，书六梵八会咒於两手两脚，待遍。肚中书本咒符。事毕焚之。
　　九天斋合用
　　九天旛
　　一名九天宝盖。
　　用黄绢四十九尺，造旛一首。旛肚书九天生神上帝六字，悬於大宝盖之下。又以九色绢造旛九首，长五尺，周围於宝盖四边。各书生神章於 
　　旛上，其九各依本天炁为之。
　　青玄斋合用
　　迁神旛见卷内
　　青玄召魂旛
　　此旛用绢为之，朱书，长七尺四寸。旛顶符两面书，磨肚正面一符，背面一符，左手一符，右手一符，左右脚背书亡人生死年月日时，名大 
　　慈大悲灵旛，又名开度宝旛。顶用青白，戊己日书。肚用黄绢，庚辛日书。背亦用黄绢，壬癸日书。左右手用青帛，左手甲乙日书，右手丙 
　　丁日书。以此召魂，召到别以旛引之，名引魂旛也。
　　旛顶符
　　正面符
　　背面符
　　旛左手
　　旛右手
　　引魂旛
　　此旛顶上书青玄黄箓府召魂符，肚中书三元符，左手书东极青玄老君寻声赴感太乙救苦天尊，右手书太上紫虚丹元慈悲万应随感天尊，旛背 
　　中心画一宫殿光明，两脚书符命通冥汉二十字。
　　三元符
　　灵宝领教济度金书卷之二百九十二竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百九十三
　　表榜规制品
　　开度祈禳通用
　　六幕启表
　　玄师表
　　具位臣某
　　上言，今月某日，为斋法弟子某，崇建某斋几昼夜，开度亡过某灵魂。仰祈天泽，克证生方。祈禳云：为某事仰祈天泽，保佑平安以今宿启 
　　告斋者。臣伏以教出始青，焕灵光於五劫。道敷空碧，流祖炁於八遐。孰扶斋律之崇，亶赖师垣之贵。敢依圣造，辄控愚衷。臣诚惶诚恐， 
　　稽首顿首。伏念臣缘藉庆基，生逢昌运。雌雄凝妙，徒混景於东诸。经纬融玄，莫策真於西禁。冒领瑶坛而奏对，惧书玉简以凌兢。亶藉高 
　　明，曲垂提轸。恭惟
　　玄中大法师真君圣前。
　　禀精妙有，毓粹太无。纲纪十华，播灵风而化育。主张三洞，流惠日以生成。愿运渊慈，俯迂飙驭。颁符定令，俾参赞於天常。宣化承流 
　　，庶裁成於地泽。圆成斋福，流演宸恩。臣无任激切，恳祈之至，谨奉表陈启以闻。臣诚惶诚惧，稽首顿首谨言。
　　年　月　日　具位臣姓　某上表。
　　右六幕表，只用白纸墨书，每行不计若干字，方函可漏，如常式。以下诸表准此。惟朱表则同章式也。
　　天师表
　　具位臣某
　　上言，今月某日，为斋法弟子某，崇建某斋几昼夜。开度亡过某灵魂，仰祈天泽，克证生方。祈禳云：为某事仰祈天泽，保佑平安。以今宿 
　　启告斋者。臣伏以龙汉开图，播函三之圣化。鹤呜启运，宏得一之神功。臣诚惶诚恐，稽首顿首。伏念臣缘籍庆基，生逢昌运。雌雄凝妙， 
　　徒混景於东诸。经纬融玄，莫策真於西禁。冒领瑶坛而奏对，惧书玉简以凌兢。亶藉高明，曲垂提轸。恭惟
　　三天大法师真君圣前。
　　禀资道粹，分炁魁灵。祖日辉明，耀蜀西而立教。宗风鼓无，振江右以流芳。愿运渊慈，俯迂飙驭。万真受事，奔驿马於玄虚。十极蒙休 
　　，控飞龙於黄混。臣无任激切，恳祈之至。谨奉表陈启以闻，臣诚惶诚恐，稽首顿首谨言。
　　年　月　日具位臣姓　某上表。
　　监斋表
　　具位臣某
　　上言，今月某日，为斋法弟子某，崇建某斋几昼夜，开度亡过某灵魂，仰祈天泽，克证生方，祈禳云：为某事仰祈天泽，保佑平安以今宿启 
　　告斋者。臣伏以太赤金科，泽八纮而腾景。女青玉律，翊三洞以流光。臣诚惶诚恐，稽首顿首。伏念臣缘藉庆基，生逢昌运。雌雄凝妙，徒 
　　混景於东诸。经纬融玄，莫策真於西禁。冒领瑶坛而奏对，惧书玉简以凌兢。直藉高明，曲垂提轸。恭惟
　　灵宝领仙监斋大法师真君圣前。
　　希夷养素，徼妙融真。典领列曹，布灵威於霜简。监临庶职，扶圣化於云囊。愿运渊慈，俯迂飙驭。格尊俯仰，拱龙陛以论思。品列威仪 
　　，肃鹓斑而董正。臣无任激切，恳祈之至，谨奉表陈启以闻。臣诚惶诚恐，稽首顿首谨言。
　　年　月　日具位臣姓　某上表。
　　五帝表
　　具位臣某
　　上言，今月某日，为斋法弟子某，祟建某斋几昼夜。开度亡过某灵魂，仰祈天泽，克证生方，祈禳云：为某事祈天泽，保佑平安以今宿启告 
　　斋者。臣伏以道覆十华，仰云蒸於玄纪。教敷八极，期雨施於洪厘。孰扶斋律之崇，亶赖帝垣之贵。敢依圣造，辄控愚衷。臣诚惶诚恐，稽 
　　首顿首。伏念臣缘藉庆基，生逢昌运。雌雄凝妙，徒混景於东诸。经纬融玄，莫策真於西禁。冒领瑶坛而奏对，惧书玉简以凌兢。亶藉高明 
　　，曲垂提轸。恭惟
　　青灵始老九炁天君。
　　丹灵真老三炁天君。
　　皓灵皇老七炁天君。
　　五灵玄老五炁天君。
　　元灵玄老一炁天君圣前。
　　德均天地，权并阴阳。辅极功成，赞赤书於一炁。司方位定，罗紫简於五灵。愿运渊慈，俯迂飙驭。风清师座，董万圣以宣慈。日进鹓班 
　　，育群生而布泽。臣无任激切，恳祈之至，谨奉表陈启以闻。臣诚惶诚恐，稽首顿首谨言。
　　年　月　日　具位臣姓　某上表。
　　三官表
　　具位臣某
　　上言，今月某日，为斋法弟子某，崇建某斋几昼夜。开度亡过某灵魂，仰祈天泽，克证生方，祈禳云：为某事仰析天泽，保佑平安以今宿启 
　　告斋者。臣伏以道运紫微，提玄云於混洞。教宏皇极，流惠露於鸿蒙。孰扶斋律之崇，亶赖帝垣之贵。敢依圣造，辄控愚衷。臣诚惶诚恐， 
　　稽首顿首。伏念臣缘籍庆基，生逢昌运。雌雄凝妙，徒混景於东诸。经纬融玄，莫策真於西禁。冒领瑶坛而奏对，惧书玉简以凌兢。亶藉高 
　　明，曲垂提翰。恭唯
　　上元赐福天官耀灵元阳上帝。
　　中元赦罪地官洞灵清虚大帝。
　　下元解厄水官金灵洞阴大帝圣前。
　　斡旋万有，掌握三元。天地神人，列丹图而校录。阴阳水火，定黑简以摧研。愿运渊慈，俯迂飙驭。纪纲六职，示宪纲於雷霆。主宰千灵 
　　，鼓化机於雨露。臣无任激切，恳祈之至，谨奉表陈启以闻。臣诚惶诚恐，稽首顿首谨言。
　　年　月　日具位臣姓　某上表。
　　三师表
　　具位臣某
　　上言，今月某日，为斋法弟子某，崇建某斋几昼夜。开度亡过某灵魂，仰祈天泽，克证生方，祈禳云：为某事仰祈天泽，保佑平安以今宿启 
　　告斋者。臣伏以运启清微，鼓神风於碧落。教敷苍极，流化雨於黄垓。孰扶斋律之崇，宣赖师垣之贵。敢依圣造，辄控愚衷。臣诚惶诚恐， 
　　稽首顿首。伏念臣缘藉庆基，生逢昌运。雌雄凝妙，徒混景於东诸。经纬融玄，莫策真於西禁。冒领瑶坛而奏对，惧书玉简以凌兢。亶藉高 
　　明，曲垂提轸。恭惟
　　灵宝经师君。
　　灵宝籍师君。
　　灵宝度师君圣前。
　　德符众妙，道契四玄。身负宗乘，绍前修而毓秀。手提祖印，开后觉以流芳。愿运渊慈，俯迂飙驭。对扬八陛，通丹悃於圆穹。膏沐群灵 
　　，扶玄科於方域。臣无任激切，恳祈之至，谨奉表陈启以闻。臣诚惶诚恐，稽首顿首谨言。
　　年　月　日具位臣姓　某上表。
　　谢六幕表
　　玄师表
　　具位臣某
　　上言，今月某日，为修斋法弟子某，崇建某斋几昼夜。开度亡过某灵魂，仰祈天泽，克证生方。祈禳云：为某事仰祈天泽，保佑平安以今 
　　解坛散斋者。臣伏以日近清光，获承颜於龙御。天开道运，欣缀武於鹓班。幸圆斋律之严，端藉师垣之重。朝仪既罄，野悃重敷。臣诚惶诚 
　　恐，稽首顿首。伏念臣误绍玄宗，滥承宏化。科崇存念，莫神运於玄坛。经备威仪，曷心修於丹笈。冒领对扬之首职，惧贻校录之探文。仰 
　　冀慈悲，俯垂援拯。恭惟
　　三天化主玄中大法师圣前。
　　上善若水，盛德如天。含垢匿瑕，曲提携於班着。论功行赏，普酬奖於真灵。谅返琼舆，亟旋瑶阙。郁葱紫气，已流洪泽於圆虚。赫奕灵 
　　光，即沐玄厘於方壤。神功显着，圣教流通。臣无任激切，感戴之至，谨奉表陈谢以闻。臣诚惶诚恐，稽首顿首谨言。
　　年　月　日具位臣姓　某上表。
　　天师表
　　具位臣某
　　上言，今月某日，为修斋法弟子某，崇建某斋几昼夜。开度亡过某灵魂，仰祈天泽，克证生方。祈禳云：为某事仰析天泽，保佑平安以今解 
　　坛散斋者。臣伏以苍璧据诚，幸依光於圣日。玄圭锡庆，诞流景於真风。幸圆斋律之严，端藉师垣之重。朝仪既罄，野悃重敷。臣诚惶诚恐 
　　，稽首顿首。伏念臣误绍玄宗，滥承宏化。科崇存念，莫神运於玄坛。经备威仪，曷心修於丹笈。冒领对扬之首职，惧贻校录之深文。仰冀 
　　慈悲，俯垂授拯。恭惟
　　三天大法师真君圣前。
