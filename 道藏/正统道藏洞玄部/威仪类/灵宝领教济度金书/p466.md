<!-- { "loadSidebar": true } -->
　　黄华神水，为炼度用也。有二法，其一法须於建斋之先，择月宿东井日，於东井方有井处，天未明时设香案，密奏太阴及东井星君、黄华夫 
　　人，乞赐神水，沐浴炼度。毕，掐东井诀，取东井炁，焚取黄华水符、东井符，入井中。存井宿光芒，与天河之水注下真光洞照，遂念天河 
　　灌东井咒。毕，焚取水符二道入瓶，取水置案上，以月华符焚入瓶中，宣东井黄华咒。存素光流映，有黄华夫人、童子玉女，急吸炁吹入水 
　　中，掐月君诀，焚降真水符入瓶。密诵月君咒云：
　　唵嚩明啰□啰娑婆萨诃十徧。
　　存明月一轮，光芒十道，在太虚中，黄白洞映，清泠如水，即念月魄暧萧咒。咒毕，取黄白光芒，布入瓶中，以黄纸封定，安顿元始座前。 
　　每夜露天，祝曰：
　　紫微黄书，名曰太玄。致月华水，养魄和魂。房中净严，度自玄关。藏天隐月，五灵夫人。飞光十道，辉映泥丸。
　　咒毕，存光芒射入瓶中，与水交杂，扣齿三通而退。次夜又如前，至炼度止。
　　月宿东井日
　　正月：初二日，初十日。二月：初四日，初八日。三月：初六日。四月：初四日，初八日。五月：十一日。六月：十二日，二十七日。七月 
　　：十五日，十六日。八月：十八日，二十二日。九月：二十日。十月：十八日，二十二日。十一月：十五日，二十四日。十二月：十三日， 
　　二十六日。
　　东井方
　　以寅加月建，至亥上，为东井方。炁诀同。
　　取黄华水法
　　於一月之前，须先申日月二宫，请降太阳太阴真炁降水中。然后以朔日，取东流水一盂，沉辰砂一两，沉日魂孕珠紫霞符一道。至望日，取 
　　西流水一盂，沉雌黄一两，沉九灵成真符。各以绵网其口，露天，雨侧张盖。俱安在道场前，候炼度时用之。昔有人取此水，未经月皆结成 
　　荇菜花纹之状。
　　日魂符
　　掐卯文，存太阳帝君所在，扣齿九通。密咒曰：日魂朱景，照韬绿映。回霞赤童，玄炎熛象。
　　唵嚩□啰喗□璃娑诃。见日中五色光芒，灌映一身，即吸入符中。
　　月魂符
　　掐兑文，存太阴皇君所在，扣齿十通。密咒曰：月魂暧萧，芬艳翳寥。宛虚灵兰，郁华结翘。淳金清莹，炅容台标。
　　唵嚩□啰□啰娑婆萨诃。见月中黄炁如水晶轮，白光青芒，灌映一身，即吸入符中。
　　施斛存变
　　入坛上香，存斛筵为三层坛，红光紫炁上彻天府，坛众并为真人。存见三宝青玄，日月星真，三界灵官，俱在虚玄中，各放祥光，冲彻上下 
　　。遂启白真人，自赤天中升三天门下，至几前默奏设斛事意。遂内诵洞经三十二过，存元始亦同诵，金光自经声中发，光芒照耀，徧满十方 
　　。见三天降青黄白之炁，三十二天亦降黄绿青赤苍黑碧紫白之炁，周而复始。凡三十二与日月星光，各降真炁，交络郁勃。自内天门而下， 
　　诸天上帝齐诵隐语，混合元始金光道炁，绵绵下降，灌注己身及斛筵。遂焚光明玉字，念隐语，吹布斛上。其斛食忽然广大，上极无上，下 
　　极无下，旁亘十方，塞满天地，无非斛食。三界众真，十方列圣，五岳四渎，洞天福地，地水二府，六道四生，各在本处。因我观想，变化 
　　所生，随处各有斛食，高大正等，列在面前。存三天、三十二天真炁，各各下临灌注，混合日月星光，焕耀映发。良久，诸天光明梵炁，化 
　　成虹蜺，五色相间，成大圆象，布满虚空，我身如在日宫。以上作用，系与请炁变斛同兆。遂诵请炁白文，道众就坐，法师自在坛前，行施 
　　食秘法。取盂中饭，以变食符焚於饭中，用净水，左玉诀搅四十九徧，念甘露咒九徧。又持水洒饭，密念大威德咒：
　　曩谟萨嚩怛陀蘖跢嚩路枳帝唵三跋罗三跋罗吽。七徧。又念：
　　唵嗡啰哩长参陁他尼陁耶多伽陁弥陁。七徧。次念：                                     唵叱哩叱哩食哩食哩。三徧次念：
　　唵摩呢哒哩吽□咤。三徧毕，撒饭於四面荒闲地中。次密念甘露通真咒三徧，又念三天无量食呎七徧，随咒随搅，化一粒饭成一斛，十方三 
　　界，无非甘露法食，馨香馥郁，光明照耀。然后请太一天尊，存碧落天中现一圆光，如如日晕之状光明，十方救苦天尊坐五色狮子，侍卫功 
　　曹童子，金刚力士，如常。见太一化无量天尊，数若沙尘，满十方界，皆升法座。存元始居泥丸中，与诸天尊真人，齐声诵甘露通真咒三徧 
　　。元始放大光明，五色庆云紫炁金光，直下东北方，烛破一切地狱。兆遂与诸天尊，再诵破酆都开业道咒三徧。存见地狱皆为清净之地，罪 
　　魂无极，乘此祥光，云集坛下。道路阡陌，被祥光照耀，开广洞明，了无障碍，苦爽来往，莫不欢悦。然后遣将，依正度召魂法，普召普摄 
　　，赴坛全形。存诸司灵官，并自内天门乘金光而下，为之拯治。次沐浴朝礼，如系玉山净供，则至此先献三宝三界。次方施幽魂，如系大梵 
　　净供，则俓施幽魂。其先献三宝，存五脏中真炁郁勃，化为紫云，上升自天门，而下载此斛食，广大无边，上献元始。元始以眉间白玉毫光 
　　照之，其斛食皆化为甘露庆云，徧满十方界，不见其斛，但见其食。皆如风云月露之状，乘元始金光，充满天地，上奉三尊玉帝，次奉天曹 
　　众真，次奉中界仙灵，次奉下界神祇，皆得饱满。然后引领六道四生，同入法筵，歆受法食，诸类幽魂无不沾惠。然后入水火炼，发遣生天 
　　。如系大梵供，则俓召六道受食，无先奉三界一段作用也。
　　灵宝领教济度金书卷之二百八十三竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百八十四
　　存思玄妙品
　　开度用
　　水火炼度
　　法师入坛启白，召炼度官将毕。步北斗玄枢罡，即辰戌斗也。春夏从魁起，秋冬从杓起，辰为魁也。至水池前。左手轮十二宫，子至亥，又 
　　至中。剔出。再掐子，念开放流通。次以右手剑诀，划定四隅，念人门真炁入，申文天门万真集，亥文鬼道阴炁通，寅文地道万阴空，巳文 
　　归玉文。焚主水大将军符，存东方井宿中有黄华泓池，神仙真吏，玉童玉女，持旛执节，往来无数。法师顶中万圣千真，齐诵大梵隐语，其 
　　声琅琅。泥丸中元始，命赤龙奋鼓华池之浪，以舌搅动口中津也。下灌胆宫如瀑布。左顾咽下肾宫，觉水满流涨夹脊而上，直入肝宫。急存 
　　东井之炁，自空中注下，接赤龙所搅之水，倾注黄华泓池。即焚建水池符，存兆肝宫亦出诸神真符吏玉女森然，与东井所降官属混合为一， 
　　侍卫水池，候法师策役。即焚月魄符，存水池弥满广大，太空中有月皎洁，影照水池，水光与月光闪烁交映，徧满天地。即焚降真水符，存 
　　月中有真水，状如水晶黄白之炁，照耀降注水池，即见水池中白炁罗络，郁勃充广。遂焚真水合同符，存月中炁，水炁，东井炁，法师肾中 
　　炁，混然合绕如一，即是建水池也。次步南斗火铃罡，即子午也，子为魁。至火池前，左手轮十二宫，子至亥，又至寅。剔出。再掐午文， 
　　念开放流通，剑诀划四隅，念咒如前。归玉诀，焚主火将军符，存南方朱陵府中有火炼池，仙吏众官，玉童玉女，各持旛往来无数。法师顶 
　　中众真，齐诵隐语，我心中自然真火，炎烈光腾，火炁外迸。急存南方火膏金碧之炁，自空注下，交媾我心中真火，流迸光明亘天，流入火 
　　炼池中。即焚建火池符，存兆心中亦出诸神真将吏，环列与南宫所降官吏，混合为一，侍卫火池楼阁森然。候法师呼召，即焚日魂符，存火 
　　池烈焰，太空中有日光明，影射火池，火光与日光灿烂，徧满天地。即焚降真火符，存日中有真火，状如金碧紫赤之炁，焕然降注火池。即 
　　见火池中赤气交映，遂焚真火合同符，存日炁，火炁，南宫炁，法师心中炁，混然罗络如一，即是建火池也。遂召炼度官吏，引魂入炼。先 
　　入水炼，存水池炁象如初，官吏各执旛节拥卫。亡魂见之，欣然入浴。即焚水炼符，自觉祥风和气，暧然如春，四大熏蒸，无不欣慰。即焚 
　　月华符，存月中玉女七人，仙衣执巾，与亡魂澡浴。次焚月简符，不见亡魂，但见水炁状如月光腾射。次焚真水炼形符，存水炁上下灌炼交 
　　注。次焚黄华荡形符，存亡魂一经水炼，宿垢诸秽尽除。次焚太阴玄生符，存亡魂身相清洁，百体周备，玉光莹然。次焚水炼变仙符，存亡 
　　魂水炼后变为真人，清心夷念，皈依至道。自入炼至此，并掐子诀，吸子炁。惟月简、月华、荡形三符，掐未诀，吸未炁也。次入火炼，存 
　　火池炁象如初，官吏各执旛节拥卫，亡魂见之，欣然入炼。即焚火炼符，自觉庆云风景，炁象温和，神炁怡愉，普得欢悦。即焚日精符，存 
　　日中有玉童三人，与亡魂冶炼。次焚日简符，不见亡魂，但觉火炁状如日光焕耀，次焚真火炼形符，存火炁上下灌炼交射。次焚玉眸炼质符 
　　，存亡魂一经火炼，旧愆新瑕尽已炼除。次焚太阳玄生符，存亡魂身相严妙，百体完实，面有金容。次焚火炼变仙符，存亡魂自火炼后，变 
　　为真人，心平炁和，一尘不染。自入炼至此，并掐午诀，吸午炁。二炼既毕，然后交炼。焚符，存见亡魂出在火池边，存五藏之炁拥成虹桥 
　　，自玉池出，俓接火池。以口吸引亡魂，自虹桥来，咽液三过，存亡魂随咽入我黄庭中，运心中真水在上，肾中真次在下，肚中真金在水上 
　　，肺中真木在火下，脾中真土在中，五脏之炁，交合灌炼。良久，复以五脏之炁，拥我虹桥，再自玉池出，接于坛前，亡魂并随此桥，出在 
　　坛前。貌如婴儿，不问男女，并衣仙衣道冠朱履，形貌雍容，普得欢适。次焚化衣符，存诸天彩女，并捧天衣，赐与亡魂着。毕，次焚大洞 
　　十八玉符，每符召本符神将，掐诀，念秘咒，取炁。次焚五帝符，次焚五芽符，次焚二十四真符，次焚九炁符，次焚九阳符，并逐符作用如 
　　前。次焚元君炼身符，全形符，成形符，各有本派旨诀作用。至此，存见亡魂衣冠济楚，各到座下。如先未曾说戒，则说戒。如已说戒，则 
　　只授符箓。存长跪俯伏，接所宣符箓，欣喜领受。毕，法师下座，送圣，召诸将送魂。存火龙一条，普度则存千百条。自火池光焰中飞出， 
