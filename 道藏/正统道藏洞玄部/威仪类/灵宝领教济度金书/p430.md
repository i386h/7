<!-- { "loadSidebar": true } -->
　　明，风云藏静。动静被泽，山川鬼神以攸宁。飞潜承恩，乌兽鱼鳖而咸若。朝多冈凤，野绝谷驹。地涌醴泉，秉万年枝而治定。天垂甘露， 
　　握千秋镜以功成。在在阳回，人人春到。则上明天尊大慈之化，下副臣等皈命之诚。谨启以闻。
　　发愿
　　一愿大道流行，普天怀德。
　　二愿一切有生，咸皆悟道。
　　三愿九夜幽魂，一时解脱。
　　四愿孤爽无依，咸得受生。
　　五愿天下太平，五谷丰熟。
　　六愿臣忠子孝，君仁父慈。
　　七愿四海通同，冤亲和释。
　　八愿潜胞处卵，咸得生成。
　　九愿积疾新痾，旋即痊愈。
　　十愿孤露众生，丰衣足食。
　　和：与道合真。
　　存神烧香
　　香官使者，左右龙虎君，侍香诸灵官，当令臣建坛之所，自然生金液丹碧芝英，百灵众真交会，在此香火炉前。令臣学道得道，求仙得仙， 
　　斋主受福，穹昊开晴，十方仙童玉女，侍卫香烟。传臣向来启告，速达径御太上无极大道至真玉皇上帝御前。
　　出堂颂
　　谢师
　　灵宝领教济度金书卷之二百四十八竟
　　洞微高士开光救苦真人宁全真授灵宝通玄弘教水南先生林灵真编
　　卷之二百四十九
　　科仪立成品
　　祈晴用
　　祈晴设醮仪
　　步虚　　烧香颂
　　各礼师存念如法
　　宣卫灵咒
　　五星列照，焕明五方。水星却灾，木德致昌。荧惑消祸，太白辟兵。镇星四据，家国利亨。名刊玉简，字录帝房。乘飙散景，飞腾太空。出 
　　入幽冥，游宴十方。五云浮盖，招神摄风。役使万灵，上卫仙翁。和：与道合真。
　　呜法鼓二十四通
　　无上三天玄元始三炁太上道君，召出臣身中二一五功曹，左右官使者，侍香金童，传言玉女，五帝直符，直日香官，各三十二人出。出者严 
　　装。关启玄坛天帝神君，当召此间土地里域，真官正神，急上关，启臣今奉为入斋意。以今升坛设醮，愿得玉清道炁灵宝妙光下降，流入臣 
　　等身中。即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达径御太上无极大道 
　　至真玉皇上帝御前。
　　谨称法位
　　具位臣某，与临坛官众等，谨同诚上启太上无极大道虚无自然元始天尊，太上道君，太上老君，昊天玉皇上帝，高上神霄玉清真王长生大帝 
　　，高上神霄玉清真王青华大帝，九天应元雷声普化天尊，九天雷祖大帝，上清紫微碧玉宫太乙大天帝，六天洞渊大帝，六波天主帝君，可韩 
　　司丈人天尊，九天采访使天尊，雷霆九司，诸天省府，东华西灵，执职真众，洞天福地，四海四渎，溪涧潭洞，主宰龙神，社稷山川，城隍 
　　里域，三界官属，一切真灵。臣闻妙道杳冥，运虚无而化育。至真恍惚，凝妙有以生成。巍巍而纲纪难名，荡荡而权衡莫测。日月星宿，高 
　　辉碧落之天。草木山川，俯植黄垓之地。无象之象，自然而然。凡形赋於范围，均气凝於陶冶。臣等朝梧脆质，夕蕣柔资。佩微妙之金符， 
　　强颜出岫。戴希夷之玉策，终志还山。尤抱愆罪，随班奏对。幸光明而济下，敢欣戴以由中。今醮官某，目睹雨阴，心期晴霁，荷玄穹之密 
　　应，获丹祷以潜通。爰洁尘居，肃陈沦祭。伏望朱幢凤葆，赴阁道以逶迤。翠跸龙舆，御端门之峻极。齐临黄道，昭降玄坛。十华之风鹤参 
　　陪，三界之云骖策翼。不遗恳款，俱会道场。臣不胜激切。颙望之至，再拜奉迎圣驾。
　　请圣　　初献
　　重称法位
　　具位臣某，与临坛官众等，谨同诚上启三清上圣，十极高真，圆穹之帝后仙真，洞府之曹僚主执，醮筵内外，一切真灵。臣闻圣化渊沦，包 
　　太空而罔外。神功混洞，罗元始以开光。道弥覆载之中，圣浃阴阳之表。斡旋二炁，周六子而消息盈虚。橐钥三才，运五灵而裁成动静。主 
　　张化育，典领生成。凡切切以皈依，必昭昭而契合。今醮官某，仰瞻玄盖，俯轸黄舆。念人为万物之灵，耕食凿饮。而性禀五行之秀，暑葛 
　　寒裘。乃积雨以重阴，莫开晴而见日。山林昏翳，颠风震荡於迅雷。岸谷崩摧，恶浪翻飞於平地。缠绵竟月，播种无时。更逾旬而淫潦不休 
　　，必终岁而颗粒无发。凶荒既甚，饥馑荐臻。永惟大德之好生，深虑小民之失所。爰遵丹笈，肆筑玄坛。忏罪消灾，期贯通於苍昊。上章行 
　　道，冀昭格於玄穹。早蒙应感之恩，即降允俞之命。日光穿漏，风云静而林麓形昭。巨浪回源，波涛平而溪涧声息。堤塘并筑，胜岸俱修， 
　　稻粱有吐颖之期，禾黍多成实之候。举家捧腹，阖室舒眉。敢恭苹藻之羞，聊寓藿葵之敬。有严有翼，以谢以祈。具有青词，谨当宣奏。
　　宣词
　　青词已露，玄造孔昭。伏冀帝监罗敷，曲听刍荛之奏。天威赫奕，回聆葑菲之陈。伶华振响以时歆，符宝森严而日监。珠彝泛玉，龙烟腾百 
　　和之香。翠斝流金，风炬粲千枝之丽。云笙九奏，风磬三成，为敷万一之忱，庸听百千之悃。臣不胜虔切，俟命之至。
　　亚献
　　重称法位
　　具位臣某，与临坛官众等，谨同诚上启三清上圣，十极高真，圆穹之帝后仙真，雷霆之曹僚主执，醮坛内外，一切真灵。臣闻天监下民，每 
　　察不识不知之地。民事上帝，惟通无声无臭之天。仰观帝令之严，俯询民情之正。囊封朝奏，既寂感以云从，朝骑夕驰，谅潜昭而雷动。今 
　　斋官某，为民请命，祈晴霁之肆开。荷帝垂情，获雨阴之顿解。三生心佩，百拜颜欢。更愿始自今朝，终繇他日，恒阳应节，薄霁烘晴。绝 
　　梯稗以养良苗，坐看成实。去螟蝗而滋嘉谷，立见凝坚。农夫刈穗以登场，馌妇拾麻而归室。欢生桑梓，喜溢蓬茅。多黍多稌，饘粥夷犹於 
　　乐岁。积仓积廪，糇粮郁勃於丰年。蒙仰恳祈，允臻福佑。次愿斋官某，精神舒畅，步武掀明。八节四时，永不干於地疠。五运六气，常勿 
　　触於天灾。庭罗兰桂之芳，堂列椿萱之盛。臣等神凝偃月，洞玄室於九还。气运回风，朝黄庭於七返。宴坐则琼章妙感，经行则瑶牒传熙， 
　　凤陛承颜，幸宣符於龙尾。鸳班缀武，期同德於狮头。疾御炁以升神，即登真而驾景。拳拳有祷，切切无违。上愿宇宙廓清，乾坤宁泰， 
　　璘焕朗，风雨均调。天曜景星，映灵光於七政。地垂甘露，凝和炁於百昌。禾生同颖以呈祥，麦秀两岐而荐瑞。放牛归马，极六合以兵销。 
　　仪凤获麟，廓八纮而治定。三途罢对，五苦停轮。臣不胜虔恳之至。
　　终献
　　具位臣某，谨重诚上启三清上圣，十极高真，圆穹之帝后仙灵，雷霆之曹僚主执，三界内外，一切真灵。臣闻仪不及物，献酬已罄於三周。 
　　情见乎辞，奠飨幸殚於一念。以今参横斗转，夜炁无尘，月淡河清，宵辉有耀。玉磬飘飖而息韵，金钟晻蔼以收音。万乘戒严，诸天复位。 
　　葳蕤月驷，旁旋洞府以高征。摇曳云龙，俯彻苍冥而下运。里社列职，各返攸司。臣等控挽无从瞻恋，徒切下情，不胜感激，俟命之至，谨 
　　稽首再拜奉送。
　　回軿颂
　　存神烧香
　　香官使者，左右龙虎君，侍香诸灵官，当令臣设醮行道之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，天日晴明，万物咸亨，十方仙童玉女，侍卫兰烟。传臣向来所启，速达径御太上无极大道至真玉皇上帝御前。
　　宝华号
　　焚燎　　向来
　　灵宝领教济度金书卷之二百四十九竟
　　洞微高士开光救苦真人宁全真授灵宝通玄弘教水南先生林灵真编
　　卷之二百五十
　　科仪立成品
　　祈晴用
　　官将设醮仪
　　步虚
　　洒净
　　宣卫灵咒
　　五星列照，焕明五方。水星却灾，木德致昌。荧惑消祸，太白辟兵。镇星四据，家国利亨。名刊玉简，字录帝房。乘飙散景，飞腾太空。出 
　　入幽冥，游宴十方。五云浮盖，招神摄风。役使万灵，上卫仙翁。和：与道合真。
　　各称法位
　　具位某等，谨焚香上启圣位。随法师平日所用诸司雷将列请。伏闻元始开图，焕金书於碧落。虚皇御运，呈玉字於玄虚。布令设风雨之曹， 
　　宣德藉雷霆之局。大而江河淮海，微而潭洞溪源，各有神司，共扬帝政。常旸常雨，鼓六炁以无私。时阴时阳，妙五行而有庆。皆玄穹密施 
　　於橐钥，故黄垓潜顶於权衡。有翼有严，惟影惟响。今斋官某，仰瞻淫雨，莫际晴明。行道建斋，忏愆尤於已往。烧香请福，析开霁於方来 
　　。靖惟燮理之司，亶藉裁成之任。受陈瀹祭，肃辂飙斿。伏望风马云车，泛灵光而来下。月龙烟驷，乘梵炁以遥临。电闪烁而群阴顿除，霆 
　　振摇而积雨攸息。共临坛墠，恪副徼迎。某不胜瞻望之至，谨稽首再拜，祗迎神驭。
　　请圣　　初献
　　重称法位
　　具位姓某，与临坛官众等，谨焚香上启雷霆九司，列职真宰，城隍里社，庙貌神祇，醮筵内外，无鞅数众。伏闻天施地生，水旱允繇於帝力 
　　。阳阖阴辟，歉丰亶藉於神休。共惟曹僚，夙禀威武。走风云而驰六合，剑履陆离。御雷霆而遍九垓，旌旗赫奕。火令前驱於部伍，皂纛后 
　　从於褊裨。山岳动摇，江河凌压，与城隍里社之祀典，暨远近庙貌之正神。各驱雷车，共承霆令，皆承宣於帝化，庸翊赞於天工。今斋官某 
　　，矜彼淫霖，未逢阳曜，已修斋而请命，更忏罪以祈恩。兹奉宴筵，爰铺醮席，冀真灵之默相，更神圣之潜扶。卷此浓阴，开八荒之霁色。 
　　止兹淫雨，成四时之晴明。庶老农忘力穑之勤，俾田畯有省敛之望。无涯恳祷，有截皈依，某不胜虔切，俟命之至。
　　亚献
　　具位姓某，与临坛官众等，谨焚香上启雷霆九司，列职真宰，城隍里社，庙貌神祇，醮筵内外，无鞅圣众。伏闻天高地下，祈百谷之资生。 
　　阳降阴升，幸三农之成始。傥时令未调於玉烛，则岁功曷庆於金穰。当兹霖潦之浸淫，况复云雷之振动。檐声苦注，岩瀑如流，非假帝造之 
　　垂怜，安俾民心之曲遂。更陈菲礼，庸寓葵衷。欲望啸命群真，指挥将帅。收雨阵於顷刻，红日陆离。息雷声於须臾，绛霞蒨粲。不崇朝而 
　　山林雾隐，未诘旦而溪涧波澄。鸠无逐妇之忧，燕有将雏之喜。筑场纳稼，收十全而春簸盈盈。入廪藏禾，备九年而刈获粲粲。含哺动色， 
　　鼓腹舒诚。蒙如叩请之祈，嘉拜矜怜之造。某不胜虔切之至。
　　终献
