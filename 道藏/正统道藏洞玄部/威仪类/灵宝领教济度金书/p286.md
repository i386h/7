<!-- { "loadSidebar": true } -->
　　录定籍，玉字除殃。朱陵炼质，飞神太苍。三官九府，无极神乡。普受开度，上生天堂。和：与道合真。
　　鸣法鼓二十四通
　　无上三天玄元始三炁太上老君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启臣今奉为入意。以今设醮谢恩，愿得玉清道炁灵宝妙光下降，流入臣等 
　　身中。令臣所启之诚，速达俓御太上无极大道至真玉皇上帝御前。
　　请称法位
　　具位奉行谢恩清醮法事小兆臣某，与临坛官众等，谨同诚上启虚无自然元始天尊，无极大道太上道君，太上老君，高上玉皇，十方已得道大 
　　圣众，至真诸君丈人，三十二天帝君，玉虚上帝，玉帝太帝，东华、南极、西灵、北真、玄都、玉京、金阙七宝琼台、紫微上宫灵宝至真明 
　　皇道君，三十六部尊经玄中大法师，上相上宰上保上傅，太平下教二十四真人，西城总真王君，太乙真人，东岳上卿司命茅君，定录、保命 
　　二真人，名山洞府得道神仙，三界官属一切真灵。臣闻大道凝精，万象禀不言之教。至真御运，群灵依众妙之门。判无极以裁成，廓太虚而 
　　橐钥。度分五亿，孰非梵炁之包罗。域布三千，尽出神功之宰制。开张万范，周回十方，融璇玑经纬之辉，结岳渎飞潜之势。至外无外，自 
　　然而然，禀生即囿於仁风，归命安逃於化雨。今醮官某下矜黑郁，上叩紫宸，获斋福之团圆，感帝恩之汪秽。爰殚葵藿，聊致苹蘩，不量小 
　　物之勤，僭渎大均之听。伏望庆云蒙蔼，瑞雾轮囷。绿辇丹舆，缥缈而玄龙骖乘。霓旌羽盖，翩翻而朱凤翼辕。碧落启途，玄虚清道，会十 
　　华而簇仗，御上帝以临轩。臣与醮官，无任恳切之至。
　　请神
　　三界众真，醮筵列圣，适伸拜请，谅沐光临，请各整於仙班，共祇迎於帝驭。
　　降九位
　　鸾舆至止，鹤驾临轩，与醮众真，如仪朝礼，朝礼既周，请升醮席。斋主上香，设拜初进酒。
　　初献酒
　　散花
　　重称法位
　　具位臣某，谨重诚上启三清上圣，七御玄尊，十极高真，万天上帝，日月星宿，省府曹局，地水岳渎，城隍社令，三界官属，一切真灵。臣 
　　闻万天万地，拱清微无极之尊。一阴一阳，显赤明有福之象。植神灵而五文开廓，列品汇而三界森罗。职覆职载之既彰，主善主恶之攸判。 
　　总御生死，囊括枢机。惟帝真垂荫於慈云，故洞辅昭宣於慧日。合百神，理五炁，成冲虚泛景之功。超八难，度三途，得炼质荡形之妙。并 
　　混舆而化育，廓宇宙以提携。功德难胜，祯祥可冀。今醮主某，丹忱激切，素悃勤拳。念亡故某，祖炁分灵，天和毓粹，自七情之颠倒，至 
　　六贼之抢攘。定水波翻，岂但滚爱河之浪。慧源澜倒，谁为澄欲海之涛。混心地於客尘，洞性天於业网。罔知藏六，岂识存三。地水火风， 
　　散生根於二竖。梦幻泡影，雕命树於三彭。南宫削纪善之编，北府定书愆之简。寒庭寥泬，幽域凄凉。宪章之冰鉴无私，科禁之权衡有准。 
　　非由拯拔，曷遂超凌。爰建谢於玄坛，庸皈依於丹禁。烧香行道，礼忏诵经，龙符播告於三天，鹤赦诞敷於九地。果蒙善应，获就斋功。敢 
　　殚事帝之恭，聿陈清醮。庸寓由衷之敬，少报洪私。具有青词，谨当宣奏。
　　宣词
　　词旨具陈，渊衷允鉴，希回圣泽，俯慰凡情。环草徒坚，敢谓罄格天之敬。曝芹有献，匪云桂向帝之仪。姑肃表於微忱，谅曲回於大造。渊 
　　临冰履，僭干咫尺之天威。春育海涵，愿副再三之民欲。庶终劫石，永戴玄元。臣与醮官等，不胜望恩之至，谨稽首再拜。
　　亚献
　　散花
　　具位臣某，谨同诚上启三清上圣，七御玄尊，十极高真，万天上帝，日月星宿，省府曹局，地水岳渎，城隍社令，三界官属，一切真灵。臣 
　　闻玄元阐三洞之先，渊源道域。灵宝演一乘之妙，纲纪法门。生神帝启於金书，保运天开於玉字。华林驻景，三箓垂文，宝黍凝真，二章演 
　　奥。惟明真之巨典，乃玉匮之灵文。长生卫藏，飞天披授。因缘报对，爰彰善恶之机。斋直威仪，聿露忏祈之旨。梯航生死，砥柱幽明。今 
　　醮官某，矜彼亡灵，堕兹幽趣，归依紫极，证质丹诚，澄神倾事帝之恭，洁己按修斋之格。芝坛设象，莲炬腾辉，袅百和之龙烟，拂千枝之 
　　凤萼。皈心十极，请命三元，翻蕊笈之灵编，按云囊之宝范。返魂北郁，领回骸起死之恩。炼质南丹，拜度命登真之赐。有严有翼，以谢以 
　　祈。伏愿申锡恩纶，昭回休命。三官九署，冰消累劫之简书。五帝四司，风扫多生之薄箓。永离地中之地，获登天上之天。克遂逍遥，不经 
　　轮转。云厨甘露，自然充悦。其精神霓裳羽衣，任适装严。其容止顿除债诅，尽绝冤殃。垂福泽於云仍，流光华於世叶。醮官某三关通畅， 
　　五体充荣，道炁百千万重，耀门阑之瑞蔼。岁功七十二候，溢庭户之欢声。丹桂传芳，灵椿不老。云联陇亩，荫桑梓以同荣。星列仓箱，普 
　　丝麻而共乐。壶天有喜，福地无尘。臣等缀龙尾之玄班，觐狮头之宝座。俯仰有格，莫稔朝纲。勋行未书，恐贻帝谴。亶赖函容之赐，昭垂 
　　旷荡之仁。上愿三极隆平，五灵顺畅，星辰朗晏，风雨均调。天出图书，彰皇祚之大统。地同文轨，昭圣运之丕基。家有诗书，物无疵疠。 
　　金革不扬於烽燧，旱蝗无挠於农桑。庶政雍熙，百工缉理。臣等三师四友，陶灵贶以高跻。五族六亲，沐玄辉而自适。山栖谷汲，疾悟道真 
　　，顺泳云飞，速超苦趣。五道息丹书之对，三途灭黑简之愆，普润乾坤，均陶仁寿。臣与醮官等，下情不胜，皈命之至。
　　终献
　　散花
　　具位臣某，谨重诚上启三清上圣十极高真，醮筵内外一切真灵。臣闻出地户以升神饰帝恩下照。叩天合而请命，民情上通。肃将振鹭之班， 
　　对越和鸾之御。灵光如在，礿祭非文。惭隆厚之莫酬，赖高明之曲映。以今珠篝烬冷，翠鼎烟沉，紫虚收玉籁之音，碧汉转银潢之影。芝轮 
　　羽葆，谅返玄都。霓节星旌，将还玉阙。万圣戒严而促驾，千真御景以回灵。鹤驭凌空，指烟霞而归洞府。虬幢俯迈，步云雾以返沧溟。各 
　　复攸司、寂无遗响。臣等瞻驰徒切，攀恋无阶。日居月诸，愿降简禳之祉。天高地厚，普熏陶冶之仁。臣与醮官等，无任激切之至，谨稽首 
　　再拜奉送。
　　回軿颂
　　复炉
　　灵宝领教济度金书卷之一百五竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百六
　　科仪立成品
　　明真斋
　　炼度仪
　　静默堂序立
　　华夏颂
　　引至炼度坛
　　设炼度醮
　　金阙化身天尊
　　法师升座
　　祝香
　　具位臣某焚香，奏启太上无极大道虚无自然元始天尊妙无上帝，虚皇玉晨大道君妙有上帝，万变混沌玄元老君至真大帝，东极青玄老君，太 
　　乙救苦天尊，运明保元上帝，玉清神霄真王长生大帝，南极真王朱陵大帝，九微太真青童玉明大道君，紫微元灵青金丹皇大道君，九霄自然 
　　生神帝君，度人三十二天上帝，五老四梵十极十华诸天上帝，太阳郁仪帝君，太阴结璘帝君，五方五德上真道君，北极九府玉晨君，南辰六 
　　阙上道君，周天经纬列宿星君，三元三官大帝君，三十六部尊经玄中大法师，静老天君，三天大法师，六合高明大帝，灵宝经籍度三师君， 
　　泰玄枢机三省诸相天君，九天诸司真君，天曹诸司真君，上清黄箓院使真君，南昌上宫朱陵火府主宰高真，青玄黄箓左右府主宰真君，九天 
　　普度院主宰真君，南天度人不死尊神，南极长生大君，好生韩君丈人，度世司马大神，回骸起死监生大神，灵宝玄局施用仙曹，三界所向仙 
　　曹圣众，三洞四辅经箓法教上圣高真祖师，玄一玉舆真人，宝舆真人，绿舆真人，太极左宫仙公冲应葛真人，玄坛受事，诸省府院司仙灵官 
　　吏，五岳五帝真君，五天圣帝，洞天福地名山大川靖庐治化仙官主宰，本靖祖玄真师列位真人，经籍度师列位真人，北阴玄天酆都大帝，东 
　　霞丹林扶桑大帝，泉曲十殿真君，九垒六洞诸司冥官，四海四渎三江九河渎泠大神，五道大神，北冥执职曹僚掾吏，九州社令司主者，十方 
　　道都大主者，城隍里域远近庙貌无鞅神众，斋主家土地司命六神，虚空应感鉴察威灵太岁尊神，四直功曹，三界符使。恭望洪慈，俯垂洞鉴 
　　。臣闻元始开图，玉字焕明於碧落。虚皇抚运，金书保卫於紫微。宏八极之仁风，敷十华之法雨。北提黑郁，昭乾坤荡荡之恩。南御朱陵， 
　　蔼离坎辉辉之化。范围所被，陶冶无遗。伏念臣迹混卑栖，志期高蹈，分灵得一，未明还返於黄房。观妙存三，莫悟生成於紫户。进抱望洋 
　　之媿，退怀入谷之惭。鼯技易穷，驹阴暗老。承天制地，九恩扬泽垒之辉。负阴抱阳，三省励灵虚之业。证玄功而蒨灿，敷丹渥以玲珑。济 
　　下孔昭，由中夙切。以今奉为斋主某，崇建某斋，开度某。皈依芝座，叩首骞林，飞凤韶於崇朝，降龙符於积夜。烟塞死而超北府，已脱危 
　　机。云开生而上南宫，期承休运。犹虑亿龄业垢，夙劫声尘，觉海蒙迷，滓心珠於昼雾。灵源混溺，翳性玉於霄霾。莫返照以回光，曷飞空 
　　而驾景。惟兹炼化，庶复清虚。重殚切切之情，荐渎高高之听。欲望倾光紫汉，啸命玄曹。降黄华东井之辉，五龙橐钥。施朱火南阎之粹， 
　　九凤徘徊。招月魄於阴宫，提日魂於阳燧。尽洗无名之垢，顿超有漏之缘。高步始青，获闻经於碧玉。凝真太素，疾受道於紫金。副微臣开 
　　度之勤，遂斋主皈依之愿，臣不胜祈恩之至。
　　度人无量天尊
　　平坐赞
　　道场众等人，各运心平坐如法。
　　焚召炼度官将符
　　上清灵宝玄坛，恭奉道旨，谨召朱陵火府火炼大将军，火炼灵官，南昌上宫炼度大将军，炼度灵官，南昌度命君，度魄化形君，太冥炼尸君 
　　，十方猷威大神，丹灵大神，皓华大神，玄英大神，炼度大神，变形大神，复相大神，正精大神，火府大神，返形大神，返魂大神，超生大 
