<!-- { "loadSidebar": true } -->
　　天。今日炼化，澄鲜，一如告命。
　　沐浴荡秽告文
　　黄华东井，石景水精，劫秽消翳，形魂洁清。亡魂沐浴，冠带圆明，五龙吐润，光映长庚。形体澄澹，表裹洞灵，某人灵魂，沐浴荡秽，一 
　　如告命。
　　沐浴清尘炼真告文
　　太上符命，告下为某人灵魂。依按真仪，沐浴除尘，神水解秽，水炼成真。五体香腴，万窍光新，长庚明辉，圆光拂津。兰池澄湛，得成真 
　　人。一如告命。
　　沐浴澄神去秽符告文
　　太上符命，告下为某人灵魂。今日沐浴，炁不受尘，神真内盥，秽垢外宣，五香澡洁，九凤飞軿，天花朗拂，灵光自然。万秽消荡，体同玉 
　　婴，一如告命。
　　太行梵炁告文
　　太行梵炁，周回十方。轮囷郁勃，洞焕灵光。玉烟轻雾，飘指飞房。八遐六合，普摄无疆。虚皇总御，玉虚流光，一如告命。
　　诸天符告文
　　清微天王符，臣谨奏请清微天中元始祖炁，乞赐下降，灌注法筵，变化无穷，周回沙界。幽魂饴餔，咸济饥虚，受炼更生，逍遥自在，一如 
　　告命。
　　禹余天玉符　　禹余天中虚皇祖炁
　　太赤天玉符　　太赤天中混元祖炁
　　东方八天真文　东方八天始青九炁
　　南方八天真文　南方八天始丹三炁
　　西方八天真文　西方八天始素七炁
　　北方八天真文　北方八天始玄五炁
　　溟涬大梵告文
　　灵宝玉符，告下溟涬大梵灵官一百二十人，下降瑶坛，变炼五行，神化净供，光明清净。徧满十方，济诸鬼神，咸得饱满，万神奉行，一如 
　　告命。
　　甘露告文
　　太上符命，谨请大变神王，法力无边，充满世界，神化净供，使诸幽魂食之无尽，用之无穷，随感饱满，托化人天，一如告命。
　　无尽告文
　　太上符命，告下变化净供，充满十方，开通百饥，食之无尽，飞升玉都，一如告命。
　　开阔告文即青玄开业道符
　　太上符命，开通五道，广阔八门，三界十方，无有障碍，接引六道四生，诸类幽魂，来赴法筵，离苦超生，永无轮转，一如告命。
　　斛食告文即普济法食符
　　玉清灵宝符命，灵光降召，万神集俱，十方梵炁，周回八区，神变斛食，化为天厨，甘露流遍，酥酡味腴，遍满法界，异香发舒，六道四生 
　　，歆受盈余，普登炼度，咸离冥途，超升上境，逍遥太虚，一如告命。
　　召六道告文
　　太上符命，告下普召天仙道，神明道，人伦道，地狱道，饿鬼道，畜生道之众。万召万至，乘此符光，尽赴法筵，领沾异恩，各遂超生，一 
　　如告命。
　　右符十道，共一告文，并同。只改所召何类，召胎生卯生，湿生化生之众。
　　召九州分野，一切孤魂滞魄，诸类伤亡之众。召十方道一切孤魂滞魄，诸类伤亡之众。
　　召城隍里域乡界，一切孤魂滞魄，诸类伤亡之众。
　　召山林岩洞，一切孤魂滞魄，诸类伤亡之众。召溪港源洞，一切孤魂滞魄，诸类伤亡之众。
　　召三界十方，七类孤魂滞魄，诸类伤亡之众。
　　召三界十方，二十四类孤魂滞魄，有主无主之众。
　　召三界十方，三十六种孤魂滞魄，有主无主之众。
　　脱枷锁告文
　　太上符命，告下奉为玄坛，所召幽魂。久萦地狱枷锁未脱者，准令敕下，疾与脱除。俾获逍遥，宿泞蠲舒，回尸起死，举形玉虚、一如告命 
　　。
　　断系索告文
　　太上符命，告下奉为玄坛，所召幽魂，有系索未断者，仰准敕下，疾与解释，俾获逍遥，宿泞蠲舒，回尸起死，举形玉虚，一如告命。
　　借衣服告文
　　太上符命，告下奉为玄坛，所召幽魂，有衣服不完者。仰准敕下，疾与严庄，俾获逍遥，宿泞蠲舒，回尸起死，举形玉虚，一如告命。
　　开咽喉告文
　　太上符命，告下奉为饿鬼道一切幽魂，断减业火，开通咽喉。华池周流，灵源澄湛，真炁来往，玉楼玲珑，甘露润滋，法食充满。永除饥渴 
　　，受炼更生，一如告命。
　　续头告文
　　太上符命，告下奉为诸类幽魂，死非正命，形体不完无头者，速与续头续伤，补绝肢体，复完灵宝。祖炁灌注，三田百骸九窍，生化无穷， 
　　一如告命。
　　右符十道并同，只改中间二句，详具于后。
　　无手者速与续手。无目者速与续目。无脚者速与续脚。自缢者速与断绳。无舌者速与续舌。失音者速令能言。聋病者速为开聪。落水者速与 
　　吐出泥水。分尸者速令合形。
　　五帝合形告文
　　太上符命，上请青帝护魂君，白帝侍魄君，赤帝养炁君，黑帝通血君，黄帝中主君，降赐真炁。奉为诸类幽魂，形体不完之众，和合五炁， 
　　润溢三田，真元内固，形神自然。补伤续绝，经络生全，百骸九窍，反复本元，游行无碍，白骨成人，五灵灌注，时刻升迁，一如告命。
　　全具五体告文
　　太上符命，奉为某人灵魂，整具形神，完复肢体，接续经络，养滋荣卫。损者为补，欠者为全，绝者为合，断者为连，禀令祖炁，还返真元 
　　，回骸起死，仙化成人，一如告命。
　　解冤释结告文
　　太上符命，奉为某人灵魂，和释宿对，削灭冤仇，前劫后劫，前缘后缘，同皈正道，无有拘连。贪欲大患，嗔痴祸源，断除冤对，三业清闲 
　　。齐契三光，高步帝轩，一如告命。
　　解咒诅告文
　　太上解诅咒冤结符命，告下三官北帝，一切冥司。解除某人灵魂，三生七世，应有咒诅盟誓，并与蠲除。元皇普度，惠及无边。咸垂开赦， 
　　绝灭争端。地除简对，水绝盟言，一如告命。
　　解杀伤冤告文
　　太上符命，告下奉为诸类幽魂，其有生存之日，结恶忿斗，形体杀伤，抱冤阴壤，未能解释，并与荡除，冤对和平。仇雠齐同慈爱，异骨成 
　　亲，三业五累，清净脱离。受炼上生，飞谒帝庭，一如告命。
　　右十符同此告文，只改生存之日下八字，详具于后。
　　缢死冤：结恶忿斗自缢身亡。
　　水溺冤：结恶忿争赴水溺死。
　　药死冤：忿恨莫伸服药身亡。
　　产死冤：因产沦亡子母不分。
　　复连冤：复连流注恶业身亡。
　　冢讼冤：冢讼征呼流逮身亡。
　　狱死冤：形狱拘囚词诉身亡。
　　妖邪冤：精神执害迷惑身亡。
　　三世冤：三世积怨饮恨身亡。
　　天医使者告文
　　太上符命，告下天医六职，阴阳太和吏，分布五炁五色神丹。奉为某人灵魂，治疗身形，补伤续绝，经络脏腑，魂魄还元，和安百脉，再返 
　　三田，元皇普度，白骨成人，一如告命。
　　治病功曹告文
　　太上符命，奉为诸类幽魂，生存之日，天年未终，横死夭伤，病源犹在。或咒诅恶毒，或蛇虎伤残，或水火漂焚，或雷霆震击，或身遭王法 
　　，或军兵斗争，或胎产未分，或卒魅惊魇，或木石摧压，或刀刃剔形。脏腑不完，形骸不续，肢体不具，经络未生，灵丹妙药，神化通灵， 
　　天医尚药，奉承道旨。回骸起死，白骨成人，一如告命。
　　脱形离苦告文
　　太上符命，告下奉为畜生道流浪轮回受苦未尽之众。脱离苦趣，还复人身，普受开度，超升南天。快乐无为，逍遥自然，一如生命。
　　改形易貌告文
　　太上符命，告下九天普度院官吏，奉为畜生道业道异类，受报殊形。准今符命，回真耀灵，变畜生相，还复人身。闻经听法，受炼炎津，得 
　　成飞仙，受福忻忻，一如告命。
　　出胎告文
　　太上符命，告下奉为诸类女魂，抱胎身亡，未获分释之众。真符普告，百脉开通，助生速生，密运神功。子胎离体，母身和丰，荡除尸秽， 
　　表裹俱空。全形复质，解对除凶，元炁飞炼，上朝仙宗，一如告命。
　　下死胎告文
　　太上符命，告下奉为诸类女魂，胎死在身，未由出离之众。速与和合阴阳，疏通炁血，身死胎存，即得破荡，五醴安静，秽污澄清，一如告 
　　命。
　　荡胎告文
　　太上符命，奉为胎产腥秽一切女魂，洗荡胎秽血腥之炁，沐浴冠带，返形受生，一如告命。
　　净血尸告文
　　一名元始净血尸解秽污真符
　　太上符命，荡涤血湖。赦拔尸鬼，血秽解除。炁不受尘，神不受污，石景水精，玉液灵波。清净秽垢，出离三途，严洁受度，证品南都，一 
　　如告命。
　　离怖畏告文
　　太上符命，告下奉为诸类幽魂。雷震霆击，覆身坠马，刑法伤亡，兵戈战死，一切幽冥，召真返本，复魄还魂。元炁缠结，复体完形。炁壮 
　　精盛，怖畏不生，炼化成人，阴华阳灵，一如告命。
　　舍邪归正告文
　　太上符命，告下玄坛所召诸类幽魂。
　　开通性识，了悟心田，善恶两歧，邪正根源。恩惟分别，善化生天，勿堕异念，仙飞自然，一如告命。
　　离妄返真告文
　　太上符命，告下开释幽魂。了妄求真，罔归恶趣。天道知真，洞明真实。万妄自损，万劫不坏。真道长存，莫迷妄 尘，灭断自然，一如告 
　　命。
　　甘露法食告文
　　太上符命，告下奉为诸类幽魂。普施法食，吉祥甘露，徧洒十方，变化美供。充悦枯肠，开度咽喉，丰润肌容，脱除饥渴。上登天堂，一如 
　　告命。
　　炼化法食告文
　　太上符命，告下奉为诸类幽魂。炼化法食，九州十道，充满神宇，馨香丰洁。霞云悦舒，饥渴永断。形神调娱，珍羞饱满，飞升玉虚，一如 
　　告命。
　　普济法食告文
　　太上符命，告下奉为诸类幽魂。普济法食，以兹珍异，济彼焦枯，琼浆珍馔。润肠充肤，永无饥渴。逍遥自如，长生度命，万病消除，一如 
　　告命。
　　灵宝领教济度金书卷之二百八十九竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百九十
　　诰命等级品
　　开度用
　　给符文式
　　凡给付，用厚黄纸，高一尺二寸，阔一尺八寸，每符作一幅，惟金书宝诰及二箓，用标轴装背如官诰样。升天券文，则随券大小为则也。
　　救苦真符
　　长生灵符
　　二符式用梓木简，青纸封，背书给付亡故某人灵魂。
　　九龙符
　　右符用青纸朱书，前一行符名，下书给付某人灵魂，外以束腰封之。
　　中元金书宝拙叫告文
　　中元金书九天宝诰
　　书符
　　上帝符命，宣告三官天牢地狱主司大祌，拔度某人灵魂，咸领符命，部卫形魂，上朝帝庭。罪仇和释，冤债消沉，与道合并，神登玉阙，受 
　　炼更生，一如告命，风火驿传。
　　太岁年月日於黄箓斋坛告下。
　　具位姓某承诰奉行。
