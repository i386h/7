<!-- { "loadSidebar": true } -->
　　顺福德真君，九元煞童大将军，五丁都司大将军，高刁北翁大将军，七政八灵大将军，太上浩凶大将军，长颅巨兽大将军，手把帝钟大将军 
　　，素枭三神大将军，严驾夔龙大将军，威剑万丈大将军，斩邪灭踪大将军，紫气乘天大将军，丹霞赫冲大将军，吞魔食鬼大将军，横身饮风 
　　大将军，苍舌绿齿大将军，四目老翁大将军，天丁力士大将军，威南御凶大将军，天驺激戾大将军，威北衔锋大将军，卫我九重大将军，劈 
　　尸千里大将军，祛却不祥大将军，敢有小丑大将军，欲来现状大将军，镢天大斧大将军，斩鬼五刑大将军，炎帝烈血大将军，北斗燃骨大将 
　　军，四明破骸大将军，天猷灭类大将军，神刀一下大将军，万鬼自溃大将军，一炁都统大将军，三十万兵神吏圣众，无义神王，飞鹰走犬使 
　　者，北帝煞鬼一行兵吏。伏闻道冠清微，握中枢之圣轨。政敷紫极，降北部之神威。权衡赫奕於天章，号令纷纭於地爽。女青玉律，剪祆氛 
　　而凤篆风行。大赤金科，蔼灵光而龙函日焕。阳炳九垓之旦，阴回十地之春。人鬼简分，幽明旌别。今斋主某，身心凋瘁，寝食乖违。故炁 
　　乘危，觉精神之恍惚。游精构寡，致形体之支离。匪繇圣力以驱除，曷俾灵功而康复。辄修藻敬，肃迓葵忱。伏望玉钺金戈威严后从，朱矛 
　　黑旆料简前驱，流金电掣於玄虚，掷火霞冲於碧落。共辞紫陛，来造玄坛。某不胜祈傒之至，谨当奉请。
　　请圣　　初献
　　具位某谨焚香，上启九天尚父一炁宗神含元太虚天蓬大元帅真君，部下三十六员大将军，无义神王飞鹰走犬使者，北帝煞鬼一行吏兵。伏闻 
　　一炁宗神，领藩卫而列屯雨集。五灵玄老，提郁绝而诸将雷奔。具严六合之灵威，敕制八纮之魅识。钦惟圣武，夙蕴忠谋。禀帝令於先天， 
　　佐神功於浩劫。金矛耀日，奋拔山倾海之功。铁骑嘶风，扬旋乾转坤之势。擒祆害则斯须万里，斥奸凶则顷刻九垓。钲钺连天，部伍蜂屯於 
　　云路。旌旗曳地，偏裨蚁战於霄衢。力压华嵩，势磨霄汉。闻之者心惊胆碎，见之者毛坚发寒。承上境之金符，奉中垣之玉敕。连营黑垒， 
　　列陈黄图。倾心听於恳祈，即手提於命令。今醮官某，偶缘微恙，倏染沈痾，四肢百骸，与荣卫而皆病。五宫九窍，混经络以俱衰。梦寐飞 
　　扬，神魂荡越，致变怪之百出，恍邪祟之群行。兆显灵龟，爻明圣象。皆谓魑魅魍魉掩正炁，而邪炁兴灾。鬼爽精灵布祆氛，而真气被害。 
　　故秉中极之令，奉修北帝之斋。请降威灵，庸伸剪戮。金彝流翠，光浮六甲之筵。玉斝翻珠，瑞映五申之节。精诚所至，醉饱为期。某不胜 
　　虔切之至，礼行亚献。
　　亚献
　　某谨焚香，上启九天尚父一炁宗神含元太虚天蓬大元帅真君，部下三十六员大将军，无义神王，飞鹰走犬使者，北帝煞鬼一行吏兵。伏闻祆 
　　由人兴，孰敢以邪而干正。庆缘天与，顿令易祸以为祥。虽隐微之有殊，实机缄之莫测。醮官某罹兹疾患，膺彼精邪。深虑润屋，存心谋家 
　　。立志纲常，易背不思忠孝之当勤。禁戒多违，罔念廉谨之盍守。逆天文而违地理，干人纪而忤神明。五贼抢攘，鼓业舟於巨海。六淫纷扰 
　　，逞恶未於心田。躬行忘十善之修，践履昧四维之守。贪嗔自恣，淫盗相闻终朝。设阱於阴，谋积月运机於恶障。致上天之谴责，有下鬼之 
　　诉诬。老魅凭陵，通同二竖。奸魑奋迅，计会三彭。致精神魂魄意之倒颠，使心肾脾肺肝之拂乱。是以皈心帝力，请降神威。愿整顿於军容 
　　，为剿除於故炁。所冀兴戈披甲，肃队仗之森罗。耀敛排乘，严钲鼙而杂沓。七政奋鹰扬之武，八灵严虎视之威。颅兽前狞，把帝钟於月阵 
　　。夔龙后驾，操大斧於云营。浩凶屠割以无停，素枭诛擒而莫极。千千截首，天猷扬灭类之刑。万万翦形，四明逞破骸之罚。五丁捕戮，九 
　　元杀伤。风火无停，肃军声而告返。日星有耀，振旅凯以言旋。即今醮官某，疾患云收，灾殃风散。行藏有庆，奏药喜以安和。动止无虞， 
　　宽杞忧而宴乐。动书天上，福被人间。亶繇清荡之功，敢负皈依之谢。某不胜感激之至，酒陈终献。
　　终献
　　某谨重诚上启九天尚父一炁宗神含元太虚天蓬大元帅真君，部下三十六员大将军，无义神王，飞鹰走犬使者，北帝煞鬼一行吏兵。伏闻宝斋 
　　建设，殚奏对於紫宸。玉醮横陈，祈勤劳於清驭。既荷天兵之肃降，敬敷地悃以昭宣，悃愊有严，铺张无斁。河澄月淡，依稀而刁斗声喧。 
　　云敛星沉，彷佛而鼓鼙韵响。难久稽於虎旅，盍曲畅於熊威。迁赏言功，不负效信，升班进品，愿奖勤劳。某不胜恳祷之至，谨稽首奉送。
　　回骈颂
　　向来
　　灵宝领教济度金书卷之二百五竟
　　洞微高士开光救苦真人宁全真授灵宝通玄弘教水南先生林灵真编
　　卷之二百六
　　科仪立成品
　　北帝斋用
　　早朝行道仪
　　烧香颂
　　各礼师存念如法
　　卫灵
　　青阳虚映，耀日回灵。神虎辟邪，飞天流铃。摧奸灭试，万魔束形。九微回道，八威摄精。千真校录，三元荡清。左啸中黄，右策六丁。七 
　　转八合，周旋天经。圣化巍巍，三道顺行。庆云流布，合景黄庭。和：与道合真。
　　呜法鼓二十四通
　　发炉
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关，启臣今奉为入意。以今早朝，升坛行道，愿得玉清道炁灵宝妙光下降， 
　　流下臣等身中。即使玄坛清净，内外成真，天无氛秽，地绝祆尘，琳琅振响，十方肃清，万魔不干，真诚上彻。令臣所启之诚，速达俓御太 
　　上无极大道至真玉皇上帝御前。
　　请称法位
　　具位臣某，谨同诚上启太上无极大道虚无自然元始天尊，太上道君，太上老君，昊天玉皇上帝，九天尚父含元太虚一炁宗神天蓬都元帅真君 
　　，九天佐翊天猷副元帅真君，九天上辅列圣储庆保德真君，九天游奕玄武佑圣助顺福德真君，九元煞童大将军，五丁都司大将军，高刁北翁 
　　大将军，七政八灵大将军，太上皓凶大将军，长颅巨兽大将军，手把帝钟大将军，素枭三神大将军，严驾夔龙大将军，威剑万丈大将军，斩 
　　邪灭蹝大将军，紫炁乘天大将军，丹霞赫冲大将军，吞魔食鬼大将军，横身饮风大将军，苍舌绿齿大将军，四目老翁大将军，天丁力士大将 
　　军，威南御凶大将军，天驺激戾大将军，威北衔锋大将军，卫我九重大将军，劈尸千里大将军，祛却不祥大将军，敢有小丑大将军，欲来现 
　　状大将军，镢天大斧大将军，斩鬼五刑大将军，炎帝烈血大将军，北斗然骨大将军，四明破骸大将军，天猷灭类大将军，神刀一下大将军， 
　　万鬼自溃大将军，一炁都统大将军，三十万兵神吏圣众，无义神王，飞鹰走犬使者，北帝煞鬼一行神吏。臣闻元始开图，空洞焕龙章之秘。 
　　虚皇启运，飞玄彰凤篆之奇。裁云镂月於丹台，编玉简金於紫笈。包罗经纬，提挈玄黄。制天政以御地祇，役阴灵而驾阳曜。飞奔检玉，御 
　　神景於九霄。豁落流金，斥魔灵於三极。大矣严摄之令，至哉普扫之章。今古攸尊，人天共仰。臣等夙陶化雨，誓畅真风。蜗角酣华，莫遂 
　　林泉之素志。羊肠逐景，易萦尘土之丹衷。寡过未能，立功敢后。盍宪天而佐国，期体道以利人。凡有投词，盍为关告。斋意丹诚，谨当敷 
　　奏。
　　宣词
　　按如词旨，备切忱恂。斋主某受炁二仪，陶形四象。身滓六如之粹，邈矣致祥。家觑百善之真，辽哉余庆。忽六天之祆魔奋毒，而九地之奸 
　　魅嘘灾。寇惊际於阴阳，怪多呈於昼夜。徒羡九巫之圣祷，莫逢七返之神医。明发兴思，夙宵往念。匪赖上穹之显佑，曷令下土之潜宁。仰 
　　惟北辰，尊居中极，御紫微而布政，抚碧落以行威，琼垣环布於七元，玉辅周罗於四将。阳握幅圆之柄，阴提郁绝之权。威令风行，仁恩日 
　　皎。有伏魔之神咒，号煞鬼之灵章。北帝修之，以制伏凶邪。学士诵之，则剪除祆魅。巍巍圣勇，赫赫神威。爰遵律以修斋，敬启坛而布咒 
　　。丹舆绿辇，罗黄道以前驱。金钺朱钲，御紫霄而下迈。动摇山岳，震撼乾坤。愿扬圣武之容，为扫祆邪之炁。以今早朝升坛行道，请法众 
　　等，运兹初捻上香。愿此香烟腾空俓上，供养无上至真道宝天尊。臣等皈身皈神皈命，首体投地，仰依太上三尊。愿以是功德，上祝皇帝陛 
　　下，伏愿圣迈唐虞，道高炎燧。恩孚湛露，丰碧草於圆扉。威凛繁霜，静绿林於方野。榆塞息射雕之技，柳营闲跃马之能。河海晏清，华夷 
　　澄穆。今故烧香，自皈依师尊大圣众，至真之德。得道之后，保天长存。和：与道合真。
　　以今早朝，升坛行道，请法众等，运兹二捻上香。愿此香烟腾空俓上，供养无上至真经宝天尊。臣等皈身皈神皈命，首体投地，仰依太上三 
　　尊。愿以是功德，归流八纮九轨，万姓三农。伏愿四极春台，八荒寿域。天无氛秽，人人陶星汉之灵辉。地绝祆尘，物物禀山川之正气。阴 
　　魅潜形於井落，幽魔灭迹於家庭。朝诵暮弦，冬裘夏葛。今故烧香，自皈依师尊大圣众，至真之德。得道之后，升入无形。和：与道合真。
　　以今早朝，升坛行道，请法众等，运兹三捻上香。愿此香烟腾空俓上，供养无上至真师宝天尊。臣等皈身皈神皈命，首体投地，仰依太上三 
　　尊。愿以是功德，归流斋主某。伏愿万福云臻，千灾电扫。天威赫奕，门庭永断於邪踪。圣力巍峨，院宇常临於德曜。霁月莹金花之茂，光 
　　风馨玉树之华。兰桂长新，椿萱不老。今故烧香，自皈依师尊大圣众，至真之德。得道之后，永保长生。和：与道合真。
　　礼方　　忏方
　　诵天蓬咒三十六遍
　　三启
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世享大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
