<!-- { "loadSidebar": true } -->
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世享大福。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人， 
　　三十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台紫微上宫灵宝至真明皇道君，三十六部尊经玄 
　　中大法师，上相上宰上保上傅，太平下教二十四真人，西城总真王君，太元真人，东岳上卿司命茅君，定录、保命二真人，名山洞府得道神 
　　仙，三界官属一切真灵。臣闻九霄降炁，惊天骇地以禀形。三景流辉，负阴抱阳而赋命。职生死於三十五分，纪善恶於二十四时。垂象无私 
　　，校录揭水衡之正。秉阳有赫，图编昭冰镜之明。承符上赞於玄元，宣化下陶於黎庶。但勤皈向，必藉纲维。今玄坛所度亡故某，切虑分炁 
　　天中，寓形宇内。浮沉业海，莫稳驾於慈航。跋疐昏衢，罔高张於慧烛。致性天之云扰，而心地之尘飞。颠冥百非，周遭三惑，违五常而干 
　　人纪，触三光而犯天文。愆书司杀之曹，过纪典老之录。六隆伺间，人久瘁於沉痾。五凿乘危，形遂凋於戾证。牵连注讼，积逮考殃，孰伸 
　　援手之仁，惟抱惊心之痛。念下民趋死超凌，望切於云霓。而上帝好生提拯，恩踰於雨露。庸依蕊笈，式建芝坛。殚皎日之丹盟，宣度星之 
　　玄范。凤缯环列，龙璧罗敷。瞻象纬以输诚，遡云层而效款。冀垂睿泽，恪轸哀衷。恩纶颁紫禁之朝，罪籍削黑酆之夜。出离地户，无拘留 
　　逼合之忧。俓入天门，有侍卫送迎之乐。升神受化，返胎更生。绝冢讼於家庭，息注殃於眷序。斋主某合家男女，权衡二炁，萧勺五官，梨 
　　枣长新，视履启福庭之旦。松筠益茂，耆颐开寿域之春。消九厄而释三灾，导千祥而迎百福。绍箕裘於已往，垂诗礼於方来。长幼咸宁，姻 
　　亲泰定。上愿乾坤澄晏，日月光华，甘露沾濡，卿云覆冒。三军鼓舞，烽烟沉榆柳之关。万姓讴歌，膏雨润桑麻之陇。息化机於动植，融生 
　　意於飞潜，五道停轮，三涂罢对。则上明天尊大慈之化，下副臣等皈命之诚，谨启以闻。
　　举愿
　　一念为道四大合德，斋主七世父母，免脱忧苦，上升天堂，衣食自然。
　　二念帝王国主，道化兴隆，庠序济济，皇教恢弘，威仪翼翼，普天所瞻，民称太平，四夷宾伏，祆恶自灭，贤圣日生。
　　三念法师功德大建，教化明达，俱获飞仙。
　　四念同志学人，早得仙道，更相开度。
　　五念九亲和睦，好尚仁义，贵道贱财，行为物范。
　　六念损己布施，道士及饥寒者，天下人民，各得其所。
　　七念蠕动跂行，一切众生，咸蒙成就。
　　八念赦贳前生今世罪对，立功补过。
　　九念家门隆盛，宗庙有人，世生贤才。
　　十念尊受师经，不敢中怠，平等一心，广度一切，克获飞仙，白日登天，拜见太上，永成真人，云车羽驾。和：与道合真。
　　存神摄香
　　香官使者，左右龙虎君，侍香诸灵官，当令臣早朝行道之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋主受福，幽显沾恩，十方仙童玉女，侍卫香烟，传臣向来所启之诚，速达俓御太上无极大道至真玉皇上帝御前。
　　出堂颂
　　回静默
　　谢师回向
　　灵宝领教济度金书卷之一百二十三竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百二十四
　　科仪立成品
　　度星斋合用
　　午朝行道仪
　　烧香颂
　　各礼师存念如法
　　卫灵咒
　　丹灵朱火，炎霞激风。赤轮刚运，天光八冲。迸威包罗，交变万方。流金豁落，群魔灭踪。辟奸破祆，明耀元功。金符召制，蹑云乘龙。谣 
　　歌庆会，散花太空。神化冥运，四极安隆。伏御帝前，罔有不恭。和：与道合真。
　　鸣法鼓二十四通
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启臣今奉为入斋意。以今临午，升坛行道，愿得玉清道炁灵宝妙光下降， 
　　流入臣等身中，令臣所启之
　　诚，速达俓御太上无极大道至真玉皇上帝御前。
　　请称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人， 
　　三十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台紫微上宫灵宝至真明皇道君，三十六部尊经玄 
　　中大法师，上相上宰上保上傅，太平下教二十四真人，西城总真王君，太元真人，东岳上卿司命茅君，定录、保命二真人，名山洞府得道神 
　　仙，三界官属一切真灵。臣闻灵层峨峨，元始御太无之祖炁。龙汉荡荡，虚皇舒妙有之真精。上浮圆盖以高澄，下奠方舆而厚浊。函三御极 
　　，潜宰制於阴阳。得一分灵，昭权衡於经纬。大矣紫清之凤牒，妙哉玄碧之龙图。鼓舞真风，融怡圣日。实古今之柱石，为生死之津梁。臣 
　　等道域师参，庆基天启。紫霞绛实，莫朝玉液於玄关。白日红尘，徒滓金花於神室。望洋自叹，入谷怀惭。帷蚊负以渊临，期鹏搏於海运。 
　　宪天宏道，佐国立功。凡有皈投，敢忘关奏，午朝词旨，谨为宣闻。
　　宣词
　　按如词旨，备极忱恂。斋主某义重天伦，情锺人极。痛魂灵之沉滞，嗟影响之泬寥。蛾火摧残，莫际生还於九转。驹阴暗老，惟伤死别於千 
　　龄。五炁散於天元，百体归於地大。茫茫幽夜，惊心解脱之无门。寂寂冥宵，侧耳超凌之有路。倘冤愆之未释，致注讼之潜兴。惟阴都度命 
　　以登真，庶阳居保身而集庆。非赖玄元之造，曷符丹赤之忱。象地法天，舞旌旗於宝壝。鸣金扣玉，飞旗葆於瑶坛。龙烟飘玉桂之香，凤炬 
　　粲金莲之影。投诚十极，皈命三元。肖跸传声，降虚无之上圣。紫霄簇仗，近浩劫之慈尊。敷下民哀痛之词，觊上帝矜怜之泽。飞金鸡於阊 
　　阖，丕显恩言。竖丹凤於郁单，式彰仁闻。以今临午，升坛行道，请法众等，运兹初捻上香。愿此香烟腾空俓上，供养无上至真道宝。臣等 
　　皈身皈神皈命，首体投地，仰依太上三尊。愿以是功德，上祝宗祧先圣，社稷尊灵。伏愿泛景六渊，怡神三秀。凝珠流於太漠，密荫瑶图。 
　　飞羽盖於重霄，广延宝祚。皇帝德参覆载，恩浃华夷。翠浪千层，拥苍溟而并福。青山万迭，耸岱华以齐龄。九围敦孝悌之风，百辟罄忠良 
　　之彦。中围列御，克着徽音。太子诸王，共扶昌运。今故烧香，自皈依师尊大圣众。至真之德，得道之后，保天长存。和：与道合真。
　　以今临午，升坛行道，请法众等，运兹
　　二捻上香。愿此香烟腾空俓上，供养无上至真经宝。臣等皈身皈神皈命，首体投地，仰依太上三尊。愿以是功德，奉祝斋主家九玄七祖，亿 
　　劫种亲。伏愿琳琅御景，瑶圃栖真。袭霓裳以飞游，鞭笞鸾凤。漱云浆而戏宴，啸傲烟霞。垂芳祉於家庭，蔼英猷於孙子。斋主某五灵孕炁 
　　，三极陶形。润屋润身，衮衮熙朝之簪绂。学诗学礼，绵绵圣世之箕裘。历花甲以循环，益椿年而蔓衍。望隆桑梓，惠逮松萝。今故烧香， 
　　自皈依师尊大圣众。至真之德，得道之后，升入无形。和：与道合真。
　　以今临午，升坛行道，请法众等，运兹三捻上香。愿此香烟腾空俓上，供养无上至真师宝。臣等皈身皈神皈命，首体投地，仰依太上三尊。 
　　愿以是功德，奉祝三涂五苦，六洞十宫，夜壑寒庭，幽关冥路。伏愿根尘风散，累垢冰清。袭卿云於生门，春回寒谷。拥祥烟於死户，阳满 
　　幽都。玉龙驰白简之纶，金马迅朱台之韶。飞行宴景，辞北府以登真。策驾凌虚，诣南昌而受化。欢腾鬼域，庆浃神乡。今故烧香，自皈依 
　　师尊大圣众。至真之德，得道之后，长享自然。和：与道合真。
　　　礼方
　　忏方
　　命魔
　　步虚
　　控专适十方，旋憩玄景阿。仰观劫仞台，俯盻紫云萝。逍遥太上京，相与坐莲花。积学为真人，恬然荣卫和。永享无期寿，万椿奚足多。
　　又
　　大道师玄寂，升仙友无英。公子度灵符，太乙捧洞章。舍利耀金姿，龙驾倏来迎。天尊盻云舆，飘飘乘虚翔。香花若飞雪，氛霭茂玄梁。头 
　　脑礼金阙，携手遨玉京。
　　又
　　骞树圆景园，焕烂七宝林。天兽三百名，狮子巨万寻。飞龙踯躅吟，神凤应节鸣。灵风扇奇华，清香散人衿。自无高仙才。焉能耽此心。
　　三启
　　三礼
　　重称法位
　　具位臣某，与临坛官众等，谨同诚上启虚无自然元始天尊，无极大道太上道君。太上老君，高上玉皇，十方已得道大圣众，至真诸君丈人， 
　　三十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台紫微上宫灵宝至真明皇道君，三十六部尊经玄 
　　中大法师，上相上宰上保上傅，太平下教二十四真人，西城总真王君，太元真人，东岳上卿司命茅君，定录、保命二真人，名山洞府得道神 
　　仙，三界官属一切真灵。臣闻道生一以函三，惟天为大。物并三而次万，惟人最灵。凝混洞以流形，禀仲和而赋命。青房紫户，精思飞霞外 
　　之轮。玉纬金经，密运策云端之驾。生神永固，炁死何干。自季运之风漓，致畏途之日辟。雨滋丛棘，罔知策马之玄。炼铄交梨，岂识牧牛 
　　之妙。六根罪府，五体冤都，奏黑简於三元，削青编於四极。下愚蒙昧，曷逃沦坠之忧。上智慈悲，爰启拔灵之请。长夜既开於玉匮，明真 
　　遂演於金科。今古蒙恩，天人受惠。今玄坛所度亡故某，切虑尘笼涉迹，世网谋身，不知尊炁以贵神，安识保精而固命。三元纡郁，五贼抢 
　　攘。冥行或叛於四维，妄动或干於五纪。罪无大小，实伐命之斧斤。过有阴阳，皆伤生之刀锯。或先世之遗殃流注，或宿世之罪业牵连。元 
