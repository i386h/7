<!-- { "loadSidebar": true } -->
　　八念赦贳前生今世罪对，立功补过。
　　九念家门隆盛，宗庙有人，世生贤才。
　　十念尊受师经，不敢中怠，平等一心，广度一切，克获上仙，白日登天，拜见太上，永成真人，云车羽驾。和：与道合真。
　　存神烧香
　　香官使者，左右龙虎君，侍香诸灵官，当令臣建斋之所，自然生金液丹碧芝英，百灵众真交会，在此香火炉前。令
　　臣学道得道，求仙得仙，斋主受福，幽显沾恩，十方仙童玉女，侍卫兰烟。传臣向来所启，速达径御太上无极大道至真玉皇上帝御前。
　　出堂颂
　　午朝行道仪
　　各礼师存念如法
　　宣卫灵咒
　　丹灵朱火，炎霞激风。赤轮刚运，天光八冲。迸威包罗，交变万方。流金豁落，群魔灭踪。辟奸破妖，明耀无功。金符召制，蹑云乘龙。谣 
　　歌庆会，散花太空。神化冥运，四极安隆。伏御帝前，罔有不恭。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十六人出。出者严装 
　　。关启玄坛天帝神君，当召此间土地里域，真官正神，急上关，启臣今奉为入斋意。以今午朝，升坛行道，愿得玉清道炁灵宝妙光下降，流 
　　入臣等身中。令臣所启，速达径御太上无极大道至真玉皇上帝御前。
　　请称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，昊天至尊玉皇上帝，紫微天皇大帝，紫微北极大 
　　帝，后土皇地祇，南极长生大帝，东极青华大帝，好生丈人真君，九天应元雷声普化天尊，长生保命天尊，福生无量天尊，十方灵宝天尊， 
　　十方已得道大圣众，至真诸君丈人，诸天天帝，琼阙高真，玄都玉京，金阙七宝琼台，紫微上宫，灵宝至真明皇道君，上相上宰，上保上傅 
　　，四司五帝，十二仙卿，三十六部尊经玄中大法师，三天大圣师，灵宝经籍度三师真君，灵宝官属，三界真灵。伏闻道运鸿蒙，判三灵而宰 
　　制。教敷混洞，包五太以纲维。上参四象之常，下斡两仪之变。开明三景，鼓圣海於象帝之先。回度五常，凿帝江於开天之后。无物不宗於 
　　元始，有生孰外於虚皇。臣等辙鲋疏材，井蛙短识。经行领教，惧贻玄宪於雷霆。宴坐学真，荷逭丹章於雨露。兢兢补过，切切立功。凡有 
　　皈投，敢忘奏对。今领词旨，所盍上闻。
　　宣词
　　按如词旨，备极衷诚。伏闻次舍辐周，仰寿星於郑国。疆域轮转，企老人於秦邦。南枢司寿命之期，北极职年龄之数。天皇万八千岁，本清 
　　静以长生。广成千二百年，抱冲和而不老。阴注阳受，纬肇经承。赋形虽具於人间，孕质允原於天上。今斋主某，勤拳心祷，迫切诚通。念 
　　兆劫之植因，荷亿龄之禀炁。学诗学礼，继先世以流芳。润屋润身，裕后昆而垂统。儿孙衮衮，门户辉辉。欲期五福以川增，希满百龄而日 
　　粲。匪繇帝力，曷遂民情。爰法象於星坛，庸显投於云陛。门罗四极，旛列三重。紫精蒨粲於华林，光凝象外。玄景氤氲於骞树，炁焕天中 
　　。延翠玉之真尊，辂珠旒之至圣。为斋主某，消灾谢过，保命延生。俾内外以蒙恩，合人天而介祉。以今午朝行道，请法众等，运兹初捻上 
　　香。愿此香烟腾空径上，供养无上至真道宝。臣等皈身皈神皈命，首体投地，愿以是功德，上祝皇帝陛下。伏愿道运三王，德高五帝。日观 
　　耸岱宗之顶，寿址巍峨。天潢接昆仑之原，福基浩渺。治定会同於五服，勋成响应於八遐。九功可歌，合车书而拱极。七德宜舞，来玉帛以 
　　朝元。今故烧香，自皈依师尊大圣众，至真之德。得道之后，保天长存。和：与道合真。
　　以今午朝行道，请法众等，运兹二捻上香。愿此香烟腾空径上，供养无上至真经宝。臣等皈身皈神皈命，首体投地，愿以是功德，皈流斋主 
　　某。伏愿量契尊彝，器侔瑚琏。天锡纯嘏，培介寿以无垠。神相蕃厘，赞延龄而莫极。炼质而精神自固，修真而步武常新。紫绶金章，享九 
　　迁之富贵。朱颜绿鬓，等十赍之神仙。今故烧香，自皈依师尊大圣众，至真之德。得道之后，长享和平。和：与道合真。
　　以今午朝行道，请法众等，运兹三捻上香。愿此香烟腾空径上，供养无上至真师宝。臣等皈身皈神皈命，首体投地，愿以是功德，皈流四岳 
　　九牧，万姓三军。伏愿体道宪天，施仁制地。面槐位棘，入联圭衮之荣。剖竹栽棠，出襜帷之饬。劝旗常而文治洽，垂竹帛而武功成。麦 
　　陇风轻，闲犁锄而鼓舞。榆关月澹，传刁斗以讴歌。今故烧香，自皈依师尊大圣众，至真之德。得道之后，永保清宁。和：与道合真。
　　礼方　　忏方
　　命魔　　步虚
　　三启
　　三礼
　　重称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，昊天至尊玉皇上帝，紫微天皇大帝，紫微北极大 
　　帝，后土皇地祇，南极长生大帝，东极青华大帝，好生丈人真君，九天应元雷声普化天尊，长生保命天尊，福生无量天尊，十方灵宝天尊， 
　　十方已得道大圣众，至真诸君丈人，诸天天帝，琼阙高真，玄都玉京，金阙七宝琼台，紫微上宫，灵宝至真明皇道君，上相上宰，上保上傅 
　　，四司五帝，十二仙卿，三十六部尊经玄中大法师，三天大圣师，灵宝经籍度三师真君，灵宝官属，三界真灵。伏闻曰艾曰耆，齿长预达尊 
　　之列。云耄云耋，旧人居共政之先。发种种以霜凝，鬓星星而雪积。年高德劭，伟奕世之仪刑。貌古神清，俨盛时之模范。侍前祝噎，立后 
　　乞言。岂惟亘古之钦承，实亦当今之敬仰。今斋主某，殚诚事帝，洁己瞻天。惧荏苒於岁华，易侵凌於厄难。寿山期耸，福海宜深。犹虑涉 
　　世以来，禀生之后、善无铢黍，徇名利以网罗。过有渊陵，恣贪嗔而渔猎。六淫放荡，九戒蒙迷。或身命有犯於火罗，或运限有干於的刃。 
　　积怨未去，宿垢莫损，愆书五帝之司，衅纪三官之录。未逢益算，易致除年。俾上寿以悠悠，历中年而漾漾。非赖玄虚之曲赦，曷令黄混之 
　　承恩。是以崇建坛场，洁严仪卫。归心十极，为烧香而散花。请命三尊，庸修斋而行道。伏冀丙观恳款，申饬司存，青编书寿考之名，丹籍 
　　注年龄之字。五行顺轨，七曜宣精。历日历时，门外之风波不染。阅年阅岁，壶中之日月长新。孙子盈庭，诗书溢架。椿龄茂悦，欣快乐於 
　　百年。松操贞坚，溥夷犹於合室。拳拳素祷，切切丹忱。上愿方浊安宁，圆清旋运，三光朗晏，六炁宣平。风雨均调，甘露零瀼於碧落。山 
　　川辉润，醴泉融溢於黄垓。禾开同颖之祥，麦秀两岐之瑞。化被草木，息入林之斧斤。泽及虫鱼，绝临探之网罟。鬼无哭夜，趣有乘晨。则 
　　上明天尊大慈之化，下副臣等皈命之诚。谨启以闻。
　　发愿
　　一愿大道淡泊虚无，安闲空寂，澄清自居，广开法门，教导顽夫，皆蒙惠泽，精苦是修，预以同学，普得升虚，与天相保，长存无忧。
　　二愿诸天结炁澄清，高虚广覆，保真固灵，气候调节，四运和平，国安民丰，普天闲宁，广济一切，惠逮有生，保劫长存，亿劫不倾。
　　三愿土地覆载无穷，安平不陷，海沦不崩，保镇家国，兆民兴从，养生安死，惠周十方，禾稼滋植，营运日丰，咸得厚载，万类皆从。
　　四愿日月二景高明，无有孛蚀，亏盈安清，光照诸天，洞消暗冥，保固劫运，世祚和平，普加润惠，泽洒众生。
　　五愿星辰与日月齐光，转烛照耀，映朗十方，各安其位，经纬直行，保镇家国，无有灾伤，四海宁一，普天兴昌。
　　六愿四时随节推迁，景炁和调，无有灾患，疫毒消灭，普天安平，五谷丰熟，国富民欢。
　　七愿浮云结炁聚烟，飞空高澄，荫覆玄玄，隐则无为，散则弥天，神仙同归，结友众真，惠流一切，兴国爱民，普济群生，人同劫年。
　　八愿风雨流洒无穷，普加施泄，受其发扬，万物滋生，国储民丰。
　　九愿五岳各安其方，巍巍包藏，长为仙宫，安镇国祚，保天无终，护度一切，莫不仰宗。
　　十愿江海荡荡尤极，含容恢廓，无细不植，渊奥柔惠，润加蠕息，天人获庆，年同劫石。
　　十一愿帝王国主日昌，四镇安睦，兵革不扬，天人歌唱，吉应来翔，敷教济济，威化洋洋，兆庶称庆，长乐未央。
　　十二愿蝖飞蠢动，已生未生，咸蒙安全，普得生成，皆见元炁，受阳之形，草木果林，经冬不零，一切济度，靡不鲜荣。和：与道合真。
　　存神烧香
　　香官使者，左右龙虎君，侍香诸灵官，当令臣建斋之所，自然生金液丹碧芝英，百灵众真交会，在此香火炉前。令臣学道得道，求仙得仙， 
　　斋主受福，幽显沾恩，十方仙童玉女，侍卫兰烟。传臣向来所启，速达径御太上无极大道至真玉皇上帝御前。
　　出堂颂
　　晚朝行道仪
　　各礼师存念如法
　　宣卫灵咒
　　五星高耀，瑞炁飞浮。元始集神，天地交周。玉符宝节，啸命微幽。掷火扬威，奸凶无留。万魔振伏，纷葩却消。摧怪伐恶，道炁同流。神 
　　光照夜，阴翳俱收。万仙降格，扇景乘飙。群生咸遂，惠遍神州。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十六人出。出者严装 
　　。关启玄坛天帝神君，当召此间土地里域，真官正神，急上关，启臣今奉为入斋意。以今晚朝，升坛行道，愿得玉清道炁灵宝妙光下降，流 
　　入臣等身中。令臣所启，速达径御太上无极大道至真玉皇上帝御前。
　　请称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，昊天至尊玉皇上帝，紫微天皇大帝，紫微北极大 
　　帝，后土皇地祇，南极长生大帝，东极青华大帝，好生丈人真君，九天应元雷声普化天尊，长生保命天尊，福生无量天尊，十方灵宝天尊， 
　　十方已得道大圣众，至真诸君丈人，诸天天帝，琼阙高真，玄都玉京，金阙七宝琼台，紫微上宫，灵宝至真明皇道君，上相上宰，上保上傅 
　　，四司五帝，十二仙卿，三十六部尊经玄中大法师，三天大圣师，灵宝经籍度三师真君，灵宝官属，三界真灵。伏闻无光无象，潜凝一炁之 
