<!-- { "loadSidebar": true } -->
　　镇火符
　　伏火灾符
　　禳蝗道场用
　　驱蝗符
　　治蝗符
　　上用桃板三尺雄黄书钉田四维
　　灵宝领教济度金书卷之二百七#1十四竟
　　#1七：底本无，据目录卷数补。
　　洞微高士开光救苦真人宁全真授灵宝通玄弘教水南先生林灵真编
　　卷之二百七十五
　　书篆诀目品
　　开度祈禳通用
　　玉清检摄祆氛符勑咒
　　掐玉清诀，取天门炁。
　　天地开明，四大为常。玄水洗涤，辟除不祥。双章守门，七灵安房。灵津濯炼，万炁混康。内外利贞，保兹黄裳。急急如律令。
　　天地运用，日月之精。光彻四海，能灭邪精。解氛去秽，身有光明。神光荡涤，万祸不生。急急如律令。
　　神灵天真，玉液元津。上清华房，元始老君。妙入太霞，光耀玄文。七神飞泉，北酆受烟。我位上王，逼合鬼群。 八威吐火，肃尔尊身。 
　　千千去秽，凶恶不停，万万魔王，保命护形。急急如律令。
　　玉清总召万灵符
　　四方拱极刀利尊天 玉帝临轩日月光全昊天敕命玉玺急宣 太上治职诏召鬼神无敢稽延万神万鬼符到擎拳急准玉皇上帝律令勑 六诀 总召二界 
　　内外金阙上佐史珪璋发放九天御史大夫崔子文 念玉皇诰存玉帝降勑 召某神迭书转笔涂念唵啒□嚤咤娑诃七徧
　　勑咒
　　上帝有勑，女青韶书。奔风火急，逆命者诛。明回报应，言功玉虚。急急奉玉皇上帝律令勑。
　　遣咒
　　玉清宝玺，勑付仙卿。秉符执节，召集万灵。三界齐到，万神同钦。天皇上帝，梵炁流晶。金光四集，曷敢不临。达符逆命，上有宪形。急 
　　急如玉皇上帝律令。
　　开天升坛诸神符#1
　　太上开天符命
　　掐玉帝诀取三天炁。
　　上清大帝勑上清诀玉清上帝勑玉清诀太清大帝勑太清诀 昊天玉皇上帝勑中指中文 告下唐葛周三将军开天门 太使者决破刚风 直入天门通真 
　　达灵三元正炁何鬼敢临 道合自然飞升太清 下官故炁不得妄千 敢有违戾速送魁罡 书天门二神名吴彷李昂以勑字涂转笔
　　勑咒
　　乾坤立定，二仪合形。左使李昂，拨开天门。右使吴彷，达道通灵。金门工合，与吾合并。微尘界内，方圆达名。照我心胆，会我灵声。赤 
　　子上升，万神咸听。急急如律令。
　　遣咒
　　天门四平，黄道正明。承符奉命，罔敢稽停。符中官吏，速逞威灵。刚风浩炁，金马驿程。敢违吾命，律准女青。
　　摄送北狱，无辄容情。悉令章奏，上达帝庭。
　　太上度火符命勑咒
　　掐午文取离火炁。
　　火铃火帝，火神火精。光景洞照，焕赫九清。魔不干试，三界肃清。急急如律令。
　　玉清召阳神符
　　符吏灵宝洞灵大将卢会之，字炎灵。长八尺三，梁冠，烈火，大袖袍，右手仗剑。
　　玉清召阴神符
　　符吏灵宝洞神大将陆同，字永天。长八尺三，梁冠，素衣，大袖，执戟在黑云中。
　　勑二符咒
　　阴阳二神，请速通灵。令吾朝真，上谒帝君。欲使神人，闭债封形。举云以去，秘诀灵灵。使我追摄，即得通神。急急如律令。
　　禁坛辟非二符吏
　　神霄禁坛大将军符吏杨福。
　　神霄辟非大将军符吏褚信。
　　凡书符，先变神，次请炁。念：
　　祖道玄真，烜赫正成。郁仪炼质，荧惑澡形。赤明和阳，理禁威灵。曜明宗飘，帝重光明。戊己之英，中央镇星。排荡邪炁，破秽除精。海 
　　逢之沸，木逢之烬。火逢之灭，金逢之镕。长离之主，统摄飞行。迷离奴那，唵唵吽吽。唵唵吽吽，总括张罗。东海青童，迷离奴那。唵唵 
　　吽吽，迷泥奴那。唵唵吽吽，迷离奴那。唵唵吽吽。急急如上帝律令勑摄。
　　右咒，掐玉清诀念。以鼻引太阳炁九口，存赤光九芒入朱。次念咒，引太阴炁十口，存白光十芒入朱。次念咒，引天罡炁七口，存赤色光 
　　七芒入朱。方下笔，闭炁书符。书毕，再念勑符咒。曰：
　　高上之天，玉清为主。玄罡大魁，太玄生府。中有帝君，灵虚王母。统制啸咏，玉文金字。司治仙禁，金童玉女。校精辩魔，总制伯史。上 
　　达三天，形成司举。传奏教令，蠲灾救苦。备卫护道，囚缚鬼侮。流浪诸天，济生度死。解厄摧怪，通达紫府。十天诰命，召其所主。急急 
　　如上清灵命元始上帝律令勑。
　　右面天门，存三色之光，以鼻引口吸，流入三宫。左手掐玉清诀，右手掐上清诀，取十方炁入符。再念咒，取十方炁，吹四维，扣齿九通 
　　，掐玉清诀，存自身为元始，坐五色狮子之上。又存自己顶中泥丸宫，有元始端坐。左手玉清诀，右手上清诀，密诵大梵隐语，取西北天门 
　　炁，吹入。以多为妙。次念玉清大咒：
　　三十二天，三十二帝。至三界五帝，列言上清。急急如祖师元始上帝勑玉晨道君律令。
　　次再取西北天门炁，入符。
　　青龙侍卫符掐卯文
　　甲寅青龙，孟章将军。执斧侍左，剪截祆氛。急急如律令。
　　存神三梁冠，青衣，大袖，执斧。
　　白虎镇守符掐酉文
　　甲申白虎，监兵将军。执剑侍右，扫荡魔群。急急如律令。
　　存神三梁冠，白衣，大袖，执剑。
　　朱雀阳精符掐午文
　　甲午朱雀，凌光将军。执戟侍前，九丑飞奔。急急如律令。
　　存神三梁冠，朱衣，大袖，执戟。
　　玄武阴精符掐子文
　　甲子玄武，执明将军。执矛侍后，摧灭六天。急急如律令。
　　存神三梁冠，皂衣，大袖，执矛。
　　普化坛殿符
　　炁上耀光 日月普照 诸天皆临 坛殿金华万神敬听 今日功满飞升玉清 急急如上帝律令
　　丹舆绿辇符
　　绛实命笔 师宝敷陈 辉精交映 舆辇风轻
　　羽盖朱凤玄龙符#2
　　羽盖琼轮符
　　玄元羽盖
　　祖炁结凝
　　混沌之精
　　十转回灵
　　朱凤符
　　朱凤( )辕
　　辟秽张威
　　四灵振伏
　　飞舞华轩
　　玄龙符
　　五色玄龙
　　飞蹈太空
　　交肇运始
　　俓御奔冲
　　节旛凤鸾狮鹤符#3
　　九色之节符
　　萧仞宝光
　　受化虚皇
　　真光结梵
　　华散紫堂
　　十绝灵旛符
　　飙营郁勃
　　宝光散施
　　晃耀夺日
　　万圣瞻依
　　九凤齐唱符
　　元炁散飞
　　云霞耀光
　　九凤齐唱
　　诸天临轩
　　八鸾同呜符
　　七炁氤氲
　　旋绕昆仑
　　八鸾同呜
　　歌无量音
　　五色狮子符
　　万威振伏万兽瞻依
　　独步无畏大有威狞
　　无碍惠达巨力普彪
　　端拱居中受道无为
　　九光白鹤符
　　道契玄元
　　光映十方
　　圆光负质
　　羽驾翱翔
　　发炉复炉六吏符#4
　　召灵宝诸司官属将吏符
　　符命告召
　　天地百神三界稽首官将齐临
　　闻召速赴
　　到来坛所
　　听受关行
　　玉篆颁宣
　　速降万灵
　　存召灵宝官属神将李文通，字文全，绯衣，青绣巾，执戟，在红云中。
　　召玄坛监临斋醮近神符勑咒
　　灵符告下，召神无停。当方主者，社令咸听。守护坛席，扫秽除氛。闻吾符召，急速来临。急急如律令。
　　存召灵宝监坛神将，主行摧邪断精大德神将张通，字灵虚，长八尺，红巾，绣衣执符。
　　召玄坛监临斋醮远神符勑咒
　　符召诸神，监镇斋庭。驱除氛秽，扫荡邪精。肃清坛宇，感格通灵。斋功成就，名列玉宸。急急如律令。
　　召土地符勑咒
　　此间土地，神之最灵。闻符一召，速现威神。安镇庭宇，通达斋诚。急急如律令。
　　青帝御魔总真灵符
　　四神四炁
　　飞云丹霄
　　启华总御
　　敕伏百魔
　　无为自然
　　梵炁弥罗
　　日月停景璇玑玉衡
　　巴元丑伯与道合真
　　正无所居群魔束形
　　保制劫运使天长存
　　赤帝御魔总真灵符
　　八方威神使我自然
　　天真上圣自然之音
　　明真统御却邪辟兵
　　负天担石游观太空
　　百灵振伏招集群仙
　　群祆束首鬼精自亡
　　荧惑合契与道齐年
　　白帝御魔总真灵符
　　焕明五方威伏群魔
　　茂成总御使道与隆
　　太岁日帝摄北罗酆
　　赤书内文变化飞空
　　八景冥合炁入玄玄
　　巨御灵魔诸天齐功
　　反山六目靡敢不从
　　诸天荡荡我道兴隆
　　黑帝御魔总真灵符
　　四州九维
　　玄黄九丑
　　天中之神炁运枢纽
　　天中之尊斡旋玑斗
　　灵宝洞玄三界稽首
　　五帝侍卫位极九五
　　诸天遥唱万帝设礼
　　魔精丧眼转灵宝音
　　鬼祆灭爽万神朝礼
　　万灾不干
　　神明护门
　　今日吉庆
　　普度天人
　　监丑朗馥守光固灵
　　飞升金阙
　　游宴玉京
　　黄帝御魔总真灵符
　　七政所施四炁朗清
　　天回地转
　　三台九晨
　　豁落斩摧
　　掷火流铃
　　万神总范
　　八溢冲盈
　　灵宝众圣中主万神
　　飞天大丑变化尔身
　　三官北酆明检鬼营
　　叶明德御飞谒黄庭
　　卷帘符勑咒
　　始青大化，庆合十天。朝趋帝阙，会道灵仙。玉文交会，永劫元元。发明初劫，造化自然。急急如玉清上帝律令。
　　朝谒符勑咒
　　大行梵炁，周回十方。三华离便，大有妙庭。金阙玉房，森罗净泓。真中有神，长生大君。臣今趋赴，俓朝玉清。
　　发炉符勑咒
　　掐玉文，过丑，历至巳，弹诀入符。
　　灵范授道，皈神皈身。奏告三境，诚通玉晨。上帝有勑，与道合真。
　　复炉符勑咒
　　万神还宁，护吾法盟。后召复应，不得误停。急急如律令。
　　三五功曹符勑咒
　　玉清有令，奏告三天。三元之主，五斗之精。混合真炁，自然成形。
　　存功曹三十二人，红帻，弁玄冠，朱履，大带，五色，大神锦袍，方心曲领。
　　左右官使者符勑咒
　　玉清有令，普告万神。阳神合道，阴神守真。通天入地，变化无穷。
　　存左官使者三十二人，右官使者三十二人，各衣绣衣，大袖，五色包巾。
　　侍香金童符勑咒
　　玉清有令，总领群真。随香奏事，通诚达灵。神通第一，无敢稽停。
　　存侍香金童三十二人，顶分双髻，同心绣带，五色绯衣，朱履。
　　传言玉女符勑咒
　　玉清有令，统豁群仙。灵真启圣，通达幽冥。真光徧化，混合成形。
　　存传言玉女三十二人，各七宝凤云髻，五色飞云羽裙，珂佩，锦绫靴。
　　五帝直符符勑咒
　　五帝直符，职治诸天。传符照送，下达九泉。依吾所勑，不假言宣。
