<!-- { "loadSidebar": true } -->
　　下部通灵，威猛之神。召魂制魄，速出幽冥。火山息焰，剑树骞林。承兹告下，急要通灵。速通情眷，以接阳亲。通传语话，受领殊因。急 
　　急如玉清上帝律令。
　　元始符命，普告万神。摄召亡魂，出离幽扃。敢有稽延，罪罚无轻。急急如律令。
　　神虎使者，受赤书文。摄取亡魂，依律奉行。急急勑下，酆都九幽。泉曲之府，勑摄火令。急急如律令。
　　神虎七玉女符
　　七玉女者，乃北斗七元夫人之玉女也，北帝君常遣追魂。凡书符时，先念咒勑笔，取北炁吹笔，然后闭炁书符。
　　神虎第一上元玉女蒋□□。
　　勑符咒
　　上灵天魔，大定神光，急急令行，神虎一到，速若电光。急急如律令。
　　右符，掐辰文，取巽炁布入。主管追摄家先七祖亡魂。
　　神虎第二中元玉女蒋□□。
　　勑符咒
　　七飞元令，辉晃天晖，神虎一到，照定飞行，无英奉勑。疾。
　　右符，掐卯文，取巽炁布入。主管追摄伤亡枉死，风癞颠痫，蛊痢瘴疟死魂。
　　神虎第三下元玉女蒋□□。
　　勑符咒
　　无英魂魄，咸领符命，逐风随炁，剿速腾飞，速速步摄。疾。
　　右符，掐中指中文，取巽炁布入。主管追摄无主亡魂，及劳瘵风毒，瘫痪死魂。
　　神虎第四玉符玉女蒋□□。
　　勑符咒
　　天庭曹伯，奉行神虎符命，不得拘留，逼合鬼群，急急速行。疾。
　　右符，掐离文，取巽炁布入。主管追摄瘟疫，雷嗔死魂。
　　神虎第五龟真素幄玉女蒋□□。
　　勑符咒
　　乳阴之灵，太素玉律，已生未生，承此符命，急速到庭。疾。
　　右符，掐未文，取巽炁布入。主管追摄惊吊刀刑，自缢落水，投火胎亡，产死等魂。
　　神虎第六九灵玉女蒋□□。
　　勑符咒
　　夭魂犯戮，未破胎灵，禀此灵书，风火速行。疾。
　　右符，掐酉文，取巽炁布入。主管追摄毒药魇魅，咒诅刀兵，劫掠王法，刑戮禽兽，所害枉死亡魂。
　　神虎第七太上北斗正一元生六甲隐天灵符玉女蒋□。
　　勑符咒
　　太乙元生，六甲灵仙，神虎符命，追魂飞行，□□叱叱。急急如律令。
　　右符，掐戌文，取巽炁布入。主管追摄诸大地狱，囚禁罪魂。亦可关发，计会诸狱，其神能起死回生。若欲追卒死者，书此符，於其人鼻 
　　下烧之，立获苏醒矣。
　　前六符，并用青纸朱书，青纸袋封。惟第七道不用封之。后具衔姓名，押字朱批云：神虎符命，急急奉行。
　　右七玉女，并凤冠环髻，紫绣衣，羽裙，朱履，玉佩，手执生死簿录。前六玉女，各随所召追魂用引。惟第七玉女，回生起死，及於诸大 
　　地狱,追取一切魂爽。并专行一道，随符简烧之。
　　总遣勑咒
　　飞符玉女，速摄亡魂，承领符命，不得久停。急急如律令。
　　神虎七功曹符勑笔咒
　　结空成梵，真炁自生，保制劫运，使天长存。谨召某道功曹，急降真炁。急急如长生大帝律令。
　　右掐玉诀，取东南炁七口入笔。
　　总召咒
　　神霄玉清王，今日勑下降。自九霄命臣召神，摄掌功曹，玉文敷告，依应天条，吾行真炁，随我参条。谨召某道功曹，速降坛前。急急如长 
　　生大帝律令。
　　神虎第一天道功曹郜天真。
　　勑符咒
　　九天之勑，人道祖名。造化昊象，三十二清。奉令如法，上入玄冥。急急如律令。
　　神虎第二地道功曹冉文仲。
　　勑符咒
　　洞玄品品，垒垒化形。五阳彻应，十极幽冥。天符成象，地道速灵。急急如律令。
　　神虎第三神道功曹祖公弼。
　　勑符咒
　　上元八极，运化天光。三元五运，八极九祥。造化万变，结聚成章。急急如律令。
　　神虎第四人道功曹胡当。
　　勑符咒
　　六合成品，三一化生。共成周体，迭正元根。道力一降，万威一灵。急急如律令。
　　神虎第五仙道功曹索忠。
　　勑符咒
　　守掌职权，分别上仙。诸冥判运，八极成全。上天保摄，共得为仙。急急如律令。
　　神虎第六鬼道功曹翟尚。
　　勑符咒
　　冥阴极类，阴结成真。杲章九道，通发九形。一类成七，为达九真。急急如律令。
　　神虎第七业道功曹万赟。
　　勑符咒
　　正化品隔，周流十方。道德兹善，并济业行。真光符命，永得利昌。急急如律令。
　　十方飞符使者符掐中指中文
　　东方飞符使者卯文 南方飞符使者午文 西方飞符使者酉文 北方飞符使者子文 上方飞符使者中中文 下方飞符使者中下文 三魂立降 七魄随 
　　迎 正月飞符使者至十二月飞符使者 上天飞符使者追取亡故某 入地飞符使者急追亡故某 入水飞符使者急追亡故某 入火飞符使者急追亡故 
　　某 阳间飞符使者追摄亡故某 飞空飞符使者追摄亡故某 死魂速来 圆光万丈 无所不追无所不摄 准上帝令追摄亡魂 万里火云 飞空如箭 摄 
　　召亡故某人顺道者生逆道者死
　　勑遗咒
　　追魂大力神将龙德、张海、郑欲、王青，察命童子，引魂童子，左右使者，飞符使者，协力同心，上帝有令，火急奉行。
　　步斗遣符咒
　　戌亥为天门，巽为地户，帝君有勑，随吾罡步，左右追魂符吏，随吾符去，急追亡故某灵魂，速至。疾。
　　将符灰一吹一噀，再左手掐辰文，右手掐申文，取南炁噀布。祝曰：
　　乾元亨利贞，日月为吾并，金木水火土，分身立现形。
　　铁迹台光章
　　青素丹书，长七寸，阔二寸四分，歌斗章时焚之。
　　凡书此章，先面东，焚香，扣齿三通，左手掐诀。大指横倒手心中，第三指倒大指根，余指皆直，捧诀胸前，右手垂地下。存铁迹台光灵 
　　官，衣云霞羽衣，长八十二丈，金冠，朱履，来降书符之所，兆密祝词旨。毕，次握诀书符。念勑咒：
　　日星之光，昭一耀八方。铁迹朗明。光宝台章。威光烁烁，荫阴易阳。魂魄返婴，神黑贯常。八门通幽，所召无伤。魂灵摄到，不得隐藏。 
　　急急如律令。
　　监魂童子符勑咒　桑怪通
　　真都元阳，紫光之童。回光洞焕，无远不通。通幽通灵，齐契元宗。速降速降，急如威雄。急急如律令。
　　引魂童子符勑咒　陈□
　　太上玄都，始青之童。幽微显彻，威震罗酆。死户闭塞，九孔速通。四大九维，三界威雄。亡魂随步，蹑景无踪。周景回旋，与道日隆。急 
　　急如律令。
　　召神虎符勑咒
　　太一混元，神虎吏兵。急准符命，为摄幽灵。来诣玄坛，承符召魂。急急如律令。
　　刍身符勑咒
　　薄黄纸，每长三寸多书徧贴刍身。
　　太上符命，神化刍身。亡魂摄附，通接阳情。急急如律令。
　　四肢百体，五脏化生。摄降亡魂，来返家庭。急急如律令。
　　道德混茫，束刍为人。摄附亡魂，还吾家庭。通传言语，以接家情。急急如律令。
　　右刍身，以茭草结为人形，如小儿样。遍身贴符，外以亡者生平所着衣服穿之。挂於木架秤钩上，须指令秤平。伺召魂至，以旛挂刍身， 
　　令魂入体。若魂入其刍身，必重坠地。然后引去沐浴朝真，刍身又轻矣。其木架置於二坛中间空地上。
　　阳耀通关符祝坛咒
　　阳耀神灵，摄召幽冥。死魂罪魄，须管现形。来诣玄坛，赐汝超升。急急。
　　阴灵摄魄符祝坛咒
　　阴灵摄魄，关召探扃。男女魂魄，玉坛现形。赐汝灵书，升入太清。急急。
　　凡立阳耀阴灵二坛，用新土三石，布於地上，各方三尺六寸。阳耀坛居左，阴灵坛居右，中留空地，相去六寸，法师左手握天皇印。二指 
　　掐大指根，大指掐中指中文。右手握剑诀。大指掐四指第一节就地依式画之。中空地前立直狱使者、监魂引魂诸符牌，又前列神虎圣位供养 
　　。其空地以大花瓶查召魂婶，安其中。
　　神虎摄魂符
　　神虎吏兵一十五人 神虎大将 天目天目洞视百神□□□□□□□ 提魂摄魄来赴坛下神虎戟飞运招摇一统随十方
　　精光都一吸
　　勑咒
　　娇女远听，绝响云仪，通达内外，五音密意，思言皆知。
　　右符握天皇诀。二指掐大指根，大指掐中指中文，余指皆曲倒存斗魁斗口二帝星光芒，仰吸北炁入符。次焚入水盂中，遍洒四方，兆自服 
　　一道。
　　神虎幽寂符
　　仍念前咒书一道自服一道入水洒四方
　　左神虎大圣勑 右神虎大圣令 神虎追魂使者何□乔□ 神虎玉女蒋□□等禀令奉行 使者刘□□付身来 □□□□□□□
　　神虎追魂现形符
　　左神虎夫人勑 右神虎大圣令摄魂吏兵一十五人 地方陷隅摄赴北狱 □□□□□□□ 追魂使者刘□□火急奉令现形
　　神虎现形符
　　掐寅文黑书取西北炁入
　　左神虎大圣令 右神虎将军令 神虎夫人化元聿白星飞毕 神虎玉女蒋仁贵等速摄亡魄 神虎摄魂吏兵一十五人摄魂现形 使者刘□□火急付身 
　　来神虎戟飞运招摇一统随十方精光都一吸
　　勑咒
　　天道苍苍，幽灵万变。天帝所勑，火急奉行。
　　右符书毕，再写勑字於黑涂中。念勑符咒，以烧灰吹散四方。
　　神虎通幽符
　　万千形影疾飞行十方精光都一吸神虎摄魂吏一十五人 北方鬼魂摄赴此狱急急如律令 灵飞玉斗千灵集 魂飞玉律大力摄急
　　急急如律令
　　右符念天苍苍咒勑笔，取西北炁吹入笔墨中。此五符并先念□覆天齐咒，取西北炁吹入笔端，方下笔书之。
　　神虎通语符勑咒
　　上帝勑命，神虎神将，亡魂领此，急济通言。急急如律令。
　　太一紫元覆魂神君 霄辅邪精大神太一北祚元君 上清勑神虎令鬼魂勿走露体现形 急急如上帝勑
　　交接阳眷符
　　玉帝陈勑 南斗藏形 追魂立至 来到家庭 大神敢匿束送酆城 五方降真炁一炁降中宫 唵鸟轮尼吽哩吽勑 三将急降 速现真形 速伏坛下
　　勑咒
　　叱咄哩吽，超度亡魂，真符降下，速离幽冥，来接阳眷，急至家庭，通言致语，速现真形。急急如律令。
　　入梦通接阳眷符勑咒
　　通真使者，周广闻之，执符速至，通附人身，阳眷接语，以语皆知，形神俱现，表裹俱驰，细情齐见，道德希夷。急急如律令。
　　显魂真符勑咒　神将周嵩
　　天真朗月，土宿威妙，幽魂通灵，速候到现，亡魂在镜。急急如律令。
　　催现真符
　　北帝追魂速摄 通关使者急急显魂 飞灭捷疾急急通言 东方青灵将南方赤灵将西方白灵将北方黑灵将中央黄灵将五方摄将来 如若不主各用五 
　　方铁索捉来 不仁不义将监保伏神将 急急捉将来显魂并现魄
　　勑咒
