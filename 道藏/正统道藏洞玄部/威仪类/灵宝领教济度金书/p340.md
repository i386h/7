<!-- { "loadSidebar": true } -->
　　总五岳
　　臣闻承天作镇，俾化育於五方。亘地标名，赞生成於万类。能出云雨，普植神灵。今有斋主某，为某事建某斋，忏罪祈恩，消灾请福。切虑 
　　多生轮转，积劫循环，流浪六情，驰骋三业，玄曹纪录，黑簿登名，恶对罪根，未经忏涤。今故修斋行道，烧香散花，皈身皈神饭命，五岳 
　　五帝真君，飞仙真人，名山洞府得道神仙诸灵官。乞赐原赦无边罪犯，并与荡除。伏冀九厄俱摧，诸福毕至，云仍垂裕，北阙承恩，玄祖超 
　　跻，东储宴景，宗亲利乐，中外和宁，动植飞潜，均陶惠泽，得道之后，升入无形。和：与道合真。
　　灵宝领教济度金书卷之一百五十八竟
　　洞微高士开光救苦真人宁全真授灵宝通玄弘教水南先生林灵真编
　　卷之一百五十九
　　科仪立成品
　　祈禳通用
　　投山简仪
　　步虚　　烧香颂
　　各礼师存念如法
　　卫灵
　　五星列照，焕明五方。水星却灾，木德致昌。荧惑消祸，太白辟兵。镇星四据，家国利亨。名刊玉简，字录帝房。乘飙散景，飞腾太空。出 
　　入冥无，游宴十方。五云浮盖，招神摄风。 役使万灵，上卫仙翁。
　　呜法鼓二十四通
　　发炉
　　无上三天玄元始三炁太上老君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启此间土地里域真官正神，急上关启臣今奉为入斋意。以今告投简文，愿得玉清道炁灵宝妙光下降，流入臣等身中。令臣所启之 
　　诚，速达俓御太上无极大道至真玉皇上帝御前。
　　请称法位
　　具位奉行黄箓投龙法事臣某，与临坛官众等，谨同诚上启太罗玉清无极无上至真大道太上老君，三十六部尊经玄中大法师，三宝圣众，一切 
　　威灵。恭望应感分辉，垂慈下降。谨奉请某州某洞天仙官，得道神仙，诸圣众飞仙真人，一切威灵，伏望真慈垂光下降。谨奉请当境主司， 
　　虚空鉴察，香官使者，里域真官，翊卫将吏，伏望威聪同垂下降。
　　三献茶酒
　　散花
　　具位臣某，谨上启太上无极大道太上三尊，十方已得道大圣众，至真诸君丈人，东华南极，西灵北真，三十六部尊经玄中大法师，太极真人 
　　，玄一三真人，诸天日月星宿，昆仑上宫诸神仙，西灵金母，五岳真君，灵山正职储副佐命，五岳大神，三官北部，六官幽司，天上地下， 
　　冥灵飞神，监生主录，南上三司，至神至灵，一切群仙。臣下愚浊质，疏漏无庸。善缘所锺，获承玄化灵宝御世大法。度人佐国立功，弘道 
　　济物，夙宵负荷，罔敢怠荒。今奉为某修建无上黄箓大斋，忏悔罪愆，解消灾厄。法事都毕，投简灵山，金龙驿传，乞削罪录，上闻九天。 
　　纪名玉历，愿神愿仙无边。恶对一切，苦根悉蒙开宥。逍遥福门，长生度世，保天长存，举家受福，长幼承恩，祆精殄灭，善瑞日生，考殃 
　　消释，注讼不兴。修道参真，永谐仙品。帝王万寿，世上隆昌。谨以启闻，乞如所陈。臣诚惶诚恐，稽首再拜。
　　读简文
　　大明国某州某县某乡某里某，崇建无上黄箓大斋。几昼夜满，散修设清醮几分位，仰答恩光。行道事竟，投简灵山。愿神愿仙，长生度世， 
　　飞行上清，五岳真人，至神至灵，乞削罪籍，上名九天。谨诣灵山，投简纪名。金龙驿传，一如告命。
　　太岁某年某月某日某洞天告下。
　　玄上开明，元始监真。上帝五老，赤书玉文。催促举仙，高上告命。普告十天，日月星宿。五岳灵山，天上地下。溟涬大神，监生主录。南 
　　上三天，关领玉简。勒名丹编，削落罪书。上补帝臣，臣归至道。修斋立功，愿神愿仙。三光同存，行道事竟。谨依灵山，谨投玉简。乞削 
　　罪名，飞行自在。万劫无倾，今日上告。万神咸听，请以龙简。关盟真官，乞如所告，金龙驿传。三声
　　投简颂　　投简
　　十二愿
　　一愿乾坤明素。　　二愿气象清玄。
　　三愿圣人万寿。　　四愿化洽八埏。
　　五愿天垂甘露。　　六愿地发祥烟。
　　七愿四时应候。　　八愿万物生全。
　　九愿家多孝悌。　　十愿国富才贤。
　　十一愿斋功广被。　十二愿善瑞日臻。
　　复炉
　　香官使者，左右龙虎君，侍香诸灵官，当令臣投简之所，自然生金液丹碧芝英，百灵众真交会，在此香火炉前。令臣学道得道，求仙得仙， 
　　斋主受福，幽显沾恩，十方仙童玉女，侍卫兰烟。传臣向来所启之诚，速达俓御太上无极大道至真玉皇上帝御前。
　　投水简仪
　　步虚　烧香颂
　　各礼师存念如法
　　卫灵　发炉并如前
　　请称法位
　　具位奉行黄箓投龙法事臣某，谨奏启大罗玉清无极无上至真大道太上老君，三十六部尊经玄中大法师，三宝圣众，一切威灵。恭望应感分辉 
　　，垂慈下降。谨奉请某州某江水帝，得道神仙，水府威灵诸圣众。伏望真慈，垂光下降。谨奉请当境主司，虚空鉴察，香官使者，里域真官 
　　，翊卫将吏。伏望威聪，同垂下降。
　　三献茶酒　散花
　　具位臣某，谨上启太上无极大道太上三尊，十方已得道大圣众，至真诸君丈人，东华南极，西灵北真，三十六部尊经玄中大法师，太极真人 
　　，日月五星，北斗七元，五岳四方，日窟常旸，洞谷洞阴神仙大王，扶桑大帝，三河四海，九江淮济，三官九署，十二河源，九府水帝，溟 
　　泠大神，水府仙众，一切威灵。臣诞形下土，禀质凡微，夙殖德因，遭逢庆运，赤书下化，灵宝垂光，许以秽庸，立功行教，奉宣慈训，济 
　　物度人。今奉为斋主某，修建黄箓大斋，祈恩忏罪，请福消灾，释解冤仇，增延命禄。法事都毕，投简灵泉，金龙驿传，乞落死籍，削罪注 
　　生。愿神愿仙，赐以自新，玄祖超升，解拔苦根，注殃永泯，和合冤亲，举家受福，神炁休宁，学识开通，智慧圆明，阐扬正法，消伏奸凶 
　　，三界证度，功满行充，帝王安镇，国祚兴昌。谨以启闻，乞如所陈。臣诚惶诚恐，稽首顿首再拜。
　　读水简文
　　大明国某州某县某乡某里某，崇建无上黄箓大斋几昼夜满，散修设清醮几分位，仰答恩光。斋坛解散，投简水府，愿神愿仙，三元司存，九 
　　府水帝，十二河源，江河淮济，溟泠大神，乞削罪籍，上闻九天。谨诣水府，投简纪名，金龙驿传，一如告命。
　　太岁　年　月　日某处告下。
　　元始五老，上帝高尊。十方至真，太华灵仙。赤文告命，无幽不闻。上御九天，请下玉文。日月五星，北斗七元。中告五岳，四元灵山。下 
　　告河海，十二泉源。九府水帝，溟泠大神。今日上告，万愿开陈。修斋行道，普为存亡。请赎七祖，宿对罪根。谨投玉简，乞得上闻。纪名 
　　水府，过去升天。生死开度，万神咸闻。请以龙简，告盟水官。赐如所陈，金龙驿传。
　　投简颂　投简
　　十二愿　复炉同前
　　投土简仪
　　入坛如前式
　　请称法位
　　具位奉行黄箓大斋法事臣某，谨奏启大罗玉清无极无上至真大道太上老君，三十六部尊经玄中大法师，三宝圣众，一切威灵。恭望应感分辉 
　　，垂慈下降。谨奉请土府太岁，九垒土皇灵官，一切威灵。伏望真慈，垂光下降。
　　谨奉请当境主司，虚空鉴察，香官使者，里域真官，翊卫将吏。伏望威聪，同垂下降。
　　三献茶酒　散花
　　具位臣某，谨上启太上无极大道太上三尊，十方已得道大圣众，至真诸君丈人，东华南极，西灵北真，五老上帝，三十六部尊经玄中大法师 
　　，太极真人，酆都大帝，九府六洞泉曲主司，无极世界高皇九土，皇灵季帝高真，中皇九土，戊己黄神，土府五帝，三界官属，一切威灵。 
　　臣胎肉生人，昏懵不识，会遇真法，与善因缘，赤书开光，灵宝应运，参承佩奉，佐时立功，济物度人，上裨玄化。以今奉为斋主某，修建 
　　黄箓大斋，消殃谢罪，解考祈恩。行道事竟，投简灵坛，金龙驿传，乞削地简。徐其罪名，愿度愿生，保卫身形，九老仙都，玉历注名，九 
　　祖父母，咸享福缘，殃愆消释，精神清宁。臣学业圆就，功行盛明，魔无干犯，永保康宁，帝王受福，天下和平。谨以启闻，乞如所陈。臣 
　　诚惶诚恐，稽首顿首再拜。
　　读土简文
　　大明国某州某县某乡某里某，修崇黄箓大斋，祈恩忏罪，请福消灾。法事都毕，投简灵坛，中黄九地，戊己黄神，土府五帝，乞削罪籍，勒 
　　名太玄。谨诣中官，投简纪名，金龙驿传，一如告命。
　　太岁　年　月　日　时某处告下。
　　天地开张，九炁分灵。三元洞府，十方朗清。五老上帝，开真领生。丹书赤文，元始上精。普告天下，九土皇灵。今日上吉，万仙定生。修 
　　斋行道，普为存亡。我愿我仙，请投玉名。土府太皇，勒除罪刑。奏简上宫，列簿华清。早得飞腾，天地同灵。九祖种亲，腐骸更荣。魂升 
　　南官，受化仙庭。今日告命，万神咸听。请以金纽，表明至情。请如所告，金龙驿传。
　　投简颂　投简
　　十愿
　　一愿大道流行，普天怀德。
　　二愿一切有生，咸皆悟道。
　　三愿九夜幽魂，一时解脱。
　　四愿孤爽无依，咸得受生。
　　五愿天下太平，五谷丰熟。
　　六愿臣忠子孝，君仁父慈。
　　七愿四海会同，冤亲和释。
　　八愿潜胞处卵，咸得生成。
　　九愿积疾新痾，旋即痊愈。
　　十愿孤露众生，丰衣足食。
　　存神复炉
　　灵宝领教济度金书卷之一百五十九竟
　　洞微高士开光救苦真人宁全真授灵宝通玄弘教水南先生林灵真编
　　卷之一百六十
　　科仪立成品
　　祈禳通用
　　谢恩醮仪
　　步虚　　烧香颂
　　各礼师存念如法
　　卫灵
　　五星列照，焕明五方。水星却灾，木德致昌。荧惑消祸，太白辟兵。镇星四据，家国利亨。名刊玉简，字录帝房。乘飙散景，飞腾太空。出 
　　入冥无，游宴十方。五云浮盖，招神摄风。役使万灵，上卫仙翁。和：与道合真。
　　呜法鼓二十四通
　　发炉
　　无上三天玄元始三炁太上老君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官王神，急上关启臣今奉为入斋意。以今升坛设醮，愿得玉清道炁灵宝妙光下降，流入臣 
