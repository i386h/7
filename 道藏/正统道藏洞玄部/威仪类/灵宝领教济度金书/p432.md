<!-- { "loadSidebar": true } -->
　　星宫天皇上帝，神霄真王长生大帝，东极青玄上帝，后土皇地只，九天上帝，三十二天上帝，五老上帝，上清十一曜真皇君，二十八宿星君 
　　，南方荧惑火德星君，爟星星君，五星所变五彗星君，斋官家某等各人本命元辰星君，九天诸司真君，天曹诸司真君，三元三官帝君，北极 
　　四圣真君，灵宝五师真君，泰玄枢机三省真君，十方无极飞天神王，五天三界大魔王，三天门下三元真君，上章词表灵官，三洞四辅经箓法 
　　科高真上圣，五岳五帝真君，五天圣帝，洞天福地，靖庐治化，得道仙官，本振祖玄真师列位真人，经籍度师列位真人，北阴玄天酆都大帝 
　　，水府扶桑丹林大帝，地水二司曹僚掾吏，城隍社令，里域司命，三界官属，一切威灵。臣闻元始开图，焕真风於六合。虚皇御运，舒慧露 
　　於九垓。神功密运以包罗，圣力潜孚而宰制。上极无上，鸿蒙陶五太之先。玄之又玄，混洞植三才之始。无光无象，有数有滋，母万物於无 
　　垠，子庶民於有截。臣等爨桐韵冷，社栎材疏。抱裁金凤牒之书，惜分志切。缀曳玉鸳班之武，进寸心悠。期弘道以立功，誓丹诚而补过。 
　　凡有投告，理合关闻。
　　宣词
　　按如词旨，备切衷诚。臣闻仰碧落之金经，爟司火政。企紫虚之玉纬，荧典炎权。因所变而图籍殊名，繇所尚而史志异号。傥殚皈向，必赖 
　　维持。今斋官某等，筑室郊原，结庐井落。肯堂肯构，期垂裕於后昆。乃暨乃茨，冀贻谋於奕世。倏聆星变，厥号火殃。声隆隆而若雷，势 
　　焰焰而如电。虽堕屋角，莫原远近之方。云自天边，岂验经行之处。傥更历於旬浃，必兆衅於闾阎。若非修斋以预祈，曷克迎祥而弭变。爰 
　　崇丹陛，肆演琼章。罗龙璧於五灵，列凤缯於四界。鲸钟振响，旛花摇曳於三成。虬磬流明，旌葆葳蕤於九奏。辂劫仞虚无之相，拱郁罗妙 
　　有之尊。激切投诚，勤拳请命。即俾炎精制伏，火炁沉藏。全闾里以和宁，普迩遐而同庆。以今临午行道，请法众等，运兹初捻上香。愿此 
　　香烟腾空径上，供养无上至真道宝。臣等皈身皈神皈命，首体投地，愿以是功德，上祝皇帝陛下。伏愿道并三皇，德隆五帝。垂衣御宇，万 
　　方拱有道之长。服衮临朝，十极被无为之化。寿若山而莫极，福如海以无垠。垂彼六龙，来四方之玉帛。驾兹八骏，历九服之山川。今故烧 
　　香，自皈依师尊大圣众，至真之德。得道之后，长保自然。和：与道合真。
　　以今临午行道，请法众等，运兹二捻上香。愿此香源腾空径上，供养无上至真经宝。臣等皈身皈神皈命，首体投地，愿以是功德，皈流斋官 
　　某等。伏愿老安少怀，外和内睦。八节享如天之福，渺渺何穷。百年延若地之龄，如如不动。守纲常而尊卑有序，崇廉耻而长幼不争。院宇 
　　春风，象壶天而宴乐。门庭秋月，等福地以欢愉。今故烧香，自皈依师尊大圣众，至真之德。得道之后，长享自然。和：与道合真。
　　以今临午行道，请法众等，运兹三捻上香。愿此香烟腾空径上，供养无上至真经宝。臣等皈身皈神皈命，首体投地，愿以是功德，归流南方 
　　荧惑星君。伏愿惠爱周流，慈恩浩荡。赫芒收敛，陈善祷於玄冥。炎势扫除，进嘉谋於回禄。千里之城徨社令，四郊之里域神祇，勿奏前愆 
　　，免列焦墉於四壁。惟旌后善，庶罗完碍於诸楹。今故烧香，自皈依师尊大圣众，至真之德。得道之后，长享平安。和：与道合真。
　　礼方　　忏方余方同
　　臣等今故烧香，皈身皈神皈命，东方无极太上灵宝天尊，已得道大圣众，至真诸君丈人，九炁天君，东乡神仙，诸灵官。忏悔斋主某等，世 
　　世生生，不修戒律。秽贱五谷，轻慢二禾，厌弃稻粱，蹂践黍稷，恃藉温饱，不念饥寒，蓄养鸡豚，轻重斗斛，咨寒怨暑，骂雨呵风，罔顾 
　　天威，惟徇人欲，千罪万过，未经忏陈。致使天谴来临，祝融司衅。匪由忏谢，曷保安宁。今故烧香，志心皈命。伏愿原其宿过，赐以新厘 
　　。关告里社神祇，啸命回禄主宰。降流福庆，绝灭火殃。庶俾屋宇无虞，宗族宴喜，免断碍焦墉之苦，息焦头烂额之忧。门户光辉，谋为称 
　　遂。得道之后，均享平安。和：与道合真。
　　命魔
　　步虚
　　三启
　　三礼
　　重称法位
　　具位臣某，与临坛官众等，谨同诚上启玉清圣境元始天尊，上清真境灵宝天尊，太清仙境道德天尊，昊天玉皇上帝，北极紫微大帝，勾陈天 
　　皇大帝，神霄长生大帝，东极青玄上帝，后土皇地祇，九天上帝，三十二天上帝，五老上帝，上清十一曜星君，南斗六司星君，北斗九皇星 
　　君，二十八宿星君，南方荧惑星君，耀星星君，五星所变五彗星君，太乙月孛星君，九天诸司真君，天曹诸司真君，三元三官帝君，北极四 
　　圣真君，灵宝五师真君，泰玄枢机三省真君，十方飞天神王，五天三界大魔王，三天门下三元真君，上章词表灵官，三洞四辅经箓法科高真 
　　，五岳五帝真君，五天圣帝，洞天福地得道仙官，本派祖玄列位真人，经籍度师列位真人，北阴玄天酆都大帝，水府扶桑丹林大帝，地水二 
　　司曹僚掾吏，城隍社令，里域司命，三界官属，一切真灵。臣闻鹑火表星张之分，离午可权。大火号房心之墟，震卯持钥。配银河之次舍， 
　　固金井之封疆。越有荧星，号为灾曜。守常则执衡秉礼，际变则布彗兴妖。今古同符，天人共监。今斋官某等，室宅延袤，栋宇接连。乃於 
　　永夜之间，佥谓火殃之过。势疾风雨，尾如帚而首若箕。声震雷霆，后若杵而前如曰。似沦远岫，实堕近原。更逾旬浃之临，恐有燎焚之祸 
　　。深虑爰从往劫，循至积生。营家而固占邻基，理室而并包近地。斗尺欺诳，行隐僻而掯廉隅。权量娇诬，性贪饕而贱名检。躬行乖义，践 
　　履亏仁。指日月而唾星辰，怒雷霆而叱风雨。元腊不守，节会多违。咎盈黑籍之中，衅结玄曹之上。金科玉律，合送祝融。青格丹条，宜遭 
　　回禄。况先期而示象，许预祷以首愆。是以严洁圭衡，恪修斋戒。转经行道，觊灾厄之潜消。烧香散花，祈福禧之昭被。伏冀威颜在上，灵 
　　景居中。涣渥紫虚，命城隍之主宰。颁恩碧落，关里社之神祇。为尽赦於前非，即录陈於后悔。庶得郁攸灭迹，毕方收威。福地无尘，长幼 
　　夷犹於院宇。壶天有庆，公私熙洽於庭除。永沉意外之虞，常畅心中之乐。素忱翼翼，玄监昭昭。上愿经纬和平，乾坤宁静，三光朗耀，四 
　　气均调。百谷用成，极雨露涵濡之润。九畴攸叙，畅河洛澄晏之功。犬无夜吠以时雍，凤有朝鸣而允治。圜扉昼寂，鞠青草以欢怡。方域春 
　　融，静绿林而茂悦。飞潜乐意，动植全生。则上明天尊大慈之化，下副臣等皈命之诚。谨启以闻。
　　发愿
　　一愿大道淡泊虚无，安闲空寂，澄清自居，广开法门，教导顽夫，皆蒙惠泽，精苦自修，预以同学，普得升虚，与天相保，长存无忧。
　　二愿诸天结气澄清，高虚广覆，保真固灵，气候调节，四运和平，国安民丰，普天闲宁，广济一切，惠达有生，保天长存，亿劫不倾。
　　三愿土地覆载无穷，安平不陷，海沦不崩，保镇家国，兆民兴从，养生安死，惠周十方，禾稼滋植，营运日丰，咸得覆载，万类皆从。
　　四愿日月二景高明，无有孛蚀，亏盈安靖，光照诸天，洞消暗冥，保固劫运，世祚和平，普加润泽，惠洒众生。
　　五愿星辰与天齐光，转烛照耀，朗映十方，各安其位，经纬直行，保镇家国，无有灾伤，四海宁一，普愿昌隆。
　　六愿四时随节推迁，景气和调，无有灾患，疫毒消灭，普天安平，五谷丰熟，国富民欢。
　　七愿浮云结炁聚烟，飞空高澄，荫覆玄玄，隐则无为，散则弥天，神仙同居，结友众真，惠流一切，兴国爱民，普济群生，人同劫年。
　　八愿风雨徧洒无穷，普加施泄，受其发扬，万物滋生，国储民丰。
　　九愿五岳各安其方，巍巍包藏，长为仙宫，安镇国祚，保天无终，护度一切，莫不仰宗。
　　十愿江海荡荡无极，含容恢廓，无细不植，渊奥柔惠，润加蠕息，天人获庆，年同劫石。
　　十一愿帝王国主日昌，四镇安睦，兵革不扬，天人歌唱，吉应来翔，敷教济济，威化扬扬，兆庶称庆，长乐未央。
　　十二愿蝖飞蠢动，已生未生，咸蒙安全，普得生成，皆见元气，受阳之形，草木果林，经冬不零，一切济度，靡不鲜荣。和：与道合真。
　　存神烧香
　　香官使者，左右龙虎君，侍香诸灵官，当令臣午朝建斋之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋官蒙福，幽显沾恩，十方仙童玉女，接侍香烟，传臣向来所启，速达径御太上无极大道至真玉皇上帝御前。
　　出堂颂　　引至师幕
　　谢师　　　回向
　　灵宝领教济度金书卷之二百五十二竟
　　洞微高士开光救苦真人宁全真授灵宝通玄弘教水南先生林灵真编
　　卷之二百五十三
　　科仪立成品
　　禳荧惑斋用
　　晚朝行道仪
　　烧香颂
　　各礼师存念如法
　　宣卫灵咒
　　五星高耀，瑞气飞浮。元始集神，天地交周。玉符宝节，啸命微幽。掷火扬威，奸凶无留。万魔振伏，氛葩却消。摧怪伐恶，道炁同流。神 
　　光照夜，阴翳俱收。万仙降格，扇景乘飙。群仙咸遂，惠遍神州。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　，关启玄坛天帝神君，当召此间土地里域，真官正神，急上关，启臣今奉为入斋意。以今落景，升坛行道，愿得玉清道炁灵宝妙光下降，流 
　　入臣等身中。令臣所启，速达径御太上无极大道至真玉皇上帝御前。
　　谨称法位
　　具位臣某，与临坛官众等，谨同诚上启玉清圣境元始天尊，上清真境灵宝天尊，太清仙境道德天尊，太上昊天玉皇上帝，中天北极紫微大帝 
　　，勾陈星宫天皇大帝，神霄真王长生大帝，东极青玄上帝，后土皇地祇，九天上帝，三十二天上帝，五老上帝，十一曜星皇君，南斗六司星 
　　君，北斗九司星君，二十八宿星君，南方荧惑火德星君，爟星星君，五星所变五彗星君，太乙月孛星君，斋官某等各人本命元辰星君，九天 
