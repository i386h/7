<!-- { "loadSidebar": true } -->
　　道亦甚苦，晨夜建福田。种德犹植树，积篑而成山。子能耽玄尚，飘尔升青天。修尔无为道，常为结大绿。太上至隐书，名曰智慧篇。苦 
　　由人才，超俗以得真。灵姿世不奇，晔若渊中莲。
　　人行各有本，皆由宿世功。立德务及时，发愿莫不从。善恶俱待对，倚伏理难穷。贤士奉法言，道亦在诚忠。解是大智慧，上为太极翁。宝 
　　盖连玉佩，命驾御九龙。金华擎洞经，捧香悉仙童。啸歌彻玄都，呜玉扣琼钟。炼身凌太清，超境逸云霄。保扶持法言，游玄极逍遥。万劫 
　　犹昨夜，千春如晨朝。巍峨荫云华，手攀宝林条。香烟自然生，玄阶莫扶摇。灵旛应时散，繁想应时消。灭智弘大混，无为福清谣。
　　学仙颂出坛
　　学仙绝华念，念念相因积。去来乱我神，神躁靡不历。灭念停虚闲，萧萧入空寂。请经若饥愒，持志如金石。保子飞玄路，五灵度符籍。
　　灵宝领教济度金书卷之一百四十三竟
　　洞微高士开光救苦真人宁全真授灵宝通玄弘教水南先生林灵真编
　　卷之一百四十四
　　科仪立成品
　　祈禳通用
　　宿启仪
　　步虚　　烧香颂
　　各礼师存念如法
　　宣卫灵咒
　　东方
　　九炁青天，明星大神。焕照东乡，洞映九门。转烛阳光，扫秽除氛。开明童子，号曰玄卿。备卫我轩，上对帝君。收魔束妖，讨捕凶群。奉 
　　承正道，赤书玉文。九天符命，摄龙驿传。普天安镇，我得飞仙。和：与道合真。
　　南方
　　三炁丹天，焕景流光。荧星转烛，洞照太阳。上有赤精，合契虚皇。开明童子，号曰华芳。总御火兵，备守玉堂。斩邪束妖，剪截魔王。北 
　　帝所承，风火冲当。流铃交焕，翊卫道场。正炁流行，敢有猖狂。我享上功，坐运魁罡。亿劫长存，保天无疆。和：与道合真。
　　西方
　　七炁素天，太白流精。光耀金门，洞朗太冥。中有素皇，号曰帝灵。保神安镇，卫我身形。断绝邪源，王道正明。宫殿整肃，三景齐并。道 
　　合自然，飞升紫庭。灵宝符命，普惠万生。元皇正炁，来合我身。功加一切，天地咸宁。和：与道合真。
　　北方
　　五炁玄天，元始徘徊。辰星转烛，洞焕太微。黑灵尊神，号曰层威。统冠飞天，仙裙羽衣。备守五门，捡精捕非。敢有干试，豁落斩摧。玉 
　　符所告，神真八威。邪门闭塞，正道明辉。三光映照，我身无衰。策空驾浮，举形仙飞。和：与道合真。
　　中央
　　黄炁中天，调理乾坤。陶镕阴阳，总统
　　玄真。镇星吐辉，流焕九星。开光童子，号曰天璘。阳炁焰上，朱焕炎精。‘洞照内外，运我身形。百邪摧落，摄役鬼灵。中山神咒，普天 
　　使闻。五灵安镇，身飞上清。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域真官正神，急上关启臣今奉为入斋意。以今宿启告斋，愿得玉清道炁灵宝妙光下降，流入臣等身中 
　　。即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达径御太上无极大道至真玉 
　　皇上帝御前。
　　请称法位
　　具位奉行某，斋法事小兆臣某，与临坛官众等，今故烧香，愿以是功德，上为七世父母，天子王侯，土地官长，臣等经师籍师度师。及山林 
　　岩栖，学真道士，同学门人，斋主九祖父母，存亡两代，内外亲族，天下人民，飞行蠢动，一切众生，皈身皈神皈命，无上十方灵宝自然至 
　　真大道。特乞原赦前生今世，宿罪重过，得免离三恶五道，十苦八难九厄之中。身得道真，飞行虚空，白日升天，侍卫道君，逍遥无上金阙 
　　七宝自然官殿，永与道合。所启玄感，上御　至真无极道前。
　　礼十方
　　礼足各长跪，皈命，虔诚忏悔
　　臣法众等，志心皈身皈神皈命，十方无极大道太上灵宝天尊。忏悔修斋弟子，及臣法众等，普天率土一切众生。自从浩劫以来，至于今日， 
　　或身业所犯，四肢举措。动违戒律，不依经典。或心业所犯，志念不专，情浮意动，驰骋不息。或口业所犯，善恶反论，绮语饰非，华词惑 
　　众，三业大罪，无量无边。因今忏悔，并乞荡除。当愿臣等身入至仙，会道合真，神合真寂，洞入自然，性命合道，玄会无为。臣等志心稽 
　　首，礼谢无上至真三宝。
　　三启颂
　　乐法以为妻，爱经如珠玉。持戒制六情，念道遣所欲。淡泊正气停，萧然神静默。天魔并敬护，世世受大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位臣某，谨重诚上启太上无极大道元始天尊，太上道君，太上老君，高上玉皇，十方已得道大圣众，至真诸君丈人，大帝天帝，三十六部 
　　尊经玄中大法师，三界官属一切真灵。臣等草莽微生，尘埃浊质。玄风披拂，佩龙章凤篆之奇。化雨涵濡，膺瑶检金图之秘。庆缘师授，宠 
　　渥天开。盍宣畅於皇灵，庸缉熙於帝载。蛟负察渊临之志，鹏搏期海运之程。接物利生，夙炳丹青之誓。宪天弘道，宜敷赤素之忱。庶证玄 
　　功，上酬洪贶。既奉词旨，敢不上闻。
　　宣词
　　按如词言，备殚真切。臣等洗心练志，洁己登斋。按三洞之威仪，法天象地。敷十华之盟信，呼阴召阳。翠烟腾百和之芳，华灯耀千枝之景 
　　。灵风振响，梵唱琳琅，企紫阙以驰神，遡清都而注想。自某月某日为始，崇建某斋。转经行道，烧香散花。密祈民欲之上通，恪冀天光之 
　　下济。仁同一视，谅葑菲之不违。恩浃千生，监藿葵而有造。惠露诞敷於甘泽，慈云垂荫於蕃厘。万化裁成，三灵鼓舞。谨依秘法，宿以启 
　　闻。恩惟太上三尊，十方众圣，曲加监映，俯鉴控陈。勑勒灵宝仙真，土地主执。同心协力，扫内外之氛葩。会道运元，契天人之影响。妖 
　　魔灭试，景福来翔。令臣等五炁宣平，三关静嘿，凝真合景，操存而丹室虚明。缀武依光，奏对而彤墀御达。斋功成就，厚泽周流，合家国 
　　以承恩，溥玄黄而锡庆。明晨行道，续更启闻。臣诚惶诚恐，稽首顿首，再拜以闻。
　　十二愿
　　臣等一愿乾坤明素。二愿气象清玄。
　　三愿圣人万寿。四愿化洽八涎。
　　五愿天垂甘露。六愿地发祥烟。
　　七愿四时应候。八愿万物生全。
　　九愿家多孝悌。十愿国富才贤。
　　十一愿斋功广被。
　　十二愿善瑞日臻。
　　存神复炉．
　　香官使者，左右龙虎君，侍香诸灵官，当令臣建斋之所，自然生金液丹碧芝英，百灵众真交会，在此香火炉前。令臣学道得道，求仙得仙， 
　　斋主受福，幽显沾恩，十方仙童玉女，侍卫兰烟，传臣向来所启，速达径御太上无极大道至真玉皇上帝御前。
　　出堂颂
　　灵宝领教济度金书卷之一百四十四竟
　　洞微高士开光救苦真人宁全真授灵宝通玄弘教水南先生林灵真编
　　卷一百四十五
　　科仪立成品
　　祈禳通用
　　散坛仪
　　步虚　烧香颂
　　各礼师存念如法
　　宣卫灵咒
　　五星高耀，瑞气飞浮。元始集神，天地交周。玉符宝节，啸命微幽。掷火扬威，奸凶无留。万魔振伏，纷葩却消。
　　摧怪伐恶，道炁同流。神光照夜，阴翳俱收。万仙降格，扇景乘飙。群生咸遂，惠遍神州。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域真官正神，急上关启臣今奉为斋意。以今解坛告斋，愿得玉清道炁灵宝妙光下降，流入臣等身中。 
　　即使玄坛清诤，内外成真，天无氛秽，地无妖尘，琳琅振响，十方肃清，万魔不干，真诚上彻，令臣所启，速达径御太上无极大道至真玉皇 
　　上帝御前。
　　各称法位
　　具位奉行某斋法事小臣某，与临坛官众等，今故烧香，愿以是功德，上为天子王侯，土地官长，三师四友，祭酒学真弟子斋主，九祖父母， 
　　存亡两代，内外亲族，天下人民，飞行蠢动，一切众生，皈身皈神皈命，无上十方灵宝自然至真大道。特乞原赦前生今世，宿罪重过，得免 
　　离三恶五道，十苦八难九厄之中。身得道真，飞行虚空，白日升天，侍卫道君，逍遥无上金阙七宝自然宫殿，永与道合。所启玄感，上御至 
　　真无极道前。
　　礼方
　　礼足各长跪，皈命忏悔
　　臣法众等，志心皈身皈神皈命，十方无极大道太上灵宝天尊。忏悔修斋弟子，及臣法众等，普天率土一切众生。自从浩劫以来，至于今日。 
　　或身业所犯，四肢举措，动违戒律，不依经典。或心业所犯，志念不专，情浮意动，驰骋不息。或口业所犯，善恶反论，绮语饰非，华词惑 
　　众，三业大罪，无量无边。因今忏悔，并乞荡除。当愿臣等身入至仙，会道合真，神合真寂，洞入自然，性命合道，玄会无为。臣等志心稽 
　　首，礼谢无上至真三宝。
　　三启颂
　　三礼
　　重称法位
　　具位奉行某斋法事小兆臣某，与临坛官众等，谨同诚上启太上无极大道元始天尊，太上道君，太上老君，十方已得道大圣众，至真诸君丈人 
　　，大帝天帝，三十六部尊经玄中大法师，三界官属一切真灵。臣等性参野马，质类酰鸡，谬藉仙缘，幸承道化。握玉策琼文之妙，天锡希夷 
　　。膺丹书青箓之奇，师传玄妙。盍赞生成於一视，宜裨化育於三灵。徒惜分阴，莫谐寸进。兖兖纷葩之蹑迹，迟迟泉石之栖神。非着善功， 
　　曷裨宿过。济时演化，昭宣三洞之琼科。弘道度人，丕阐九清之玉范。凡有投告，敢不关闻。况奉忱诃，谨当宣奏。
　　宣词
　　按如词言，备昭情悃。臣等澡身浴德，静念澄心。遵十部俯仰之章，按三箓威仪之格，归依紫禁，建设玄坛。金篝烁炜烨之辉，玉簴振琳琅 
