<!-- { "loadSidebar": true } -->
　　见精神之长大，光隆门户，荣显宗亲，实依覆载之恩，仰藉帡幪之贶。臣不胜虔切，俟命之至。
　　亚献
　　重称法位
　　具位某，与临坛官众等，谨焚香上启九天监生司真众，一切威灵。伏闻吁天激越，愿神灵之挺生。堕地材华，胥仙真之应运。自匪先世累积 
　　之厚，与夫前生种植之深，曷俾投胎，居然得子。今醮官某，既昨非而电扫，何有冤愆。幸今是以云臻，宜膺福庆。仰赖九天锡庆，二极垂 
　　怜，诸司溥推戴之功，列职殚佐助之力。即使妻室某氏，彩麟入梦，王燕投怀，易养育而乳哺无虞，乃生男子。无灾害而命身有耀，克胜凡 
　　流。撞楼而甲第丰茸，跨灶而高门焕赫。五福俱备，三寿作朋。蒙垂藻鉴之勤，愿灵葵倾之切。上德不德，推诚恪冀於询荛。知恩报恩，励 
　　志敢忘於结草。其或孤辰寡宿，六害三刑，多守照於妻官，未移临於妾位。尚祈洪造，曲降玄恩。俾弄璋无嫡庶之分，则倚玉有宗祊之望。 
　　是为真祷，匪曰私谈。臣不胜虔祷之至。
　　终献
　　具位某，谨焚香上启圣位。伏闻情见乎辞，愧千言而莫罄。仪不及物，幸三献以云周。以今银汉西倾，玉杓东转，鸾旌杳蔼，将返景於霄衢 
　　。龙葆葳蕤，行旅班於辇路。臣等无从控挽，惟剧依瞻，不胜依恋，望恩之至，谨稽首再拜奉送。
　　回軿颂
　　焚燎
　　灵宝领教济度金书卷之二百三十九竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百四十
　　科仪立成品
　　祈禄恩
　　早朝行道仪
　　烧香颂
　　各礼师存念如法
　　宣卫灵咒
　　青阳虚映，耀日回灵。神虎辟邪，飞天流铃。摧奸灭试，万魔束形。九微回道，八威摄精。千真校录，三元荡清。左啸中黄，右策六丁。七 
　　转八合，周旋天经。圣化巍巍，三道顺行。庆云流布，合景黄庭。和：与道合真。
　　呜法鼓二十四通
　　无上二天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十一人出。出者严装 
　　。关启玄坛天帝神君，当召此间土地里域，真官正神，急上关，启臣今奉为入斋意。以今清旦，升坛行道，愿得玉清道炁灵宝妙光下降，流 
　　入臣等身中。令臣所启，速达径御太上无极大道至真玉皇上帝御前。
　　请称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，昊天至尊玉皇上帝，紫微天皇大帝，紫微北极大 
　　帝，后土皇地祇，南极长生大帝，东极青华大帝，好生丈人真君，九天应元雷声普化天尊，长生保命天尊，福生无量天尊，十方灵宝天尊， 
　　十方已得道大圣众，至真诸君丈人，诸天天帝，琼阙高真，玄都玉京，金阙七宝琼台，紫微上宫，灵宝至真明皇道君，上相上宰，上保上傅 
　　，四司五帝，十二仙卿，三十六部尊经玄中大法师，三天大圣师，灵宝经籍度三师真君，灵宝官属，三界真灵。伏闻清微御运，敷祖炁以昭 
　　回。赤明开图，衍灵光而洞焕。上启虚无之圣钥，下隆妙有之神枢。至道难明，元功不宰。几受形於四象，皆委炁於两仪。臣等衮衮驹窗， 
　　悠悠蛙井。野马风葩之迹，自乐卑栖。神龙风叶之书，相期高蹈。姑学真而领教，为补过以立功。凡有皈投，敢忘关告。斋意青词，谨当宣 
　　奏。
　　宣词
　　按如词言，具严衷赤。臣闻列爵谨五等之制，帝泽同宣。建官严九品之殊，王纲共理。示上下之阶级，罗贵贱之等夷。或迩或遐，考绩允同 
　　於三载。曰文曰武，校勋合定於两班。必有真材，方当实任。或公朝入选，不辞州县之劳。或上国峻除，定列公卿之任。或入升於元宰，或 
　　出镇於雄藩。皆分内之差除，应人间之选举。今斋主某，诗书世泽，文献家声。每持冰蘖以禔身，常坚金兰而待物。辞家万里，将趋众大之 
　　区。问津数旬，期膺繁剧之任。虑运限之赛滞，与流照之灾危。实禄未圆。虚名尚郁。读书之后，从政谁无。愿仕之心，学古乃可。入官恐 
　　抱遗材之叹，莅事愿无伐善之私。非敷心以问钧，曷从欲而委贶。爰崇八陛，肃建三坛。香烟蒨灿於玄虚，旌旄摇曳。烛影葳蕤於碧落，钟 
　　磬铿锵。愿颁龙渥於方来，为锡鸿恩於已往。蠲消罪累，成就功名。以今清旦行道，请法众等，运兹初捻上香。愿此香烟腾空径上，供养无 
　　上至真道宝。臣等皈身皈神皈命，首体投地，愿以是功德，上祝皇帝陛下。伏愿怀庭并德，炎燧同功。寿若嵩衡，摩青霄而莫极。福如溟渤 
　　，泻碧汉以无强。正朔颁文轨之同，盛治极梯航之远。占风慕义，舞干羽以兵销。就日归仁，垂衣裳之刑措。今故烧香，自皈依师尊大圣众 
　　，至真之德。得道之后，保天长存。和：与道合真。
　　以今清旦行道，请法众等，运兹二捻上香。愿此香烟腾空径上，供养无上至真经宝。臣等皈身皈神皈命，首体投地，愿以是功德，归流斋主 
　　某。伏愿琴书自乐，诗礼相欢。万里云鹏，奋图南之步武。九皋风鹤，副拱北之襟期。几年椟玉以潜殄，一旦籯金而济美。出技屏翰，国威 
　　严九鼎之尊。入侍王庭，天禄享万锺之贵。今故烧香，自皈依师尊大圣众，至真之德。得道之后，长享和平。和：与道合真。
　　以今清旦行道，请法众等，运兹三捻上香。愿此香烟腾空径上，供养无上至真师宝。臣等皈身皈神皈命，首体投地。愿以是功德，归流四岳 
　　九牧，万姓三军。伏愿武功大定，文德化成。犊陇云翻，茂桑麻而晓润。雁陲月冷，植榆柳以宵闲。野多负耒之徒，塞绝荷戈之辈。鸢飞鱼 
　　跃，均游咏於至和。兽舞凤仪，悉夷犹於极治。今故烧香，自皈依师尊大圣众，至真之德。得道之后，永保清宁。和：与道合真。
　　礼方
　　三启颂
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世受大福。
　　三礼
　　臣等至心稽首，礼
　　太上无极大道。
　　臣等至心稽首，礼
　　三十六部尊经。
　　臣等至心稽首，礼
　　玄中太法师。
　　重称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，昊天至尊玉皇上帝，紫微天皇大帝，紫微北极大 
　　帝，后土皇地祇，南极长生大帝，东极青华大帝，好生丈人真君，九天应元雷声普化天尊，长生保命天尊，福生无量天尊，十方灵宝天尊， 
　　十方已得道大圣众，至真诸君丈人，诸天天帝，琼阙高真，玄都玉京，金阙七宝琼台，紫微上宫，灵宝至真明皇道君，上相上宰，上保上傅 
　　，四司五帝，十二仙卿，三十六部尊经玄中大法师，三天大圣师，灵宝经籍度三师真君，灵宝官属，三界真灵。伏闻丹桂五枝，繇窦公之垂 
　　庆。绿槐三树，本王氏之流芳。活千人而子孙皆大封，祀百世而祖宗多盛德。事彰载籍，报属穹苍。皆缘积累之深，遂享勋业之大。今斋主 
　　某，扣阍愿仕，束装趋朝。探虑无始以来，有生之后。四知莫守，三惑未除，纵十业而叛纲常，恣七情而贱名检。天文易逆，地理多违，愆 
　　书五帝之曹，衅结四司之府。或七世莫修於隐德，或一身未积於阴功，或火孛临福德官禄之宫，或刑害守迁除崇勋之位。致生事障，难就真 
　　名。自非上圣之矜怜，曷俾下愚之奋迅。爰严蓬宇，共启芝坛。忏谢十方，悔前非而不作。朝礼三宝，徼后祉以陈情。愿因选贤与能之时， 
　　获有登俊崇良之会。服劳于外，守缺无三年之淹。受命于中，莅官有九迁之宠。等闲远到，取次斜飞。清白传家，焕八龙於荀氏。朱紫耀里 
　　，容驷马於于门。为朝廷柱石之材，作廊庙栋梁之器。蒙垂听览，敢后縻损。上愿圆盖高浮，方舆静莫，仪璘洞焕，草木辉华。地涌醴泉， 
　　夕灿景星之瑞。天垂甘露，朝凝庆云之祥。来彩凤於高岗，绝白驹於容谷。击壤自乐，歌周雅之太平。荷锄相欢，奏夏谟之允治。三途罢对 
　　，五道停闲。则上明天尊大慈之化，下副臣等皈命之诚。谨启以闻。
　　发愿
　　一念为道四大合德，斋主七世父母，免脱忧苦，上升天堂，衣食自然。
　　二念帝王国主，道化兴隆，庠序济济皇教恢弘，威仪翼翼，普天所瞻，民称太平，四夷宾伏，妖恶自灭，贤圣日生。
　　三念法师功德大建，教化明达，俱获飞仙。
　　四念同志学人，早得仙道，更相开度。
　　五念九亲和睦，好尚仁义，贵道贱财，行为物范。
　　六念损己布施，道士及饥寒者，天下人民，各得其所。
　　七念蠕动蚑行，一切众生，咸蒙成就。
　　八念赦贳前生今世罪对，立功补过。
　　九念家门隆盛，宗庙有人，世生贤才。
　　十念尊受师经，不敢中怠，平等一心，广度一切，克获上仙，白日登天，拜见太上，永成真人，云车羽驾。和：与道合真。
　　存神烧香
　　香官使者，左右龙虎君，侍香诸灵官，当令臣建斋之所，自然生金液丹碧芝英，百灵应真交会，在此香火炉前。令臣学道得道，求仙得仙， 
　　斋主受福，幽显沾恩，十方仙童玉女，侍卫兰烟。传臣向来所启，速达径御太上无极大道至真玉皇上帝御前。
　　出堂颂
　　灵宝领教济度金书卷之二百四十竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百四十一
　　科仪立成品
　　祈禄用
　　午朝行道仪
　　烧香烦
　　各礼师存念如法
　　宣卫灵咒
　　丹灵朱火，炎霞激风。赤轮刚运，天光八冲。迸威包罗，交变万方。流金豁落，群魔灭踪。辟奸破妖，明耀无功。金符召制，蹑云乘龙。谣 
　　歌庆会，散花太空。神化冥运。四极安隆。伏御帝前，罔有不恭。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十六人出。出者严装 
　　。关启玄坛天帝神君，当召此间土地里域，真官正神，急上关，启臣今奉为入斋意。以今午朝，升坛行道，愿得玉清道炁灵宝妙光下降，流 
　　入臣等身中。令臣所启，速达径御太上无极大道至真玉皇上帝御前。
　　请称法位
