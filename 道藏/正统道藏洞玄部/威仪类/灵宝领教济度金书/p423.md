<!-- { "loadSidebar": true } -->
　　具位臣某，与临坛官众等，谨同诚上启虚无自然元始天尊，无极大道太上道君，太上老君，昊天至尊玉皇上帝，紫微天皇大帝，紫微北极大 
　　帝，后土皇地祇，南极长生大帝，东极青华大帝，好生丈人真君，九天应元雷声普化天尊，长生保命天尊，福生无量天尊，十方灵宝天尊， 
　　十方已得道大圣众，至真诸君丈人，诸天天帝，琼阙高真，玄都玉京，金阙七宝琼台，紫微上宫，灵宝至真明皇道君，上相上宰，上保上傅 
　　，四司五帝，十二仙卿，三十六部尊经玄中大法师，三天大圣师，灵宝经籍度三师真君，灵宝官属，三界真灵。伏闻元始开图，凝先天之道 
　　炁。虚皇御运，弘大地之灵光。八圆均戴於生成，九轨咸依於化育。云藏风静，湛然经纬之辉。海润河澄，至以阴阳之应。惟昭昭於象外， 
　　斯耿耿於寰中。臣等夕蕣柔资，朝梧脆质。织乌迅速，未明知白守黑之方。野马奔驰，莫悟出青入玄之妙。曲承睿泽，效职灵曹。俾养拙以 
　　学真，尚立功而领教。凡有投告，敢不上闻。斋意青词，谨当宣奏。
　　宣词
　　按如词旨，曲副忱恂。伏闻列衣冠於尊卑，周室制度。定禄秩於高下，汉官威仪。或里选而采贤能，或朝荐而登俊杰。俾任乃职，举能其官 
　　。自近代科举之兴，与畴昔学校之设。虚文不尚，实德惟论。校艺棘闱，率尔糊名之律。选文兰省，森然誊录之曹。既非察士行於平时，曷 
　　克守官箴於异日。未免颠覆，上累高明。惟熙朝选举之功，实繇稽古。故广土人民之众，皆愿观光。虽本人谋，实原帝力。今斋主某，博通 
　　经史，究极宪章。裹粮问程，期入清朝之选。趣装就道，愿为盛世之官。恐缺少而员多，或职优而禄劣。五行暗蹇，二运乖危。欲询众见之 
　　同，徒骇旁观之听。语心自叹，知己谁矜。自非请命於紫虚，曷克流恩於黄混，聿严月陛，恭启云囊。钧乐九成，辂紫金之瑞相。宝花四雨 
　　，降白玉之真光。为申饬於司存，祈蠲消於罪累。功名遂意，谋望从心。以今晚朝行道，请法众等，运兹初捻上香。愿此香烟腾空径上，供 
　　养无上至真道宝。臣等皈身皈神皈命，首体投地，愿以是功德，上祝皇帝陛下，伏愿冠冕百王，笙镛万国。垂衣汉殿，合九域以朝元。御履 
　　周疆，来八荒而拱拯。德音辉焕，仁闻昭彰。道不拾遗，庆承平於宇宙。耕者让畔，厚风俗於闾阎。今故烧香，自皈依师尊大圣众，至真之 
　　德。得道之后，保天长存。和：与道合真。
　　以今晚朝行道，请法众等，运兹二捻上香。愿此香烟腾空径上，供养无上至真经宝。臣等皈身皈神皈命，首体投地，愿以是功德，归流斋主 
　　某。伏愿誉重珪璋，器齐瑚琏。云气望蓬莱之顶，天场修龄。河源接昆仑之墟，神资巨福。七叶之灵椿不老，五枝之丹桂长新。玉带金鱼， 
　　茂熙朝之富贵。朱颜绿鬓，昭伟代之仪刑。今故烧香，自皈依师尊大圣众，至真之德。得道之后，长享和平。和：与道合真。
　　以今晚朝行道，请法众等，运兹三捻上香。愿此香烟腾空径上，供养无上至真师宝。臣等皈身皈神皈命，首体投地，愿以是功德，归流四岳 
　　九牧，万姓三军。伏愿庶尹清明，百工缉理。登金步玉，极寅亮以赞襄。曳紫拖青，备论思而燮理。耀光风於闾里，融霁月於边陲。文德化 
　　成，方域息绿林之警。武功大定，圜扉鞠青草之滋。今故烧香，自皈依师尊大圣众，至真之德。得道之后，永保清宁。和：与道合真。
　　礼方　　忏方
　　三启颂
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等至心稽首，礼
　　太上无极大道。
　　臣等至心稽首，礼
　　三十六部尊经。
　　臣等至心稽首，礼
　　玄中大法师。
　　重称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，昊天至尊玉皇上帝，紫微天皇大帝，紫微北极大 
　　帝，后土皇地祇，南极长生大帝，东极青华大帝，好生丈人真君，九天应元雷声普化天尊，长生保命天尊，福生无量天尊，十方灵宝天尊， 
　　十方已得道大圣众，至真诸君丈人，诸天天帝，琼阙高真，玄都玉京，金阙七宝琼台，紫微上宫，灵宝至真明皇道君，上相上宰，上保上傅 
　　，四司五帝，十二仙卿，三十六部尊经玄中大法师，三天大圣师，灵宝经籍度三师真君，灵宝官属，三界真灵。伏闻议勋议贵，祖宗享禄厚 
　　之荣。袭爵袭封，子孙膺赏迁之庆。虽本人间之选举，允繇天上之权衡。家无衣白之孤，福缘先世。冢有燎黄之喜，禄逮后人。天理照然， 
　　民情悦甚。今斋主某，文章效古，政事崇今。莅官临民，愿备朝廷之驱使。怀忠佐主，期殚藩屏之勤劳。深虑浩劫以来，受生之后，心天风 
　　动，性地云迷，亏忠信而爱贪嗔，略武义而好淫杀。轻忽耄耋，凌慢齔髫。五腊三元，荡然莫守於禁戒。十直四始，率尔罔识於朝修。或运 
　　限守刃劫之乡，或身命处破害之位。计罗临舍，火孛经躔，致动静有冒之灾衰，而行藏式逢於疫患。匪由帝力，曷副民衷。是以烧香诵经， 
　　为忏除其宿累。转经行道，俾灌沐其新厘。始从入选之时，终至受官之日，无灾无难，有福有禧。道路经从。毋奔波於意外。邮亭跋涉，皆 
　　称遂於心中。锦衣生桑梓之欢声，青毡复枌榆之世泽。药阶薇省，入位公卿。棠阴竹符、出联藩翰。富诗书而裕后，耀事业以光前。蒙印虔 
　　祈，允臻覆育。上愿天元朗晏，地纪平宁，风雨均调，日星辉润，草木畅茂，无焚林竭泽之忧。禽鱼繁昌，有扆天跃渊之喜。桑麻晓润，榆 
　　柳宵闲。阴掾阳僚，普被生成之泽。冥关幽路，均承化育之恩。则上明天尊大慈之化，下副臣等皈命之诚。谨启以闻。
　　发愿
　　一愿乾坤明素。　二愿气象清玄。
　　三愿圣人万寿。　四愿化洽八埏。
　　五愿天垂甘露。　六愿地发祥烟。
　　七愿四时应候。　八愿万物生全。
　　九愿家多孝悌。　十愿国富才贤。
　　十一愿斋功广被。十二愿善瑞日臻。
　　存神烧香
　　香官使者，左右龙虎君，侍香诸灵官，当令臣建斋之所，自然生金液丹碧芝英，百灵众真交会，在此香火炉前。令臣学道得道，求仙得仙， 
　　斋主受福，幽显沾恩，十方仙童玉女，侍卫兰烟。传臣向来所启，速达径御太上无极大道至真玉皇上帝御前。
　　出堂颂
　　灵宝领教济度金书卷之二百四十二竟
　　洞微高士开光救苦真人宁全真授灵宝通玄弘教水南先生林灵真编
　　卷之二百四十三
　　科仪立成品
　　祈禄用
　　祈禄醮仪
　　步虚　　烧香颂
　　各礼师存念如法
　　宣卫灵咒
　　五星列照，焕明五方。水星却灾，木德致昌。荧惑消祸，太白辟兵。镇星四据，家国利亨。名刊玉简，字录帝房。乘飙散景，飞腾太空。出 
　　入幽冥，游宴十方。五云浮盖，招神摄风，役使万灵。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域，真官正神，急上关，启臣今奉为入斋意。以今升坛设醮，愿得玉清道炁灵宝妙光下降，流入臣等 
　　身中。即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。今臣所启，速达径御太上无极大道至 
　　真玉皇上帝御前。
　　请称法位
　　具位臣某，与临坛官众等，谨同诚上启太上无极大道虚无自然元始天尊妙无上帝，太上虚皇玉宸大道君灵宝天尊妙有上帝，万变混沌玄元老 
　　君道德天尊至真大帝，太上玉皇大天尊玄穹高上帝，紫微中天北极大帝，勾陈上宫天皇大帝，玉清真王长生大帝，东极青华大帝，东华上相 
　　青童道君，西灵金母丹皇道君，九天生神上帝，五灵五老上帝，三十二天上帝，太阳炎光郁仪帝君，太阴皇华素曜元君，五方五德星君，南 
　　辰六阙延寿星君，北极九府延生星君，周天二十八宿星君，泰玄枢机三省列相天君，天地水三官帝君，北极四圣真君，灵宝五师真君，九天 
　　诸司真君，九天监生司诸位真君，天曹诸司真君，天曹掌爵位案仙官，十方飞天神王，三天门下三元真君，上章词表灵官，三洞四辅经箓法 
　　科，诸省府司仙灵官君将吏，本靖将佐，护道监坛将吏，五岳五天圣帝，东岳府掌功名掌爵禄曹僚，案掾官吏，地府酆都大帝，水府扶桑大 
　　帝，本派祖玄真师，经籍度师真人，州县城隍司主者，当境土地，本家司命六神，三界应感，一切威灵。臣闻职覆职载，潜凝橐钥之中。分 
　　阴分阳，默运权衡之内。微妙而上极无上，希夷而高拱弥高。道炁弥纶，赫赫金书之耀景。灵光洞焕，昭昭玉字之开玄。有感斯通，无文不 
　　立。臣等庆缘宿际，昌运欣逢。探囊中紫凤之书，矢心精进。究肘后苍虬之箓，励志修持。凡有皈投，敢忘敷告。今醮官某，笺天激越，飨 
　　帝勤渠。万里阅关，官守期膺於帝阙。数旬策役，职业愿选於天朝。将指日以登程，合扣时而就道。爰陈苹藻，庸罄刍荛。伏望卑听不遗， 
　　盖高无外。珠幢翠葆，葳蕤飞下於紫虚。羽盖霓旌，缥缈乘游於碧落。千真翼乘，三界侍轩，共歆万一之忱，式副再三之祷。臣不胜激切， 
　　颙望之至，再拜奉迎圣驾。
　　请圣　　初献
　　重称法位
　　具位臣某，与临坛官众等，谨重诚上启三清上圣，十极高真，圆穹之帝后仙真，洞府之曹僚主执，醮筵内外，一切真灵。臣闻玉纬森罗，共 
　　禀清微之令。金经炜烨，均垂碧汉之光。文班则宰辅公卿，武列则阵军将帅。精诚天上，职应人间。予夺升沉，允藉先人之隐德。疾迟远近 
　　，须繇宿世之阴功。本虽人谋，实由天就。今醮官某，两仪赋质，四象流形。励志翻云，富诗书於笔下。潜心拾芥，饱学问於胸中。期乘入 
　　选之良，速证出官之便。仰惟熙朝之选举，每搜广野之贤良。非惟御政以牧民，抑望施仁而惠下。迢迢万里，戚戚一家。虑刑囚的劫刃之临 
