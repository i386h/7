<!-- { "loadSidebar": true } -->
　　乡井肃清，田畴丰稔。既秀且实，廪多亿秭之收。将刈而舂，仓有赢余之积。蒙垂菲采，仰荷葵倾。上愿乾清坤宁，阳辉阴耀，烟云藏静， 
　　日月光华。湛露凝甘，泽山林而晓润。景星焕彩，昭井落以宵明。九霄和风鹤之鸣，万里奋云鹏之运。飞潜化化，鞠青草於圜扉。动植生生 
　　，静绿林於方野。三途罢对，五道停轮。则上明天尊大慈之化，下副斋主皈命之诚。谨启以闻。
　　发愿
　　一愿大道淡泊虚无，安闲空寂，澄清自居，广开法门，教导顽夫，皆蒙惠泽，精苦自修，预以同学，普得升虚，与天相保，长存无忧。
　　二愿诸天结炁澄清，高虚广覆，保真固灵，气候调节，四运和平，国安民丰，普天咸宁，广济一切，惠达有生，保天长存，亿劫不倾。
　　三愿土地覆载无穷，安平不陷，海沦不崩，保镇家国，兆民兴从，养生安死，惠周十方，禾稼滋植，营运日丰，咸得覆载，万类皆从。
　　四愿日月二景高明，无有孛蚀，亏盈安靖，光照诸天，洞消暗冥，保固劫运。世祚和平，普加润泽，惠洒众生。
　　五愿星辰与天齐光，转烛照耀，朗映十方，各安其位，经纬直行，保镇家国，无有灾伤，四海宁一，普愿昌隆。
　　六愿四时随节推迁，景炁和调，无有灾患，疫毒消灭，普天安平，五谷丰熟，国富民欢。
　　七愿浮云结炁聚烟，飞空高澄，荫覆玄玄，隐则无为，散则弥天，神仙同居，结友众真，惠流一切，兴国爱民，普济群生，人同劫年。
　　八愿风雨徧洒无穷，普加施泄，受其发扬，万物滋生，国储民丰。
　　九愿五岳各安其方，巍巍包藏，长为仙官，安镇国祚，保天无终，护度一切，莫不仰宗。
　　十愿江海荡荡无极，含容恢廓，无细不植，渊奥柔惠，润加蠕息，天人获庆，年同劫石。
　　十一愿帝王国主日昌，四镇安睦，兵革不扬，天人歌唱，吉应来翔，敷教济济，威化扬扬，兆庶称庆，长乐未央。
　　十二愿蝖飞蠢动，已生未生，咸蒙安全，普得生成，皆见元气，受阳之形，草木果林，经冬不零，一切济度，靡不鲜荣。和与道合真。
　　存神烧香
　　香官使者，左右龙虎君，侍香诸灵官，当令臣建斋之所，自然生金液丹碧芝英，百灵众真交会，在此香火炉前。令臣学道得道，求仙得仙， 
　　斋主受福，幽显沾恩，十方仙童玉女，侍卫香烟。传臣向来所启，速达俓御太上无极大道至真玉皇上帝御前。
　　出堂颂
　　回静默堂
　　谢师
　　回向
　　灵宝领教济度金书卷之二百五十七竟
　　洞微高士开光救苦真人宁全真授灵宝通玄弘教水南先生林灵真编
　　卷之二百五十八
　　科仪立成品禳蝗斋用
　　晚朝行道仪
　　烧香颂
　　各礼师存念如法
　　宣卫灵咒
　　五星高耀，瑞炁飞浮。元始集神，天地交周。玉符宝节，啸命微幽。掷火扬威，奸凶无留。万魔振伏，氛葩郄消。摧怪伐恶，道炁同流。神 
　　光照夜，阴翳俱收。万仙降格，扇景乘飙。群仙咸遂，惠遍神州。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝君，当召此间土地里域，真官正神，急上关，启臣今奉为入斋意。以今落景，升坛行道，愿得玉清道炁灵宝妙光下降，流入 
　　臣等身中。令臣所启，速达俓御太上无极大道至真玉皇上帝御前。
　　请称法位
　　具位臣某，与临坛官众等，谨同诚上启太上无极大道元始天尊，上清真境灵宝天尊，太清仙境道德天尊，昊天至尊玉皇上帝，中天北极紫微 
　　大帝，太微上宫天皇大帝，后土皇地祇，九天生神上帝，五灵五老上帝，三十二天上帝，上清十一曜星君，南斗六司真君，北斗七元真君， 
　　二十八宿星君，天田星君，八谷星君，泰玄枢机三省上相真君，灵宝五师真君，三元三官帝君，北极四圣真君，天曹诸司真君，十方无极飞 
　　天神王，五天三界大魔王，三天门下三元真君，上章词表灵官，三洞四辅经箓法科上相高真，神仙将吏，五岳五帝真君，五天圣帝，名山洞 
　　府，洞天福地，靖庐治化，得道仙官，本派祖玄真师，经籍度师真人，东岳掌苗稻稼仙官，掌蝗虫案仙官，田家祀典圣众，地水二司，城隍 
　　社令，里域土地，三界官属，一切真灵。臣闻元始御清微之运，造化百昌。虚皇开赤明之图，裁成庶品。下浃黄垓而鼓动，上承碧落以弥罗 
　　。帝力彰施，八表拱神功之妙。天光澄寂，九围凝梵炁之华。化化难穷，生生莫极。臣等望洋知愧，入谷怀惭。出岫心悠，姑阅龙文之策。 
　　还山志切，徒翻凤篆之书。立志度人，矢心责己。誓立功而补过，庶领教以学真。凡有皈投，理宜关告。况奉词旨，敢不上闻。
　　宣词
　　按如词旨，备殚激切。臣闻国以农为重，天时全耕敛之常。民以食为先，地利戒饥荒之变。惟戾炁充盈於效野，故妖蝗生育於田畴。百千成 
　　群，障白日而日光黯黯。万顷作队，掩青天而天色冥冥。经过悉损於禾苗，至止尽童於林木。畎夫憔悴，野老忧愁。自东作之勤劳，期西成 
　　之收刈。经营半载，备殚耕耘耒耨之功。收拾一时，绝无秉稔穉穧之在。将成凶岁，曷望丰年。故修斋以祈天，冀首愆而请命。玄坛建设， 
　　丹陛铺陈，宣玉笈之洪仪，列琼纲之清范。金声九奏，葳蕤侍龙尾之班。琅韵三成，容与拱狮头之座。降霓旌於辇路，飞羽葆於天衢。九拜 
　　陈情，一忱徼福。为斋主某等，禳除妖炁，遣斥虫螟。翻急雨而绝邪踪，发狂风而断怪迹。严凝冬雪，无入地余种之留。赫曦夏阳，有沉水 
　　余声之喜。田禾郁郁，塍黍芃芃。庶晏岁以无饥，俾穷年而获饱。以今晚朝行道，请法众等，运兹初捻上香。愿此香烟腾空俓上，供养无上 
　　至真道宝。臣等皈身皈神皈命，首体投地，愿以是功德，上祝皇帝陛下，伏愿德并怀羲，道齐骊陆。御飞龙而负扆，四海会同。执大象以临 
　　轩，万年垂拱。齐北海以介眉寿，并南山而衍修龄。出图出书，粲景星於阳燧。同文同轨，托湛露於方诸。今故烧香，自皈依师尊大圣众， 
　　至真之德。得道之后，保天长存。和：与道合真。
　　以今晚朝行道，请法众等，运兹二捻上香。愿此香烟腾空俓上，供养无上至真经宝。臣等皈身皈神皈命，首体投地，愿以是功德，皈流内廷 
　　百司，外藩庶牧。伏愿紫微誉蔼，丹桂香浓。侃侃政成，敷宜民之岂弟。雍雍治浃，殚佐主之忠贞。十华四极以同仁，八海九垓而普爱。分 
　　茅胙土，昭维屏维翰之功。剖竹列疆，旌于藩于垣之续。今故烧香，自皈依师尊大圣众，至真之德。得道之后，保天长存。和：与道合真。
　　以今晚朝行道，请法众等，运兹三捻上香。愿此香烟腾空俓上，供养无上至真师宝。臣等皈身皈神皈命，首体投地，愿以是功德，归流九州 
　　四海，万姓三军，伏愿千家聚落，万里封疆。道不拾遗，自觉太平之有象。耕者让畔，惟思作乂之咸宁。稻畦多负耒之徒，麦陇富荷锄之辈 
　　。宵闲刁斗，马牛适牧放之欢。昼绝钲鼙，鸿雁免流离之苦。今故烧香自皈依师尊大圣众，至真之德。得道之后，保天长存。和：与道合真 
　　。
　　礼方　　忏方
　　三启　　三礼
　　重称法位
　　具位臣某，与临坛官众等，谨同诚上启玉清圣境元始天尊，上清真境灵宝天尊，太清仙境道德天尊，昊天玉皇上帝，中天北极紫微大帝，太 
　　微上宫天皇大帝，后土皇地祇，九天生神上帝，五灵五老上帝，三十二天上帝，上清十一曜星君，南斗六司星君，北斗七元星君，二十八宿 
　　星君，天田星君，八谷星君，泰玄枢机三省上相真君，灵宝五师真君，三元三官帝君，北极四圣真君，三天曹诸司真君，十方无极飞天神王 
　　，五天三界大魔王，三天门下三元真君，上章词表灵官，三洞四辅经箓法科上相高真，神仙将吏，五岳五帝真君，五天圣帝，名山洞府，洞 
　　天福地，靖庐治化，得道仙众，本派祖玄真、经籍度师真人，东岳掌苗稻稼仙官，掌蝗虫案仙官，田家祀典圣众，地水二司，城隍社令，里 
　　域土地，三界官属，一切真灵。臣闻帝德好生，惟诞敷於化雨。民情欲富，宜鼓舞於仁风。林林动植以敷荣，蠢蠢飞潜而养育。况兹兆庶， 
　　躬耕寻衣食之源。乃罹蝗螟，学稼乏收敛之望。祈天激切，吁帝凌兢。醮官某等，勤动三时，眼劳半载。千畦将熟，倏遭虫蚀之忧。万顷渐 
　　成，忽罹蠹侵之患，根株尽损，茎叶俱摧。深虑累劫循环，有生轮转。轻慢谷米，秽贱稻梁，饲鸡豚而不顾弃捐，贪糟糠而罔思糜烂。忽远 
　　经戒，凌蔑孤寒。惟知利己以妨人，弗谓视人而犹己。三纲颠倒，十业昏冥。致里域之奏闻，与社令之陈说。匪繇忏谢，曷致丰登。是以修 
　　斋省愆，烧香行道。冀降温纶於黄混，为飞德綍於苍穹。辟斥灾凶，断消阴戾，庶乘风而尽绝，更因南以俱消。塍岸连云，行有登场之喜。 
　　春臼映雪，坐看出廪之欢。颗粒累累，饘粥粲粲。嘉拜生成之德，允臻提奖之恩。蒙印恳祈，敢忘报效。上愿三辰辉焕，六炁和平，川后呈 
　　祥，山灵荐瑞。虫鱼自乐，洿池无数罟之声。乌兽相欢，林木绝斧斤之影。万姓熙熙而皡皡，百昌茂茂以盈盈。黎献和朝，拱无为而治定。 
　　万物利野，乐有道以成功。普及九幽，均离五苦。则上明天尊大慈之化，下副臣等皈命之诚。谨启以闻。
　　举愿
　　存神烧香
　　香官使者，左右龙虎君，侍香诸灵官，当今臣建坛之后，自然生金液丹碧芝英，百灵众真交会，在此香火炉前。令臣学道得道，求仙得仙， 
　　斋官受福，蝗虫灭消，十方仙童玉女，侍卫香湮。传臣向来所启，速达俓御太上无极大道至真玉皇上帝御前。
　　出堂颂
　　回静默堂
　　谢师
　　回向
　　灵宝领教济度金书卷之二百五十八竟
　　洞微高士开光救苦真人宁全真授灵宝通玄弘教水南先生林灵真编
　　卷之二百五十九
　　科仪立成品
　　禳蝗设醮仪
　　步虚　　烧香颂
　　各礼师存念如法
　　宣卫灵咒
　　五星列照，焕明五方。水星却灾，木德致昌。荧惑消祸，太白辟兵。镇星四据，家国利亨。名刊玉简，字录帝房。乘飙散景，飞腾太空。出 
