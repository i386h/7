<!-- { "loadSidebar": true } -->
　　太上无极大道虚无自然元始天尊妙无上帝，太上玉晨虚皇大道君妙有上帝，万变混沌玄元老君混元上德皇帝，高上玉皇大帝，十方无极太上 
　　灵宝天尊，三宝丈人，三宝天君，五方五老上帝，三十二天上帝，木公尊神，金母元君，上圣高尊，诸天真众，太阳、太阴、五星道君，主 
　　算、记名、落死、上生、大魁五斗星君砖护魂、侍魄、养炁、通血、中主五帝真君，诸天丞相，南昌上宫韩司主录监生大神，度人不死尊神 
　　，南极长生大君，度世司马大神，好生韩君丈人，南上司命、司录、延寿、益算、度厄尊神，回骸起死无量度人君，玄中大法师，三天大法 
　　师，天真皇人，妙行真人，玄一三真人，太极太虚真人，太极左宫仙翁冲应真人，三界五帝大魔王，十方无极飞天神王，长生大圣，无量度 
　　人君，飞天神人，飞天使者，飞龙骑吏，玄都紫微上宫侍经玉郎、玉童、玉女、神仙、灵官，灵宝经籍度三师真人，名山洞府领教真仙，三 
　　十二天玉童玉女、功曹使者，左右龙虎君，三界直符使者，四直玉文功曹，玄坛内外一切威灵。臣闻赤明开图，耀虚无之祖炁。清微启运， 
　　敷灵宝之神功。御浮黎而山林缅平，驻腾胜而风云藏静。翠骞霄映，十华振响於灵风。珠黍空浮，万类观瞻於圣日。二章焕希夷之旨，三篇 
　　彰微妙之音。玄之又玄，八纬回灵而道备。上极无上，七经御景以仙飞。符雌雄混合之功，契阴阳生成之妙。振玉音於节候，凝金丹於卦爻 
　　。辟斥六天，检鬼营而严摄。开明九地，遡帝所以升迁。家国咸资，幽明均赖。圣修凡诵，成种种之祯祥。灾消害禳，显巍巍之功德。无文 
　　不度，有感斯通。今斋主某，伏为亡故某，崇建十回度人道场。祈仗真乘，普消妄业，其诸情悃，已录奏闻。今当肃款玄坛，恭邀清侣。敷 
　　十华之盟信，遵三录之威仪。异口同音，咸洁蠲於慧性。调声正气，均疏瀹於尘襟。洞朗玉章，铺张琼范。伏愿紫虚郁秀，碧落空歌。开紫 
　　微典禁之藏，容其啸咏。启琼阙飞天之卫，许以宣扬。云镛奏而焚唱凌空，玉磬调而步虚驾景。声闻五亿，响彻三千。即使亡故某，耳听天 
　　音，身清地累。生善心而归仰，灭罪性以超凌。眇眇高飞，泛九清之道炁。勃勃俱入，离五浊之根尘。毫光瞻白玉之辉，妙相觐紫金之瑞。 
　　南宫度命，北郁刊名。无去无来，步武克超於碧汉。不生不灭，形神俓上於朱陵。普拯阴关，均超阳境。臣不胜激切，望恩之至。
　　宿命赞
　　玄蕴咒
　　仰惟灵宝本章，有诸天内音之微妙。洞玄上品，着百魔隐韵之希夷。功加而天地咸宁，慈周而死生蒙惠。巍巍大梵，赫赫深仁。以今奉为某 
　　，崇建十回度人道场。臣等职在宣扬，理宜修奉，合遵依於玉诀，庸开启於琅函。期周十过，以召十方。一乘该贯，俾度三途，而超三界， 
　　万劫逍遥。敢乞众圣下观，诸天遥唱。生成道备，符始青出教之玄。体用仁周，契大赤垂科之妙。露丹忱於素表，沛洪泽於青符。封菲不遗 
　　，仰藉生生之大德。刍尧可听，愿殚翼翼之小心。稽首皈依无极大道。
　　举三启颂第一首归位
　　臣闻上无复祖，超三极以包罗。中有度人，集万真而校录。仰玄元之臣泽，沛灵宝之弘功。欲藉提携，敢忘修诵。今有斋主某，崇建十回度 
　　人道场，资度亡故某，普及幽明，冤亲平等。臣等谨率见前清众，升坛行道，烧香散花，转诵《太上洞玄灵宝无量度人上品妙经》，人各一 
　　过。特为系荐亡灵，落灭夙劫以来，上犯东方无极世界一切玄司，阳罪阴愆，悉令消荡。离风雷之苦趣，登惠静之乐乡。仰冀隆慈，俯垂渊 
　　鉴，清众运诚，平坐如法。
　　平坐赞
　　请转宝经
　　举寂寂至无宗
　　经题
　　转经毕
　　度人无量天尊
　　仰惟三宝高尊，十华上圣，曲回鉴映，克副倾投。臣向来奉为亡故某，普及幽冥，冤亲平等。转诵《太上洞玄灵宝无量度人上品妙经》。落 
　　灭夙今所犯东方无极世界一切玄司，阳罪阴愆，悉令清荡。人各一过，咸已周圆。伏愿苍蔼流晶，青华御炁。恶根风散，削死籍於阴都。善 
　　蕊云敷，注生名於阳界。旁资品物，并受生成。为如上缘，请圣作证。
　　举大步虚一首过东方
　　举臣众等　宣忏
　　宣表　　　关发
　　灵符赦罪天尊
　　某重诚上启东方无极飞天神王，长生大圣，无量度人君。伏望慈悲，俯垂洞鉴。以今奉为斋主某，崇建十回度人道场。依按经科，颁宣符命 
　　，告下东方无极世界一切玄司，超度亡故某，普及幽冥，冤亲平等。原赦夙愆，出离苦趣。欲望慈观有造，渊听无私，一如浮黎侍座之时， 
　　无忘元始度人之训。啸命飞天使者，承领白简金马。驿呈如律宣行，普垂开度。庶得冥曹敬听，鬼官披承，永停霹雳之威，径上太清之界。 
　　某不胜虔祝，恭俟恩荣，所有真符，谨当宣告。
　　宣符宣关
　　飞空步虚烦
　　出堂颂
　　第二时升坛仪#1
　　入坛同前式
　　烧香颂
　　举三启颂第二首归位
　　臣闻开明三景，分妙化於天根。周回十方，耀真光於梵炁。仰玄元之臣泽，弘灵宝之深仁。欲望提携，敢忘修诵。今有斋主某，崇建十回度 
　　人道场，超度亡故某，普及幽冥，冤亲平等。臣等谨率见前清众，升坛行道，烧香散花，转诵《太上洞玄灵宝无量度人上品妙经》，人各一 
　　过。特为系荐亡灵，落灭宿劫以来，上犯南方无极世界一切玄司，阳罪阴愆，悉令消荡。离火翳之苦趣，登端化之乐乡。仰冀隆慈，俯垂渊 
　　鉴，清众运诚，平坐如法。
　　平坐赞　　请转宝经
　　诵经毕
　　度人无量天尊
　　仰惟三宝高尊，十华上圣，曲回应感，愿赐证明。臣等向来奉为亡故某，普及幽冥，冤亲平等。转诵《太上洞玄灵宝无量度人上品妙经》， 
　　落灭夙今所犯南方无极世界一切玄司，阳罪阴愆，悉令清荡。人各一过，成已周圆。伏愿朱火刊图，丹陵定录。黑编削过，离溟漠以逍遥。 
　　紫简书名，登虚无而快乐。恩资动植，泽被飞潜，为如上缘，请圣作证。
　　举大步虚第二首诣南方
　　举臣众等　　宣忏
　　宣表　　　　关发
　　灵符赦罪天尊
　　某重诚上启南方无极飞天神王，长生大圣，无量度人君。伏望慈悲，俯垂洞鉴。以今奉为斋主某，崇建十回度人道场。依按经科，颁宣符命 
　　，告下南方无极世界一切玄司，超度亡故某，普及幽冥，冤亲平等。原赦夙愆，出离苦趣。欲望慈观有造，渊听无私。一如浮黎侍坐之时， 
　　无忘元始度人之训。啸命飞天使者，承领白简金马，驿程如律宣行，普垂开度。得冥曹敬听，鬼官披承，永停炮烙之威，俓上大丹之界。某 
　　不胜虔祝，恭俟恩荣，所有真符，谨当宣告。
　　宣符　　　　宣关
　　飞空步虚颂　出堂
　　度人无量天尊
　　举三启颂第三首归位
　　臣闻普告三界，除罪簿以超凌。历关诸天，绝地根而保举。仰玄元之巨泽，弘灵宝之深仁。欲望提携，敢忘修诵。今有斋主某，崇建十回度 
　　人道场，超度亡故某，普及幽冥，冤亲平等。臣等谨率见前清众，升坛行道，烧香散花，转诵《太上洞玄灵宝无量度人上品妙经》，人各一 
　　过。特为系荐亡灵，落灭夙劫以来，上犯西方无极世界一切玄司，阳罪阴愆，悉令消荡，离金刚之苦趣，登利益之乐乡。仰冀隆慈，俯垂渊 
　　鉴，清众运诚，平坐如法。
　　平坐赞　　请转宝经
　　诵经毕
　　度人无量天尊
　　仰惟三宝高尊，十华上圣，曲回应感，普赐证明。臣等向来奉为亡故某，普及幽冥，冤亲平等。转诵《太上洞玄灵宝无量度人上品妙经》， 
　　落灭夙今所犯西方无极世界一切玄司，阳罪阴愆，悉令清荡。人各一过，咸已周圆。伏愿瑶圃登玄，金门宴景。一真开悟，凝定水於灵台。 
　　万妄虚融，摧业山於幽垒。群灵舞手，万类欢颜，为如上缘，请圣作证。
　　举步虚第三首诣西方
　　举臣众等　　宣忏
　　宣表　　　　宣关
　　灵符赦罪天尊
　　某重诚上启西方无极飞天神王，长生大圣，无量度人君。伏望慈悲，俯垂洞鉴。以今奉为斋主某，崇建十回度人道场。依按经科，颁宣符命 
　　，告下西方无极世界一切玄司，超度亡故某，普及幽冥，冤亲平等。原赦夙愆，出离苦趣。欲望慈观有造，渊鉴无私，一如浮黎侍坐之时， 
　　无忘元始度人之训。啸命飞天使者，承领白简金马，驿程如律宣行，普垂开度。庶得冥曹敬听，鬼官披承，永停考掠之威，俓上太素之界。 
　　某不胜虔祝之至，恭俟恩荣，所有真符，谨当宣告。
　　宣符　　　宣关
　　飞空步虚　出堂
　　度人无量天尊
　　第三时升坛仪#2
　　入坛同前式
　　烧香颂
　　举智慧颂第一首归位
　　臣闻中理五炁，期保命以成真。上开八门，冀生身而受度。仰玄元之巨泽，沛灵宝之弘功。欲藉提携，敢忘修诵。今有斋主某，忠所建十回 
　　度人道场，超度亡故某，普及幽冥，冤亲平等。臣等谨率见前清众，升坛行道，烧香散花，转诵《太上洞玄灵宝无量度人上品妙经》，人各 
　　一遍。特为系荐亡灵，落灭夙劫以来，上犯北方无极世界一切玄司，阳罪阴愆，悉令消荡，离溟泠之苦趣，登救度之乐乡。仰冀隆慈，俯垂 
　　渊鉴，清众运城，平坐如法。
　　平坐赞　　　请转宝经
　　诵经毕
　　度人无量天尊
　　仰惟三宝高尊，十华上圣，俯回应感，曲赐证明。臣等向来奉为亡故某，普及幽冥，冤亲平等。转诵《太上洞玄灵宝无量度人上品妙经》。 
　　落灭夙今所犯北方无极世界一切玄司，阳罪阴愆，悉令清荡。人各一过，咸已周圆。伏愿黑郁消愆，玄台焕渥。冤书风散，除简对以高跻。 
　　生籍天开，乘飙轮而上迈。澄清五道，泽润群生，为如上缘，请圣作证。
　　举步虚第四首诣北方
　　举臣众等　　宣忏
　　宣表　　　　关发
　　灵符赦罪天尊
　　某重诚上启北方无极飞天神王，长生大圣，无量度人君。伏望慈悲，俯垂洞鉴。以今奉为斋主某，崇建十回度人道场。依按经科，颁宣符命 
　　，告下北方无极世界一切玄司，超度亡故某，普及幽冥，冤亲平等。原赦夙愆，出离苦趣。欲望慈观有造，渊听无私，一如浮黎侍坐之时， 
