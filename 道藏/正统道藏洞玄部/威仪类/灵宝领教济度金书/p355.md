<!-- { "loadSidebar": true } -->
　　仙，斋官获福，幽显沾恩，十方仙童玉女，侍卫兰烟。传臣向来所启，速达径御太上无极大道至真玉皇上帝御前。
　　投水简仪
　　法事同前山简式
　　请称法位
　　具位臣某，谨同诚上启大罗玉清无极无上至真大道太上老君，三十六部尊经玄中大法师，三宝圣众，一切威灵。恭望应感分辉，垂慈下降。
　　谨奉请某州某江水帝，得道神仙，水府威灵，诸圣众。伏望真慈，垂光下降。谨奉请当境主司，虚空鉴察，香官使者，里域真官，翊卫将吏 
　　。伏望威聪，同垂下降。
　　三献茶酒　散花
　　具位臣某，谨上启太上无极大道太上三尊，十方已得道大圣众，至真诸君丈人，东华南极，西灵北真，三十六部尊经玄中大法师，太极真人 
　　，玄一三真人，诸天日月星宿、昆仑上宫诸神仙，西灵金母，五岳真君，灵山正职储副佐命，五岳大神，三官北酆，六官幽司，天上地下， 
　　冥灵飞神，监生主录，南上三司，至神至灵，一切群仙。臣诞形下土，禀质凡微。宿植德因，遭逢庆运。赤书下化，灵宝垂光。许臣秽容立 
　　功行教，奉宣慈训，济物度人。为奉行某斋，祈恩忏罪，请福消灾，解释冤仇，增延命禄，植基此日，衍庆他生。法事都毕，投简灵渊，金 
　　龙驿传，乞销死籍，削罪注生，愿神愿仙，赐以自新，玄祖超升，解拔苦根，注殃永泯，和合冤亲，运□ 应灭度，身经太阴，去离苦恼， 
　　俓上南天，游行太空，永为种民，举家受福，神炁体宁，学识开通，智慧圆明，阐扬正法，消伏奸凶，三界证度，功满行圆，帝王安镇，国 
　　祚隆昌，谨启以闻，乞如所陈。臣诚惶诚恐，稽首再拜。
　　读简文
　　大明国某州县乡里某人，崇建无上预修黄箓大斋，几昼夜满，散修设清醮几分位，仰答恩光。行道事竟，投简水府，愿神愿仙，三元司存， 
　　九府水帝，十二河源，江河淮济，溟泠大神，乞削罪籍，上闻九天，百年运尽，俓上南宫，受化更生，得为种民。谨诣灵渊，投简记名，金 
　　龙驿传，一如告命。
　　太岁　年　月　日时告下。
　　元始五老，四帝高尊。十方至真，大华灵仙。赤文告命，无幽不闻。上御九天，请下玉文。日月五星，北斗七元。中告五岳，四元灵山。下 
　　告河海，十二泉源。九府水帝，溟泠大神。今日上告，万愿开陈。修斋行道，削罪除愆。记名玉历，愿神愿仙。谨投玉简，乞得上闻。书名 
　　水府，七祖升天。普受开度，万神咸闻。请以龙简，告盟水帝。赐如所陈，金龙驿传。
　　投简　十二愿
　　复炉并同前式
　　投土简仪
　　法事并同前山简式
　　请称法位
　　具位奉行预修黄箓投简法事臣，谨奏启大罗玉清无极无上至真大道太上老君，三十六部尊经玄中大法师，三宝圣众，一切威灵。恭望应感分 
　　辉，垂慈下降。
　　谨奉请斋主家土府太岁，九垒土皇灵官，一切威灵。伏望真慈，垂光下降。
　　谨奉请当境主司，虚空鉴察，香官使者，里域真宫，翊卫将吏。伏望威聪，同垂下降。
　　三献茶酒　散花
　　具位臣某，谨上启太上无极大道太上三尊，十方已得道大圣众，至真诸君丈人，东华南极，西灵北真，五老上帝，三十六部尊经玄中大法师 
　　，太极真人，酆都大帝君，九府六洞泉曲主司，无极世界高皇九土，灵季帝高真，中皇九土，戊己黄神，土府五帝，三界官属，一切威灵。 
　　臣胎生肉身，昏鲁无识，会遇大法，与善因缘，赤书开光，灵宝应运，参承佩奉，佐时立功，济物度人，上裨妙化。今奉为某，消灾谢过， 
　　解考祈恩，锡福今生，延祥来世。法事都毕，投简灵坛，金龙驿传，乞削死籍，除其罪名。愿度愿仙，保济身形，九老仙都，玉籍注名，殃 
　　愆消释，精神清宁，运应灭度，身经太阴，去离苦恼，俓上南天，游行太空，永为种民，学业圆就，功行盛明，魔无干犯，永保康宁，帝王 
　　受福，天下和平，谨启以闻，乞如所陈。臣诚惶诚恐，稽首再拜。
　　读简文
　　大明国某州县乡里某人，崇建无上预修黄箓大斋，几昼夜满，散修设清醮几分位，仰答恩光。行道事竟，投简灵坛，中黄九地，戊己黄神， 
　　土府五帝，乞削罪籍，勒名太玄，百年运尽，俓上南官，受化更生，得为种民。谨诣中宫，投简记名，金龙驿传，一如告命。
　　太岁　年　月　日某处告下。
　　天地开张，九炁分灵。三元洞府，十方朗清。五老上帝，开真领生。丹书赤文，元始上精。普告天下，九土皇灵。今日上告，万仙定生。修 
　　斋行道，普为存亡。我愿我仙，请投玉名。土府太皇，勒除罪刑。奏简上宫，列簿华清。早得飞腾，天地同灵。九祖种亲，腐骸更荣。魂升 
　　南宫，受化仙庭。今日告命，万神咸听。请以金纽，表明至情。请如所告，金龙驿传。
　　投简颂　埋简
　　十二愿　复炉并同前
　　灵宝领教济度金书卷之一百七十五竟
　　洞微高士开光救苦真人宁全真授灵宝通玄弘教水南先生林灵真编
　　卷之一百七十六
　　科仪立成品
　　预修黄箓斋用
　　安镇真文仪
　　华夏至天门上香
　　具法位某，谨焚宝香，遥瞻供养灵宝消灾真文。流传下教三师真人。仰冀真慈，俯垂省览。伏以灵宝上乘，昭飞玄之玉字。神霄下教，彰空 
　　洞之金书。凡启斋盟，盍伸敷露。以今奉为某，崇建预修黄箓大斋。欲按威仪，恭行安镇。敢望云舆缥缈，辞碧落以登高。风盖翩翻，降玄 
　　坛而郁勃。证明斋福，主宰善功。清众运诚，修斋奉请。
　　修斋颂上香　请三师
　　某上启三师真人。切以建斋行道，凝妙炁以精修。正位辨方，奠真文而敷露。内辟魔试，外达斋忱。今有斋主某，崇建大斋。将陈安镇之仪 
　　，先致恳祈之敬。仰冀慈悲应感，智慧昭彰。集福预修，永不经於黑郁。生身受度，获俓上於朱宫。五方真文，请师安镇。
　　入天门　五灵安镇天尊
　　东方真文请师安镇
　　上东方香
　　师执真文香上熏之，众诵真文
　　岁星辅肝，角亢镇真。氐房心尾，四景回旋。箕主七辰，正斗明轮。承炁捕非，扫除灾群。
　　臣众等志心皈命，东方九炁天君，东乡神仙诸灵官。今有预修弟子某，修建某斋。恭依玉清南极典令，敷露东方消灾真文，安镇东方九炁之 
　　天，宿启告斋，明晨行道。伏愿九炁天君，旌别功德，考察灾祥。特为弟子某，解释愆尤，和平寿命，辟斥金制，扶助木威，一切灾危，俱 
　　蒙殄灭，百年运尽，径上南宫。一如玉清真王长生大帝律令。
　　焚符
　　东方青灵童子，明承符命，告下东方无极世界，洞空洞虚，洞元洞玄，九炁总司，三界神灵，东岳太山，侍卫安镇，遵依典令，火急奉行。
　　元始勑下，五老监明。济度群品，瞬息无停。今日大庆，欣喜蒙恩。诸天欢悦，安镇真文。和：安镇东方。
　　南方三炁天君
　　南方真文请师安镇
　　上南方香
　　师执真文香上熏之，众诵真文
　　赤帝命灵，万法开通。魔鬼绝种，世无灾凶。神府玉勑，皇道永丰。
　　臣众等志心皈命，南方三炁天君，南乡神仙诸灵官。今有预修弟子某，修建某斋。恭依玉清南极典令，敷露南方消灾真文，安镇三炁之天 
　　，宿启告斋，明晨行道。伏愿三炁天君，旌别功德，考察灾祥。特为弟子某，解释愆尤，和平寿命，辟斥水制，扶助火威，一切灾危，俱蒙 
　　殄灭，百年运尽，径上南宫。一如玉清真王长生大帝律令。
　　焚符
　　南方丹灵童子，明承符命，告下南方无极世界，洞空洞虚，洞元洞玄，三炁总司，三界神灵，南岳衡山，侍卫安镇，遵依典令，火急奉行。
　　元始勑下，五老监明。济度群品，瞬息无停。今日大庆，欣喜蒙恩。诸天欢悦，安镇真文。和：安镇南方。
　　西方七炁天君
　　西方真文请师安镇
　　上西方香
　　师执真文香上熏之，众诵真文
　　素女素福，把符紫清。受命玉阶，斩伐百精。世土荡荡，君王晏平。
　　臣众等志心皈命，西方七炁天君，西乡神仙诸灵官。今有预修弟子某，修建某斋。恭依玉清南极典令，敷露西方消灾真文，安镇西方七炁 
　　之天，宿启告斋，明晨行道。伏愿七炁天君，旌别功德，考察灾祥。特为弟子某，解释愆尤，和平寿命，辟斥火制，扶助金威，一切灾危， 
　　俱蒙殄灭，百年运尽，俓上南宫。一如玉清真王长生大帝律令。
　　焚符
　　西方皓灵童子，明承符命，告下西方无极世界，洞空洞虚，洞元洞玄，七炁总司，三界神灵，西岳华山，侍卫安镇，遵依典令，火急奉行。
　　元始勑下，五老监明。济度群品，瞬息无停。今日大庆，欣喜蒙恩。诸天欢悦，安镇真文。和：安镇西方。
　　北方五炁天君
　　北方真文请师安镇
　　上北方香
　　师执真文香上熏之，众诵真文
　　黑灵北君，总摄天门。消灾世土，剪灭妖氛。神霄玉书，保天无倾。
　　臣众等志心皈命，北方五炁天君，北乡神仙诸灵官。今有预修弟子某，修建某斋。恭依玉清南极典令，敷露北方消灾真文，安镇北方五炁 
　　之天，宿启告斋，明晨行道。伏愿五炁天君，旌别功德，考察灾祥。特为弟子某，解释愆尤，和平寿命，辟斥土制，扶助水威，一切灾危， 
　　俱蒙殄灭，百年运尽，俓上南宫。一如玉清真王长生大帝律令。
　　焚符
　　北方黑灵童子，明承符命，告下北方无极世界，洞空洞虚，洞元洞玄，五炁总司，三界神灵，北岳恒山，侍卫安镇，遵依典令，火急奉行。
　　元始勑下，五老监明。济度群品，瞬息无停。今日大庆，欣喜蒙恩。诸天欢悦，安镇真文。和：安镇北方。
　　中央一炁天君
　　中央真文请师安镇
　　上中央香
　　师执真文香上熏之，众诵真文
　　天皇禀炁，保制万方。掷火流金，照除不祥。黄老勑令，世土永康。
　　臣众等志心皈命，中央一炁天君，中央神仙诸灵官。今有预修弟子某，修建某斋。恭依玉清南极典令，敷露中央消灾真文，安镇中央一炁 
　　之天，宿启告斋，明晨行道。伏愿一炁天君，旌别功德，考察灾详。特为弟子某，解释愆尤，和平寿命，辟斥木制，扶助土威，一切灾危， 
　　俱蒙殄灭，百年运尽，俓上南宫。一如玉清真王长生大帝律令。
　　焚符
