<!-- { "loadSidebar": true } -->
　　垣左灿，制天政於九晨。金阙前辉，溥帝恩於六合。权衡是赖，橐钥无私。今有斋主某，觉性命之根宗，企玄元之阃域。灯辉玉药，章唱金 
　　玄。虹梁步接於紫云，鹤驭跸移於璇极。允孚帝监，仰荷宸休。伏愿降豁落之华芒，四魔灭迹。挹元皇之正炁，三景齐年。与道合真，为善 
　　最乐。簪绂耀堆床之笏，诗书华插架之签。陇亩云连，仓籍星灿。畅欢声於庭户，袭世庆於曾玄。万善悉陶，千祥加被，祖宗超迈，眷属安 
　　宁，普及含灵，俱登道岸。为如上缘，请圣证明。志心称念，福生无量天尊，长生保命天尊，延寿益筹天尊。和：不可思议功德。
　　灵宝领教济度金书春之一百三十六竟
　　洞微高士开光救苦真人宁全真授灵宝通玄弘教水南先生林灵真编
　　卷一百三十七
　　科仪立成品
　　祈禳通用
　　南斗灯仪
　　步虚　洒净　祝香
　　庆云蒙蔼，结玉字於玄虚。霏雾罗敷，腾金辉於碧落。丹诚应感，玄泽昭回。以今恭爇宝香，遥瞻供养太上无极大道三清上圣，三宝至尊， 
　　南极长生大帝，南极注生大帝，南极老人寿德星君，南斗天府宝光王玉玄上真道君，天相丹精玄明宝室上真道君，天梁灵瑶宝耀赤天上真道 
　　君，天同景明碧虚真王，天德上真道君，天柱极真太玄宝仙玉皇太上上真道君，天机紫宸绛房玄玄大帝玉真上真道君，南斗道德玄曹圣众， 
　　火铃将军，六星童子。斋主某建生本命，元辰星君，运限照临，一切星宰，太岁尊神，日直香官，虚空监察，应感神只，土地真灵，里域主 
　　宰，仗此宝香，普同供养。伏闻大微三光之庭，拱紫微而分政。南极二仪之钥，对北极以宣符。凝精耀天庙之芒，经度罗星纪之舍。位尊太 
　　宰，典枢机於三十六禽。权领都曹，职阴阳於七十二候。御火配九光之运，处离参七政之衡。万象依光，百灵受命。朱纲玉纬，妙魂魄以飞 
　　登。翠盖黄舆，总人神而掌握，贤明受爵，金华宣威，灵光赫赫以陶镕，圣化巍巍而统制。欲徼善应，宜畅真宗。今有斋主某，禀炁尘笼， 
　　宅心道域，企紫霄而稽首，瞻丹阙以驰神。霞袂陆离，翻三乘之琼范。云光炜烨，象六曜之金辉。瑞烟腾绿蔼之祥，芳焰袭绛华之炁，花开 
　　景运，烬落灾符。伏愿丹台书名，朱宫纪善。映秋霄之璧月，尘寂心空。浴定水之珠莲，染离性朗。福并仪璘之大，寿齐灊霍之崇。稽首皈 
　　依无极大道。
　　臣众等志心皈命南斗大圣天府司命真皇君，斗中神仙。和：诸灵官。
　　伏以明德宫中，俨丹玉绛华之阙。司命府内，仰上相镇国之尊。注紫炁以流芒，临赤天而布政。中监万国，上翼九霄。立极膺符，运祚权衡 
　　於凤历。提封御宇，域畿主宰於鸿图。下领人民，旁司寿命，建生推子午之位，分野定金吴之乡。是为斗魁，用司天政。今有斋主某，斋心 
　　事帝，洁己瞻天，皈命南斗大圣司命真皇君。伏愿玄泽下敷，丹衷上御。景星耀彩，天开宇宙之符。银汉流辉，人袭家庭之庆。金穰应运， 
　　玉烛宣和。无札瘥夭伤之虞，集富贵康宁之寿。群生穆穆，万兆熙熙。稽首皈依，虔诚赞咏，
　　信礼高上太微垣南斗司命星君。
　　南斗司命，流光度人。上翊九天，下总群伦。六司定籍，名列丹天。玄纲所指，敷落灵真。家国安镇，万寿一人。魂炁清爽，与神同仁。镇 
　　国自然，上升玉宸。和：愿得长生。
　　臣众等志心皈命南斗大圣天相司录真皇君，斗中神仙。和：诸灵官。
　　伏闻洞官天中，俨七宝蕊金之阙。天相府内，御司录镇岳之尊。注丹炁以流芒，御赤天而佐理。寰中是统，域内攸司。五岳四渎之崇，灵威 
　　统制。三岛十洲之邃，圣化摄提。中领神仙，下临地庶，建生推丑未之位，分野定会稽之乡。是为斗魁，用司地政。今有斋主某，斋心事帝 
　　，洁已瞻天，皈命南斗大圣上相司录真皇君。伏愿洪贶下颁，素忱上达。九天锡庆，九围昭仁寿之风。八景垂精，八极衍太和之治。山灵荐 
　　瑞，川后呈祥，御万姓以熏陶，辟千殃而鼓舞。百室盈止，庶事康哉。稽首皈依，虔诚赞咏，
　　信礼高上太微垣南斗司录星君。
　　南斗司录，相火流光。华精固结，正炁当阳。六司注籍，名列丹房。五岳安镇，八弦阜康。辟除毒害，断灭不祥。动用迪吉，与神同方。镇 
　　岳自然，上升玉堂。和：愿得长生。
　　臣众等志心皈命南斗大圣天梁延寿真星君，斗中神仙。和：诸灵官。
　　伏闻含光官中，俨七宝丹瑛之阙。天梁府内，仰延寿保命之尊。注紫炁以流芒，坐赤天而赞化。主持性命，裁制年龄。金书开久视之基，上 
　　司万乘。玉简纪长生之算，下领兆臣。推校霜明，铨量日赫，建生推寅申之位，分野定丹阳之乡。是为斗衡，用司春政。今有斋主某，斋心 
　　事帝，洁已瞻天，皈命南斗天梁延寿真皇君。伏愿民情上通，天恩下映。朱阳定录，并龟鹤以齐龄。丹天标名，等椿松而分福。青春宴乐， 
　　绿鬓光华，风波绝尘外之忧，日月永壶中之景。诗书世泽，文献家声。稽首皈依，虔诚赞咏，
　　信礼高上太微垣南斗延寿星君。
　　南斗延寿，天梁福星。飞晨合景，舍次通明。六司掌籍，名列丹经。保固形命，摄精养神。消灾灭罪，注福延生。命齐日月，与神通灵。保 
　　命自然，上升玉清。和：愿得长生。
　　臣众等志心皈命南斗大圣天同益算真皇君，斗中神仙。和；诸灵官。
　　伏闻柔德宫中，俨玄天金明之阙。天同府内，御益算保生之尊。注青炁以流芒，居赤天而御政。生成万汇，化育群生。尽华夷海岛之殊，悉 
　　归统部。极动植飞潜之众，普藉陶镕。各保天年，克延命址，建生摧卯酉之位，分野辞定豫章之乡。是为斗衡，用司夏政。今有斋主某，斋 
　　心事帝，洁己瞻天，皈命南斗大圣天同益算真皇君。伏愿精意上昭，灵光下济。金华定命，冰消障累於门阑。玉醴流形，云拥蕃厘於步武。 
　　生根益固，寿域宏开，云仍敦诗礼之风，眷属被弦歌之化，四时宁谧，万事圆成。稽首皈依，虔诚赞咏，
　　信礼高上太微垣南斗益算星君。
　　南斗益算，位列天同。清光普照，生炁居中。六司注籍，名列丹穹。荣生添寿，福庆无穷。灵光微妙，无愿不从。驾景迎祥，与神同宗。保 
　　命自然，上升玉宫。和：愿得长生。
　　臣众等志心皈命南斗大圣天枢度厄真皇君，斗中神仙。和：诸灵官。
　　伏闻宝光宫中，俨霞阳洞神之阙。天枢府内，仰度厄炼魂之尊。注绛炁以流芒，端赤天而布化。职司箓籍，权领枢衡。水沼华池，炼形神而 
　　超凌三界。丹台紫府，削灾厄而笑傲百龄。下典文章，兼提爵位，建生推辰戌之位，分野定庐陵之乡。是为斗杓，用司秋政。今有斋主某， 
　　斋心事帝，洁己瞻天，皈命南斗大圣天枢度厄真皇君。伏愿宸渥下昭，精忱上彻。波澄月莹，千灾无扰於灵台。尘寂鉴明，五炁自朝於玄谷 
　　。形神俱妙，道德长新，灵光灿眷序之春，瑞炁蔼门阑之旦。南陵锡福，北郁消愆。稽首饭依，虔诚赞咏，
　　信礼高上太微垣高斗度厄星君。
　　南斗度厄，天枢尊灵。祥光灿烂，明彻金轮。六司纪籍，名列紫阁。回骸起死，炼魄陶魂。藏府冲悦，真炁长存。万灾不干，与神同群。炼 
　　度自然，上升玉门。和：愿得长生。
　　臣众等志心皈命南斗大圣天机上生真皇君，斗中神仙。和：诸灵官。
　　伏闻天节宫中，俨玄台六华之阙。天机府内，仰上生大理之尊。注虹炁以流芒，临赤天而赞政。纪纲是职，机要攸司。总天人生死罪福之编 
　　，权衡有赖。典地水善恶功过之目，藻鉴无私。中领群灵，下提万地，建生推巳亥之位，分野定九往之乡。是为斗杓，用司冬政。今有斋主 
　　某，斋心事帝，洁己瞻天，皈命南斗大圣天机上生真皇君。伏愿丹梼上闻，清光下烛。岁功一十二月，融福地以长春。道炁百千万重，荫壶 
　　天而不夜。吉祥云委，纯嘏川增，神风荡黑简之名，丽日焕金章之字。寿符南极，庆叶东华。稽首皈依，虔诚赞咏，
　　信礼高上太微垣南斗上生星君。
　　南斗上生，功显天机。神真三妙，浮翔八微。六司理籍，名列丹闱。声发响应，形动影随。生成万灵，监度两仪。长生道备，与神同宜。上 
　　生自然，上升玉墀。和：愿得长生。
　　众诵大岘，旋绕一匝
　　南斗火宫，焕照朱门。主领寿籍，陶铸生魂。玉液炼形，黄华溉根。以枢校明，以机定昏。以录司过，以命司存。以梁承天，以同把坤。中 
　　天大帝，制御昆仑。师傅相宰，镇离居尊。功分三炁，算列百元。为粮之斗，为天之藩。维人之数，维时之暄。万宝是赖，五福之源。生生 
　　不竭，终始流恩。
　　福生无量天尊
　　向来关祝南斗星灯，功德周圆。伏以阳之经阴之纬，昭四极以凝辉。天之北地之南，建六司而佐政。鹤呜启运，龙御传芳。惟人最灵，式昧 
　　机祥之应。在天成象，盍殚禳桧之忱。今有斋主某，澡雪精神，瞻依道德。列金缸而象斗，丹焰荧煌。遡玉宇以瞻星，紫烟缥缈。徯宸泽无 
　　私之惠，俨天威如在之恭。蕊笈一周，云韶九奏。伏愿灵源辉润，性海澄清。大帝垂祥，注生名於丹简。老人呈瑞，开寿址於青编。圆十三 
　　羲象之经营，副九五箕畴之志愿。诗书有耀，簪绂联荣，德星永照於家庭，庆云长臻於眷序。芝兰秀发，桑梓熙平，祖玄无冢讼之忧，品类 
　　沐陶镕之乐。为如上缘，请圣作证。志心称念，福生无量天尊。和：不可思议功德。
　　灵宝领教济度金书卷之一百三十七竟
　　洞微高士开光救苦真人宁全真授灵宝通玄弘教水南先生林灵真编
　　卷一百三十八
　　科仪立成品
　　祈禳通用
　　十－列曜灯仪
　　步虚　洒净　祝香
　　祥霭珠篝，碧雾飞腾於紫界。光浮翠盖，玄云洞焕於苍穷。露悃上通，天休下锡。以今恭爇宝香，遥瞻供养太上无极大道三清上圣，三宝至 
　　尊，北极紫微大帝，勾陈天皇大帝，太丹炎光郁仪上皇道君，太阴黄华素曜元精圣后，上皇神母，东方岁星始阳上真青皇道君，南方荧惑丹 
　　火朱阳赤皇上真道君，西方太白太素少阳白皇上真道君，北方辰星太玄阴元黑皇上真道君，中央镇星中黄真皇上真道君，神首罗真君，神 
