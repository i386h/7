<!-- { "loadSidebar": true } -->
　　。亲有德，享有道，贯幽显以流营。藉皇极之峨峨，沛洪恩之荡荡。光明潜下，显旌几奏之勤。恍惚质旁，谅雪阶升之渎。玉成有赖，锦覆 
　　无垠。以今荐献诚周，对扬礼毕，莲炬暗龙缸之烬，兰烟消凤鼎之华，璧磬声沉，琼钟韵冷。前瞻翠节，将返景以璇霄。后瞩朱幢，行回光 
　　於瑶极，月驷逶迤而旁迈，云龙摇曳以高征。三界旋班，诸天复位。运元会道，百神混合於泥丸。入妙凝真，万炁虚圆於玄牝。臣躬辞圣陛 
　　，迹履尘关。三沐三熏，莫跻攀於法从。再瞻再诺，惟游泳於恩波。臣下情无任，不胜激切，攀恋之至，再拜奉送。
　　存神烧香
　　香官使者，左右龙虎君，侍香诸灵官，当令臣设醮之所，自然生金液丹碧芝英，百灵众真交会，在此香火炉前。令臣学道得道，求仙得仙， 
　　斋官获福，幽显沾恩，十方仙童玉女，侍卫兰烟。传臣向来所启，速达径御太上无极大道至真玉皇上帝御前。
　　回耕颂
　　回軿五云舆，腾驾九章歌。倏忽冲天远，醮坛香气多。玄恩覃宇宙，福禄遍山河。缅想神仙路，逍逼上大罗。
　　送圣
　　灵宝领教济度金书卷之一百七十竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百七十一
　　科仪立成品
　　预修黄箓斋用
　　三官醮仪
　　步虚　　烧香颂
　　各礼师存念如法
　　卫灵咒
　　五星列照，焕明五方。水星却灾，木德致昌。荧惑消祸，太白辟兵。镇星四据，家国利亨。名刊玉简，字录帝房。乘飙散景，飞腾太空。出 
　　入冥无，游宴十方。五云浮盖，招神摄风。役使万灵，上卫仙翁。和：与道合真。
　　呜法鼓二十四通
　　无上三天玄元始三炁太上老君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域真官正神，急上关启臣今奉为入斋意。以今升坛设醮，愿得玉清道炁灵宝妙光下降，流入臣等身中 
　　。即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达俓御太上无极大道三元三 
　　官大帝御前。
　　请称法位
　　具位臣某，与临坛官众等，谨同诚上启真都元阳七宝紫微宫总主上真自然大圣上元一品赐福天官大帝君，中元太阳洞曜元君二品赦罪地官元 
　　虚洞灵大帝君，下元金灵洞阴大帝三品解厄水官洞真太皇元光大帝君，上元紫微官左右中三府主阴阳水火生死罪录官，上元太极左宫左右中 
　　三府主阴阳水火生死罪录官，上元太极右宫左右中三府主阴阳水火生死罪录官，中元洞空清灵宫左右中三府主阴阳水火生死罪录官，中元南 
　　洞阳左宗天宫左右中三府主阴阳水火生死罪录官，中元北酆都右阴天宫左右中三府主阴阳水火生死罪录官，下元旸谷洞源青华宫左右中三府 
　　主阴阳水火生死罪录官，下元清泠左南水会宫左右中三府主阴阳水火生死罪录官，下元北酆都右罗酆宫左右中三府主阴阳水火生死罪录官， 
　　上元三十六曹仙官，中元四十二曹仙官，下元四十二曹仙官，三元九宫二十七府百二十曹考士、考兵、考吏，虚空鉴察，香官土地，醮筵内 
　　外一切威灵。伏闻元始开图，敷十华之祖炁。虚皇御运，宏三极之神功。调化瑟以斡阴阳，运灵枢而裁经纬。云联宫府，金符承紫阙之严。 
　　星列班僚，玉律握玄都之峻。包罗幽显，囊括玄黄。凡归陶冶之中，悉囿范围之内。今有弟子某，洗心慕道，洁己朝真，津梁遵受度之科， 
　　柱石建预修之典。缅维主宰，藉纪玄纲。爰陈采藻之真忱，恪赞倾葵之庸敬。伏愿云舆顺动，勑卤簿以前驰。凤辇徘徊，列旌旄而后从。俯 
　　临玄墠，曲鉴丹勤。臣不胜激切，颙望之至，再拜奉迎圣驾。
　　请圣　　初献
　　重称法位
　　具位臣某，谨重诚上启三官大帝，九府仙灵，主执曹僚，无鞅圣众。伏闻道纪巍巍，宏真风於九地。神威赫赫，承化雨於三天。威仪昭灵宝 
　　之经，科禁翼玄元之简。三官职宪，上检天，中检地，下检仙。九府操权，左主火，右主水，中主录。罗万灵而研毫发，提群品而校锱铢。 
　　冰鉴无私，若焕烈日严霜之峻。水衡有准，常宣光风霁月之和。凡切切以皈神，必昭昭而度命。今弟子某，夙培庆运，获际昌辰，睹蕊笈之 
　　辉煌，慨芝图之焕耀。念三涂五苦，易飘业网於千生。而九戒二符，可棹慈航於万劫。清微神力，黑郁灵功。爰崇虚梵之坛，肃启飞玄之笈 
　　。修斋稽颡，遵黄箓以祈恩。行道勤拳，企碧霄而谢过。固期於颐今世，植纯嘏於他时。况四十九年之非，回头惟省。顾三百六旬之迅，转 
　　眼成空，索裘宜谨於先寒，彻土匪求於后雨。孰主张是愿，圣威昭舍旧之恩。式辅翼之广，愚悃励自新之志。不在大不在小，悉归鹤赦。疑 
　　惟轻疑惟重，总被鸿私。一尘不染於灵天，万劫常居於乐地。如蒙丹祷，允拜洪休。臣无任虔祝之至。
　　亚献
　　具位臣某，谨重诚上启三官大帝，九府仙灵，主执曹僚，无鞅圣众。伏闻上帝宣慈，丹简侈度生之泽。下民徯德，玄曹垂落死之尊。况三元 
　　为监察之都曹，而九霄付铨量之政柄。苍盖虚无之境，班列紫微。黄舆寥廓之墟，权提黑朔。统归墟而莅政，位旸谷以承符。黜幽陟明，朱 
　　墨凛然於图籍。祸淫福善，丹青炳若於简书。况真圣岁三会而议愈公，顾黔黎时屡迁而业益盛。一朝失脚，九夜寒心。匪凭提拔之功，曷免 
　　颠冥之苦。今弟子某，吁天激切，扣地凌兢。礼道礼经礼师，冀徼后福。皈身皈神皈命，愿削前愆。拳拳推赤之心，切切回青之惠，伏愿为 
　　民父母，作帝股肱体。龙戒之慈云，赞凤符之惠露。移名真籍，此生之冤囿冰清。勒字青编，他世之庆基日辟。运应归於灭度，神即证於超 
　　凌。受化更生，不经苦恼。升真度品，永脱轮回。成道果於未来，袭德厘於见在。精神恍茂，壶中之日月长新。步武高华，门外之风波不染 
　　。金花润晓，玉树长春。百年膺五福之全，七世耀三华之盛。倾葵激切，采藻勤拳。更愿万象澄辉，百昌茂育。水池火沼，消考对之因缘。 
　　剑树刀林，息推研之条目o 化夜壑为春台之境，变寒庭为夏屋之区。均证无为，永超有漏。臣等思真宴坐，翊教径行。百八十科条，虑乖丹 
　　律。万二千戒行，或冒玄章。每渊涉以兢兢，愿海涵而荡荡。庸逃三褫，匪勤九迁。臣无任虔祷之至。
　　终献
　　具位臣某，谨重诚上启三官大帝，九府仙灵，主执曹僚，无鞅圣众。伏闻黍稷非馨，投李谩旌於蚁悃。刍荛可听，采芹曷报於洪恩。仰临下 
　　之森罗，露由中之恳切。幸殚万一，敢渎再三。以今玉漏声微，银河影转，息琳琅於凤，消缥缈於鸾篝。翠葆云龙，将返冥蒙之仗。珠幡 
　　月驷，行回苍莽之舆。万仙翼驾以旋真，众圣翊辕而腾景。臣瞻仰徒切，攀恋无阶，寸丹誓罄於金兰，烟霞志适尺素。僭陈於环草，风火驿 
　　传。臣无任不胜激切，攀恋之至，再拜奉送。
　　十二愿
　　一愿乾坤明素。　二愿气象清玄。
　　三愿圣人万寿。　四愿化洽八埏。
　　五愿天垂甘露。　六愿地发祥烟。
　　七愿四时应候。　八愿万物生全。
　　九愿家多孝悌。　十愿国富才贤。
　　十一愿斋功广被。十二愿善瑞日臻。
　　存神烧香
　　香官使者，左右龙虎君，侍香诸灵官，当令臣设醮行道之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋官获福，幽显沾恩，十方仙童玉女，侍卫兰烟。传臣向来所启，速达俓御太上无极大道三元三官大帝御前。
　　回軿颂
　　回耕五云舆，腾驾九章歌。倏忽冲天远，醮坛香气多。玄恩覃宇宙。福禄遍山河。缅想神仙路，逍遥上大罗。
　　焚燎
　　礼谢三官仪
　　切以性无今古，由天道而轮回。形有去来，企人生之变化。惟定水波翻於觉海，故业山雾拥於灵源。衮衮百年，既业机而自织。悠悠九夜， 
　　宜冤网以相随。坎壈一朝，凄凉万古。倘匪今生之预祷，曷繇来世之无忧。今预修弟子某，吁天激切以陈情，扣地凌兢而露悃。念形骸暂寄 
　　，惟欣见在之因缘。而性识终迷，孰涤未来之罪垢。莫伸手援，第剧心驰。仰龙符凤戒之玄，津梁福寿。而鸾笈虬签之妙，砥柱祯祥。生生 
　　克免於沉沦，世世必臻於快乐。靖惟主宰，实藉权衡。敢殚恳祷之勤，庸致皈依之敬。伏愿昭回帝鉴，垂悯民情。敷善蕊以长新，斩恶根而 
　　永谢。运应灭度，疾登广汉之乡。神证超凌，无堕幽寥之境。逍遥玄极，游宴绿罗，仰冀慈悲，俯垂明证。
　　福生无量天尊
　　引诸天官座前上香设拜
　　以今恭爇宝香，供养玄都紫微官上元一品天官赐福紫微大帝君。恭望圣造，权领天曹。凡学士百姓子，生前结习恶缘，犯上元威仪六十条， 
　　他日身经太阴，则天官三十六曹摄之。如能膺戒佩符，可免苦恼。今有预修弟子某，按金科而受度，遵玉诀以预修。崇建宝斋，忏祈瑶陛， 
　　皈命上元一品天官赐福紫微大帝君。伏愿宪天宥过，体道垂慈。见在福基，既巍峨於一世。未来庆址，应坚固於千生。地司无逼合之忧，天 
　　府有超凌之望。愆尤落灭，考对停闲。法众运诚，辄伸善颂。
　　天官赫奕位玄都，赐福权尊握化枢。
　　上斡权衡司宪令，下提纲纪典谋谟。
　　停愆尽削三生籍，受度应标万古图。
　　惟愿慈仁推有造，形神无复堕三途。
　　弟子拜退引诣
　　地官座前上香设拜
　　以今恭焚真香，供养小有清虚宫中元二品赦罪地官大帝君。恭惟圣造，权领地官。凡学士百姓子，生前结习恶缘，犯中元威仪六十条，他日 
　　身经太阴，则地官四十二曹摄之。如能膺戒佩符，可免苦恼。今有修斋弟子某，按金科而受度，遵玉诀以预修。崇建宝斋，忏祈瑶陛，皈命 
　　中元二品赦罪地官大帝君，伏愿赦过宥罪，纪德书功。玉历登名，尽洗今生之业垢。金符度命，益培来世之昌基。数周而劫劫长新，运值而 
　　生生受福，不经幽暗，永处光明。法众运诚，辄伸善颂。
　　地官班列镇罗酆，赦罪恩宏闻望崇。
　　四十二曹承化日，百千万载赞真风。
　　刑编幸削书愆迹，德籍应彰受度功。
