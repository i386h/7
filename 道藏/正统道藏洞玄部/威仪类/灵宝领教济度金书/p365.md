<!-- { "loadSidebar": true } -->
　　香散花，建斋行道，愿赐玄泽，咸与荡除。伏冀玉宇呈祥，皓灵启运，太白焕彩，金令开光，度厄木妖，流精肺气，形神安泰，福寿隆昌。 
　　已往先灵，脱华岳幽阴之苦。见存眷属，书素天快乐之名。极地相欢，普天全济。得道之后，升入无形。和：与道合真。
　　北极
　　臣等皈身皈神皈命，北方已得道大圣众，至真诸君丈人。丐祈原赦斋主某，前生今世，浩劫以来，积行所犯，生死宿对，无极罪根。因今烧 
　　香散花，建斋行道，愿赐玄泽，咸与荡除。伏冀璇极呈祥，玄灵启运，辰星焕彩，水令开光，度厄火妖，流精肾炁，形神安泰，福寿隆昌。 
　　已往先灵，脱恒岳幽阴之苦。见存眷属，书玄天快乐之名。极地相欢，普天全济，得道之后，升入无形。和：与道合真。
　　东极
　　臣等皈身皈神皈命，东方已得道大圣众，至真诸君丈人。丐祈原赦斋主某，前生今世，浩劫以来，积行所犯，生死宿对，无极罪根。因今烧 
　　香散花，建斋行道，愿赐玄泽，咸与荡除。伏冀青府呈祥，苍灵启运，岁星焕彩，木令开光，度厄土妖，流精肝炁，形神安泰，福寿隆昌。 
　　已往先灵，脱泰岳幽阴之苦。见存眷属，书苍天快乐之名。极地相欢，普天全济，忏谢之后，升入无形。和：与道合真。
　　南极
　　臣等皈身皈神皈命，南方已得道大圣众，至真诸君丈人。丐祈原赦斋主某，前生今世，浩劫以来，积行所犯，生死宿对，无极罪根。因今烧 
　　香散花，建斋行道，愿赐玄泽，咸与荡除。伏冀朱火呈祥，丹灵启运，荧惑焕彩，火令开光，度厄金妖，流精心炁，形神康泰，福寿隆昌。 
　　已往先灵，脱衡岳幽阴之苦。见存眷序，书丹天快乐之名。极地相欢，普天全济，得道之后，升入无形。和：与道合真。
　　总纤十方
　　臣等皈身皈神皈命，十方无极太上灵宝天尊。奉为斋主某，仰谢十方诸天上圣高尊，至真大神，诸君丈人，无鞅圣众，俯谢地下十方无极世 
　　界、五岳四渎神仙正真。丐祈原赦斋主某，前生今世，浩劫以来，积行所犯，生死宿对，无极罪根。因今烧香散花，建斋行道，愿赐玄泽， 
　　咸与荡除。伏冀道炁罗周，梵光敷被，福基浩渺，寿祉巍峨，众善翼扶，千祥萃止，九玄七祖，南丹纪度命之编。五族六亲，东华定延生之 
　　简。物无疵疠，天显图书，万姓欢欣，九围宁谧。富耕桑於雨露，绝金革於烽烟。
　　帝德所沾，含生普遂，得道之后，升入无形。和：与道合真。
　　总忏四极
　　臣等皈身皈神皈命，四方四极已得道大圣众，至真诸君丈人。丐祈原赦斋主某，前生今世，浩劫以来，积行所犯，生死宿对，无极罪根。因 
　　今烧香散花，建斋行道，愿赐玄泽，咸与荡除。伏冀八景凝芒，五灵散彩，青华定箓，黑郁消愆，南丹书不老之名，西圃纪长生之字。万祥 
　　赫奕，四序熙和，度命运之妖邪，荡身家之厄难。九玄七祖，泛景碧霄。五族六亲，怡神紫炁，福地之春秋益固，壶天之日月长闲。寰海无 
　　尘，黔黎有耀。辟幽阴而不夜，五道仙飞。融覆载以如春，群生遂性。忏谢之后，升入无形。和：与道合真。
　　灵宝领教济度金书卷之一百八十二竟
　　#1十方忏仪：底本作『方忏』，此据卷首目录补。
　　#2『仪』 字据卷首目录补。
　　洞微高士开光救苦真人宁全真授灵宝通玄弘教水南先生林灵真编
　　卷之一百八十三
　　科仪立成品
　　自然斋用
　　谢恩设醮仪
　　洒净
　　各礼师存念如法
　　宣卫灵咒
　　孟章建节，灵光持戈。监兵束妖，执明收魔。黄中总治，勾陈螣蛇。奠镇五方，扫秽除邪。金童霏烟，玉女散花。炁凝日彩，神莹月华。蕊 
　　珠虚白，妙道巍峨。灵宝混合，神象森罗。众真监举，世为仙家。和：与道合真。
　　呜法鼓二十四通
　　无上三天玄元始三炁太上老君，召出臣身中三五功曹，左右官使者，侍香金童，传言散花玉女，五帝直符，直日香官，各三十二人出。出者 
　　严装显服，冠带垂缨，关启玄坛天帝神君，当召此间土地方域神真，臣今升坛设醮，祭酒焚香，谨为入意。其诸情悃，具载缄誊。愿得太上 
　　十方正真正炁下降，流入臣身中。令臣所启，速达俓御太上无极大道三清上圣，昊天玉皇上帝御前。
　　请称法位
　　具位奉行灵宝自然三献祭酒法事小兆臣某，与临坛官众等，谨同诚上启圣位。臣闻混芒先天地而生，虚无祖黑。剖判后乾坤而运，流演元纲 
　　。敷太初太始之根，着成象成形之化。开明三景，焕经纬以周旋。回度五常，运枢机而橐钥。首出庶扬，妙总三才。清微控御於纪纲，玄都 
　　财成於政令。握权衡以临下，孰外陶镕。唱恭奉以受中，悉由宰制。臣等欣逢道运，获扣真乘。练景学仙，未悟超腾之奥。分符宣德，誓弘 
　　济度之方。今醮官某徼福紫宸，祈恩丹禁。幸庆成於斋福，允衣被於天光。激越由中，勤拳事上。辄奉苹蘩之礼，庸摅葵藿之忱。伏愿辇路 
　　风清，霄衢云敛，琼输羽盖，翩翻齐下於玄虚。翠葆珠幢，缥缈均临於碧落。八鸾畅毂，九凤骖舆，御紫炁以倾光，乘飞烟而泛景。臣等不 
　　胜凝俟之至。
　　请圣
　　三界众真，醮筵列圣，适伸拜请，谅沐光临。请各整於仙班，共祇迎於帝驭。
　　降七宝
　　鸾舆至止，鹤驾临轩，与醮众真，如仪朝礼。朝礼既周，请升醮席，醮主上香设拜，初进酒。
　　初献
　　重称法位
　　具位臣某，谨重诚上启三清上圣，七御玄尊，十极高真，万天上帝，日月星宿，省府曹僚，地水岳渎，城隍社令，醮筵内外，一切真灵。臣 
　　闻五劫开光，精粹散殊於万象。三乘启运。纲维丕冒於群灵。幽冥流慧日之辉，覆载被慈云之荫。龙章错落，凤篆昭回。渺渺大罗，结五镇 
　　飞玄之炁。苍苍正色，昭八威空洞之文。为万天万地之根宗，实一阴一阳之主宰。身佩者形神俱妙，蹑景凌空。心诵者功德难胜，消灾禳害 
　　。巍巍大梵，落落高张。今醮官某，澄质丹诚，殷勤素款。念客尘风动，易翻欲海之波澜。而妄业烟迷，每混爱河之浊浪，滓心天於六凿， 
　　雕性地於三彭。周遭荆棘之蒙心，倏忽桑榆之倒景。或祖玄轮对凄凄冥漠之乡，或冤怼沉迷寂寂幽阴之域。勾连注讼，结习凶灾，致四魔凌 
　　犯於家庭，而五贼网罗於运限。非由帝力，曷保生根。爰皈命於紫虚，庸驰神於丹陛。聿严衡宇，肃启斋盟。莲灯焕烂於十方，兰篆氤氲於 
　　三界。和銮在御，振鹭充庭。荷洪造之鉴观，告成有喜。感玄恩而覆荫，锡羡无私。福郁勃以云升，诚皈依而月皎。恭陈清醮，仰答洪庥。 
　　爰有词文，谨当宣奏。
　　宣词
　　词文控露，天听高明。千真交会於风云，万圣涵濡於雨露。茅茨不剪，僭敷万一之忱。黍稷非馨，辄控再三之欲。愿旌悃愊，申衍蕃厘，不 
　　在大不在小之愆，仁风扫荡。无私覆无私载之造化，雨周流庶。昭帝德之好生，式慰民情之迁善。臣与醮官，顿首虔恭，酒陈亚献。
　　亚献
　　具位臣某，谨重诚上启三清上圣，七御玄尊，十极高真，万天上帝，日月星宿，省府曹僚，地水岳渎，城隍社令，醮筵内外，一切真仙。臣 
　　闻视不见听不闻，一炁周流於寥廓。亲有德飨有道，三灵应感於空玄。琼函昭醮谢之科，琅检明忏禳之格。虽上无复祖，云层宴景以凝真。 
　　而中有度人，雨集监真而校录。帝恩旷荡，天泽敷罗。凡精作善之忱，端沐降祥之应。今醮官某，沐浴五体，斋戒一心。觊皇极锡福之休， 
　　徼苍昊流恩之赐。夙宵注想，奉玉币以投诚。明发精思，奠金缯而皈命。愿符善应，式副虔祈。恩诏风行，削北酆之死籍。德音雷动，纪南 
　　极之生名。漱琼液以长春，饮玄津而不老。千冤解悟，万皋清平。眷属雍熙，锁壶中之日月。身心泰定，绝户外之风波。仓箱饶谷粟之丰， 
　　陇亩茂桑麻之富。身命运限，迎景耀以舒光。彗孛飞流，敛威芒而息焰。千灵翊卫，万圣扶持。宗祖超凌，垂裕益昌於世泽。兄孙蔓衍，流 
　　芳永振於家声。五福俱全，百祥攸萃。臣等承颜八陛，缀武千官。勋行未充，奏对冒扬於咫尺。威仪莫备，宪章恐渎於毫厘。亶祈旷荡之仁 
　　，允赖汪洋之惠。上愿河清海晏，地辟天开，皇图遂三五之基，圣寿等亿千之运。金穰纪瑞，玉烛宣和，偃烽革於九围，混车书於十极。三 
　　涂滞识，脱罪网而俓上福堂。五道含灵，离业机而顿升乐界。蒙如丹祷，悉荷玄麻。臣与醮官，望阙谢恩，酒陈终献。
　　讽经　　宣都疏
　　重称法位
　　具位臣谨重诚上启三清上圣，十极高真，三界万灵，醮筵真宰。臣闻企虎关九重之邃，莫与阶升。瞻狮座五丈之悬，遥承陛奏。飨帝昭宣於 
　　礿祭，吁天衣被於宸恩。虽戴德之情深，顾修辞之语浅。以今千枝光冷，百和烟残，银潢影射於青冥，玉磬声沉於碧汉。红尘杂沓，莫挽霓 
　　旌。紫雾笼葱，谅旋绿辇。朱凤启回天之驾，玄龙翼返景之舆，万帝隐真，诸天复位。旁及十华之真圣，俯罗六合之灵仙，各摄威仪，悉还 
　　主宰。臣等神驰法从，心想灵光，恨攀恋以无由，徒瞻依之深切。臣等与斋官众等，无任瞻望云霄，激切攀恋，归依之至，再拜奉送。
　　举存神烧香
　　高功复炉
　　香官使者，左右龙虎君，侍香诸灵官，当令臣向来设醮之所，自然生金液丹碧芝英，百灵众真交会，在此香火炉前。当愿臣学道得道，求仙 
　　待仙，斋官蒙福，幽显沾恩，十方仙童玉女，接侍兰烟。臣向来所启，速达俓御至真无极大道三清上圣，昊天玉皇上帝御前。
　　灵宝领教济度金书卷之一百八十三竟
　　洞微高士开光救苦真人宁全真授灵宝通玄弘教水南先生林灵真编
　　卷之一百八十四
　　科仪立成品
　　自然斋用
　　自然一时行道仪
　　烧香颂
　　各礼师存念如法
　　宣卫灵咒
　　五星列照，焕明五方。水星却灾，木德致昌。荧惑消祸，太白辟兵。镇星四，家国利亨。名刊玉简，字录帝房。乘飙散景，飞腾太空。出 
　　入冥无，游冥十方。五云浮盖，招神摄风。役使万灵，上卫仙翁。和：与道合真。
　　呜法鼓二十四通
　　无上三天玄元始三炁太上道君，太上老君，召出臣身中三五功曹，左右官使者，左右捧香，驿龙骑吏，侍香金童，传言散花玉女，五帝直符 
