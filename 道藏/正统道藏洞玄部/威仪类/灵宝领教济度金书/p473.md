<!-- { "loadSidebar": true } -->
　　佐吏等官。璇玑斋发文檄云：符召某靖侍靖仙官，玉童玉女运神会道功曹，降真召灵使者，中天承受玉女，中天上奏灵官，左右绣衣使者， 
　　击羊陀罗使者，通事舍人，玄虚当番，三界直符使者，四直玉文功曹等神。
　　太上开天符命告文
　　黄中策炁，馘灭邪踪。刚风九丑，浩炁群凶。开天符命，九天俓冲。傥遏词奏，束送罗酆。流金火铃，照彻黄中。龙虎骑吏，执奏云宫。黄 
　　道正平，乘景御风。溥天同庆，万劫无终。一如告命，风火驿传。
　　太上度火符命告文
　　右仰流金火铃大将，掷火云路，辟斥妖氛，阳光焕映，黄道肃清，功曹奏椟，随光高升，六天奔飞，疾登玉庭。急急如灵宝玄坛律令。
　　玉清召阳神真符告文
　　三天大罗，洞焕阳光。玉女受符，八景
　　含芒。流霞所布，万炁元黄。召集阳神，三界云阳。玄坛韵彻，扣玉鸣钟。斋到帝前，敢有不恭。
　　玉清召阴神真符告文
　　阳光朗映，阴耀潜流。元始集神，天地同浮。虚澄六合，御气飞浮。玄坛颁符，阴灵乘游。击玉清微，炁召交周。奉承帝命，四极通幽。
　　玉清禁坛辟非真符告文
　　混元合体，轮囷鸿蒙。神霄紫极，轮奂郁葱。内有辟非，扫涂逆凶。此日禁坛，翊卫严恭。召神制器，扣玉鸣钟。宣令布政，飞行太空。咤 
　　雷咤电，蹴雾御风。导扬帝旨，罔敢不恭。
　　高上仙王降真符命告文
　　玉文罗碧霄，降真玄上峰。服咽日月华，高奔玉帝宫。逍遥过三界，倏忽回灵风。中育孩道康，内居伯史原。内合佩绿羽，辉腾乘灵烟。相 
　　命诸仙僚，齐礼帝一尊。下观无极乡，尘境何纷纷。丹简摄大魔，黄旗拔云营。蔚萧秘青编，普度学真氏。玄符下三界，万炁皆飞仙。元始 
　　会百神，回我照我轩。七祖离长夜，幽魂度苦缘。与我永相期，超升出世缘。
　　元皇召灵符命告文
　　三天之上，洞虚清微。玄景崇阿，劫刃灵宫。中有至尊，运化元机。统御群仙，万炁总皈。巍巍大梵，泰素高神。丹元历明，二象豁开。郁 
　　察受教，布列真阶。飞天流演，包络泉台。八威玉文，安镇五山。永保亿劫，使炁无倾。人能玄感，悟道通灵。修身进仙阶，万圣自来临。 
　　世欲忽真趣，何不栖山林。
　　东方始青削过玉府告文
　　东方始青，阳霞宝真。玉符告文，上召震灵。青帝真君，监生度人。玉司主录，制魄拘魂。削兆死过，度兆生宫。得乘绿軿，飞升霞庭。
　　右准四极明科，修行宝斋，不解其方，行失次序，动入罪乡。今奏东方玉司真符，为修斋弟子某人，解除罪犯，咸与赦原。太微冠带於七 
　　祖，南宫炼形以上仙。后世子孙，永保绵绵，得奉虚皇，俱契玄元，一如青帝玉司君告命。
　　南方太阳削过玉符告文
　　南方太阳，丹灵洞天。玉符告命，上召左宫。赤帝真君，保生度人。玉司主录，炼化精神。削兆死过，度兆生宫。得乘绛軿，飞升丹宸。
　　右准四极明科，修行宝斋，不解其方，行失次序，动入罪乡。今奏南方玉司真符，为修斋弟子某人，解除罪犯，咸与赦原。太微冠带於七 
　　祖，南宫炼形以上仙。后世子孙，永保绵绵，得奉虚皇，俱契玄元，一如赤帝玉司君告命。
　　西方少阴削过玉符告文
　　西方少阴，皓灵通真。玉符告命，上召素天。白帝真君，济生度人。玉司主录，开度幽源。削兆死过，度兆生宫。得乘绿軿，升入飞宸。
　　右准四极明科，修行宝斋，不解其方，行失次序，动入罪乡。今奏西方玉司真符，为修斋弟子某人，解除罪犯，咸与赦原。太微冠带於七 
　　祖，南宫炼形以上仙。后世子孙，永保绵绵，得奉虚皇，俱契玄元，一如白帝玉司君告命。
　　北方太阴削过玉符告文
　　北方太阴，玄精通灵。玉符告命，上召玄天。黑帝真君，长生度人。玉司主录，关度幽源。削兆死过，度兆生宫。得乘绿軿，飞升玄宸。
　　右准四极明科，修行宝斋，不解其方，行失次序，动入罪乡。今奏北方玉司真符，为修斋弟子某人，解除罪犯，咸与赦原。太微冠带於七 
　　祖，南宫炼形以上仙。后世子孙，永保绵绵，得奉虚皇，俱契玄元，一如黑帝玉司君告命。
　　中央太皇削过玉符告文
　　高圣玉真，上圣九玄。玉文固魄，保形镇神。三炼九成，我道自然。超度酆都，永离尸山。三涂五苦，不拘我身。上告玉司，注我名真。青 
　　绿紫简，得道之篇。三元齐景，九帝同軿。得乘紫虚，上造帝前。福流九祖，同获上仙。
　　右准四极明科，修行宝斋，不解其方，行失次序，动入罪乡。今奏中央玉司真符，为修斋弟子某人，解除罪犯，咸与赦原。太微冠带於七 
　　祖，南宫炼形以上仙。后世子孙，永保绵绵，得奉虚皇，俱契玄元，一如黄帝玉司君告命。
　　简告四十件
　　凡简告，用柏木或梓木为简，厚三分，长九寸，阔二寸四分。一面朱书符文，一面朱书告文。其有阔狭长短行数不同者，随简详书。外用 
　　青纸作折角封，朱书某符告下某处，下文详之。
　　救苦真符告文合用天篆
　　元始符命金箓白简救苦真符，告下十方无极世界，三官九府，百二十曹，五帝考官，九幽地狱，巨天力士，执罚神兵，司录司命，司功司杀 
　　，牛头狱卒，三界大魔，拔度某人灵魂，出离地狱，永辞长夜，睹见光明，万罪荡除，冤仇和释。乘此九真妙戒功德，上生天堂，一如告命 
　　。
　　如有附度普度六道四生，则告文内灵魂以后准此。
　　右告文，分四行，以元十牛万四字为行头，第五行书太岁月日於某处某斋坛告下。
　　外封面式
　　元始符命金箓白简救苦真符告下
　　具法师衔位姓某承诰奉行　谨封
　　十　方　无　极　世　界
　　外封背式
　　拔度某人灵魂
　　此系正度给付。若有附度普度灵魂，别不给符简，则连写云：附度普度等魂，如斛中，别不给符简，则又连写云：暨六道四生，孤魂滞魄 
　　，诸类伤亡等众。已后准此。
　　长生灵符告文合用天篆
　　元始符命金箓白简长生灵符，告下南方丹天世界，朱陵火府，南昌上宫，长生大君司马，司命司录，延寿益算，度厄尊神，回骸起死监生大 
　　神。超度某人灵魂，上登朱宫流火之庭，玉眸炼质，黄华荡形，书名紫册，受化更生，乘此金箓度命功德，时刻升迁，一如告命。
　　右告文分四行，以元上监书四字为行头，第五行书太岁月日於某处某斋坛告下。
　　外封面式
　　元始符命金箓白简长生灵符告下
　　具位姓某承诰奉行　谨封
　　南　方　丹　天　世　界
　　外封背式
　　超度某人灵魂
　　登真度命出离生死真符告文
　　玉清赤书，上通紫庭。天慈赦宥，三界冥狱，九幽罪魂，某人亿曾万祖，苦爽游精，削除罪录，落灭恶根，速赴生方，气识闲宁，上登天堂 
　　。炼质澄真，超离五苦，心神洞明，荡除阴翳，入道升真，
　　一如告命，风火驿传。
　　右简长九寸，阔三寸九分，厚三分，告文五行，年月某处告下一行，衔位承诰奉行一行，用黄地，朱书符，黄书告文。
　　外封面式
　　登真度命出离生死灵符告下
　　具位姓某承诰奉行　封
　　十方三界九幽五岳酆都主者
　　外封背式
　　拔度某人灵魂
　　玉清三天宝箓告文
　　非王侯后妃及士庶，已经三度荐拔者，不可告行，授大法不拘此。
　　玉清玉符，告闻高天之上，左右狱卒，掾吏尊神，天狱主者，主罪神灵。拔度某人灵魂，消灭大罪，塞遏邪源，形神升度，速谒天关，福智 
　　自生，骖侍龙辕，逍遥无碍，真道长存，一如告命，风火驿传。
　　右简用柏木、梓木，长七寸三分半，阔四寸五分，厚三分，碧地，以白玉屑书符，无以铅粉代之，朱书告文五行，年月某处告下一行，具 
　　位承诰奉行一行。
　　外封面式
　　三清三天宝箓告下
　　具位姓某承诰奉行　谨封
　　九幽主罪主考主狱万神
　　外封背式
　　拔度某人灵魂
　　玉清玉简真符告文
　　非王侯后妃及修真有道之士，不许告行。
　　玉清玉简，三天符命，上开八门，三十六狱，执法治官，速谒帝轩。赦宥宿罪，超度某人灵魂，上升三天，复还治职，炁入玄玄，一如告命 
　　，风火驿传。
　　右简长七寸三分，阔四寸五分，厚五分，碧地，告文五行，年月某处告下一行，具位承诰奉行一行。
　　外封面式
　　玉　清　玉　简　告　下
　　具位姓某承诰奉行谨封
　　三十六狱主罪主狱主考主宰
　　外封背式
　　拔度某人灵魂
　　玉清金简真符告文
　　上帝符命，宣告狱官，司禁执罚，典录刑司，开度某人灵魂，炼魄澄神。升入玄关，削落罪书，道备功圆，上生三天，真境无为，一如告命 
　　，风火驿传。
　　右简阔四寸五分，长七寸三分半，厚五分，黄地，告文五行，年月某处告下一行，具位承诰奉行一行。
　　外封面式
　　玉　清　金　简　告　下
　　具位姓某承诰奉行谨封
　　狱官司禁执罚典录典刑万神
　　外封背式
　　拔度某人灵魂
　　中元金书九天宝诰告文
　　非普度不许告行。
　　上帝符命，宣告三官，天牢地狱，主司大神，拔度某人灵魂，咸领符命，部卫形魂，上朝帝庭，罪仇和释，冤债消沉，与道合并，神登玉阙 
　　，受炼长存，一如告命，风火驿传。
　　右简阔三寸九分，长九寸九分，厚五分，白地，告文五行，年月一行，具位一行。
　　外封面式
　　中元金书九天宝诰告下
　　具位姓某承诰奉行谨封
　　三官天牢地狱主司大神
　　外封背式
　　拔度某人灵魂
　　火府隐文告文
　　玉清玉府玉篆雷文，关告冥曹，拔度某人灵魂，出离冥关，炼度登真。火府灵官，南昌典主，千五百神君，火帝火官，把箓当前，受炼死魂 
　　，速得返形。玉文宣告，不得久停。司命司马，左右司录司生，奉行一如告命，风火驿传。
　　外封面式
　　神霄符命火府隐文告下
　　具位姓某承诰奉行谨封
　　九幽酆都诸大冥官万神
　　外封背式
　　拔度某人灵魂
　　九天紫府内音告文
　　玉清神霄紫府内音，告下天牢地狱，执罚神司，拔度某人灵魂，永辞长夜。身形光明，智识开明，心慧洞清，罪根落灭，速诣帝庭，逍遥无 
　　为，与道合并，一如告命，风火驿传。
　　外封面式
　　玉清神霄紫府内音告下
　　具位姓某承诰奉行谨封
　　天牢地狱执罚神司
　　外封背式
