<!-- { "loadSidebar": true } -->
　　腊无忏谢之文，节会乏朝修之典。一朝奄忽，九夜沉沦。惊万炁之各离，恨百身之莫赎。阴官二十四治，宪网高张。岱曹七十四司，法机密 
　　布。茫茫孰告，戚戚谁矜。惟仰藉於天光，庶俯开於地禁。苦稽度星之式，惠徽忏罪之恩。烧香散花，转经行道。诏颁北阙，策天吏以飞驰 
　　。魂度南宫，勑地祇而侍卫。永绝家庭之注咎，顿消眷序之考殃。斋主合家大小，三景流辉，五灵锡羡。精神爽润，冠永绝於阴阳。步武高 
　　华，福并隆於山海。迓方来之百顺，绝既往之千灾。老安少怀，庆荀氏八龙之盛。尊宁卑睦，等于公四马之荣。遣门外之风波，宴壶中之日 
　　月。蒙如丹祷，仰荷玄恩。上愿天度圆清，地纪澄晏，仪璘焕彩，河汉流祥。犁雨滋春，布欢声於四鄙。烽烟沉夕，集喜炁於三陲。野息遗 
　　蝗，朝多鸣凤，草木遂生生之性，飞潜离化化之机。山川鬼神，永护持於道日。林泉隐逸，疾证悟於真风。则上明天尊大慈之化，下副臣等 
　　皈命之诚，谨启以闻。
　　发愿
　　一愿大道淡泊虚无，安闲空寂，澄清自居，广开法门，教导顽夫，皆蒙惠泽，精苦自修，预以同学，普得升虚，与天相保，长存无忧。
　　二愿诸天结炁澄清，高虚广覆，保真固灵，气候调节，四运和平，国安民丰，普天闲宁，广济一切，惠达有生，保天长存，亿劫不倾。
　　三愿土地覆载无穷，安平不陷，海沦不崩，保镇家国，兆民兴从，养生安死，惠周十方，禾稼滋植，营运日丰，咸得覆载，万类皆从。
　　四愿日月二景高明，无有孛蚀，亏盈安清，光照诸天，洞消暗冥，保固劫运，世祚和平，普加润泽，惠洒众生。
　　五愿星辰与天齐光，转烛照耀，朗映十方，各安其位，经纬直行，保镇家国，无有灾伤，四海宁一，普天兴昌。
　　六愿四时随节推迁，景气和调，无有灾患，疫毒消灭，普天安平，五谷丰熟，国富民欢。
　　七愿浮云结炁聚烟，飞空高澄，荫覆玄玄，隐则无为，散则弥天，神仙同居，结友众真，惠流一切，兴国爱民，普济群生，人同劫年。
　　八愿风雨洒润无穷，普加施泄，受其发扬，万物滋生，国储民丰。
　　九愿五岳各安其方，巍巍包藏，长为仙宫，安镇国祚，保天无终，护度一切，莫不仰宗。
　　十愿江海荡荡无极，含容恢廓，无细不植，渊奥柔惠，润加蠕息，天人获庆，年同劫石。
　　十一愿帝王国主日昌，四镇安睦，兵革不扬，天人歌唱，吉应来翔，敷教济济，威化扬扬，兆庶称庆，长乐未央。
　　十二愿蝖飞蠢动，已生未生，咸蒙安全，普得生成，皆见元气，受阳之形，草木果林，经冬不零，一切济度，靡不鲜荣。和：与道合真。
　　存神烧香
　　香官使者，左右龙虎君，侍香诸灵官，当令臣朝行道之所，自然生金液丹碧芝英，百灵众真交会，在此香火炉前。令臣学道得道，求仙得仙 
　　，斋官蒙福，幽显沾恩，十方仙童玉女，接侍香烟，传臣向来所启之诚，速达俓御太上无极太道至真玉皇上帝御前。
　　出堂颂
　　引至幕
　　谢师尊
　　举回向
　　灵宝领教济度金书卷之一百二十四竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百二十五
　　科仪立成品
　　度星斋用
　　晚朝行道仪
　　烧香颂
　　各礼师存念如法
　　五星高耀，瑞炁飞浮。元始集神，天地交周。玉符宝节，啸命微幽。掷火扬威，奸凶无留。万魔振伏，纷葩却消。摧怪伐恶，道炁周流。神 
　　光照液，阴翳俱收。万仙降格，扇景乘飙。群生咸遂，惠遍神州。和：与道合真。
　　鸣法鼓二十四通
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启
　　玄坛天帝神君，当召此间土地里域真官正神，急上关启臣今奉为入斋意。以今落景，升坛行道，愿得玉清道炁灵宝妙光下降，流入臣等身中 
　　。令臣所启之诚，速达俓御太上无极大道至真玉皇上帝御前。
　　请称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人， 
　　三十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台紫微上宫灵宝至真明皇道君，三十六部尊经玄 
　　中大法师，上相上宰上保上傅，太平下教二十四真人，西城总真王君，大元真人，东岳上卿司命茅君，定录、保命二真人，名山洞府得道神 
　　仙，三界官属一切真灵。臣闻翠骞鸣七宝之林，紫霄御炁。朱实辉五明之座，丹谷凝真。七经洞妙於神机，八纬混茫於圣化。大矣虚无之祖 
　　，妙哉灵宝之宗。高拱弥高，上极无上。自帝师湛八员之惠露，故仙真扇三洞之仁风。出有入无，道肆彰於琼笈。开幽济显，教斯焕於琅函 
　　。万劫攸宗，千灵共仰。臣等玄枢快睹，道纪欣承。莫葆粹於林泉，面墙凛凛。尚和光於埃，入室悠悠。退坚补过之心，进励立功之志。 
　　宪天育物，体道度生。凡有皈投，敢忘关告。晚朝心词，谨当跪奏。
　　宣词
　　按如词旨，备殚忱恂。斋主某吁天激越，扣地凌兢。一及三生骨肉之亲，倏九死形神之隔。须缘沴炁，遂惹沉痾。采神药而弗灵，抱圣曹而 
　　自叹。膏之上，盲之下，开死户以幽幽。卫之后，荣之前，迷生门而寂寂。魂归广漠，魄逐泬寥。三思蕴集於阳庭，宁无悔悟。百感锺情於 
　　阴域，谅望超升。敢殚赤素之忱，庸扣紫清之邃。载观宝典，遥睇璇霄。禀形既藉於神辉，度命宜陶於恩纪。坛崇拱日，斋按度星。俾回一 
　　性之真，为忏万形之咎。紫烟缥缈，飞百和於鸾篝。丹焰荧煌，灿千枝於凤炬。奏钧天之广乐，雨大地之宝华。圆璧周罗，方缯列奠。辂龙 
　　舆於紫极，云路无尘。骖虬乘於碧虚，霄衢有耀。重罄方寸之梼，仰殚咫尺之威。觊沛天恩，为宽地禁。以今晚朝，升坛行道，请法众等， 
　　运兹初捻上香。愿此香烟腾空俓上，供养无上至真道宝。臣等皈身皈神皈命，首体投地，仰依太上三尊。愿以是功德，上祝宗祧先圣，社稷 
　　尊灵。伏愿观妙始青，凝真太素。乘玄龙而远泛，流庆皇基。骖朱凤以上征，辅元帝所。皇帝三皇齐圣，五帝同仁，垂衣而式九围，车书拱 
　　极。朝元而来万国，玉帛充庭。福源符东海之深，寿域等南山之峻。青宫仁孝，彤掖徽柔。槐幄鸳行，忠贞纪云台之绩。柳营龙旅，威声腾 
　　月塞之勋。今故烧香，自皈依师尊大圣众。至真之德，得道之后，保天长存。和：与道合真。
　　以今晚朝，升坛行道，请法众等，运兹二捻上香。愿此香烟腾空俓上，供养无上至真经宝。臣等皈身皈神皈命，首体投地，仰依太上三尊。 
　　愿以是功德，奉祝斋主家九玄七祖，五族六亲。伏愿偃月怡神，明霞高步。诣玄都而听法，朱火登名。游碧玉以闻经，青华觐圣。益茂芳猷 
　　之润，永扬世泽之长。斋主某视履优闲，澄神迈逸。朱颜绿鬓，坐希窦桂之辉。华翠幌珠，屏行映庄椿之悦。茂名列五灵之简，身膺十善之 
　　书。七叶连荣，一枝挺秀。今故烧香，自皈依师尊大圣众。至真之德，得道之后，升入无形。和：与道合真。
　　以今晚朝，升坛行道，请法众等，运兹三捻上香。愿此香烟腾空俓上，供养无上至真师宝。臣等皈身皈神皈命，首体投地，仰依太上三尊。 
　　愿以是功德，归流溥天率土，内宇外寰，三农四民，六军万姓，山林隐士，湖海高人。披拂玄云，融怡道日。耕食凿饮，歌帝力以优游。雨 
　　笠烟蓑，袭天和而遐逸。巾箱富诗书之润，舟车赢金帛之饶。极天覆地载之区，悉为禹迹。遍日照月临之境，尽属尧疆。慕冠带之华风，脱 
　　毡裘之污俗。漱流枕石，考盘精进於无为。钓月耕云，出岫扶持於有路。今故烧香，自皈依师尊大圣众。至真之德，得道之后，长享自然。 
　　和：与道合真。
　　礼方
　　忏方
　　步虚
　　三启
　　三礼
　　重称法位
　　具位臣某，与临坛官众等，谨重诚上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人， 
　　三十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台紫微上宫灵宝至真明皇道君，三十六部尊经玄 
　　中大法师，上相上宰上保上傅，太平下教二十四真人，西城总真王君，大元真人，东岳上卿司命茅君，定录、保命二真人，名山洞府得道神 
　　仙，三界官属一切真灵。臣闻一元凝妙，融万象於虚无。五大开光，育群生於混洞。御运而包罗经纬，提封而囊括玄黄。道日昭明，玉字浮 
　　沉於空际。真风披拂，金书隐显於人间。皆由元始之神辉，悉禀虚无之祖炁。津梁生死，柱石人天。自三箓之兴行，与九幽之流演，膏雨润 
　　炎池之爽，阳辉开寒域之和。拓生意以无垠，敷仁心而莫极。凡伸归戴，更藉陶镕。以今玄坛所度亡故某，切虑生戴一星，命陶七纬。唱恭 
　　奉，敬诺顺，合尊贵於天真。取死坏，离本根，乃驱驰於人伪，目贪黼黻，耳乱宫商，玩好纷於心田，馨香参於鼻观。口耽滋味，身慕轻肥 
　　，惟知猿马之腾骧，岂念兔乌之迅速。心心业网，步步尘机，三元水火之推研，六洞阴阳之考校。北酆惨戚，东岱幽寥，致注讼之潜兴，或 
　　考殃之滋至。匪由忏涤，曷遂超凌。对扬狮座之端严，幸谐人愿。申锡龙符之辉焕，愿畅天光。勑地水之法曹，勒山川之宪吏。焚兹罪录， 
　　释彼冤书，鬼官送迎，度上南宫之境。神乡落灭，俓朝北阙之都。衣食自然，形神太定。故炁不交於眷序，注殃永息於家庭。斋主某合家大 
　　小，天锡龟龄，神扶鸿祉。三宫月皎，行藏无挠於三仇。五气春融，动静莫萦於五累。衍芳猷於百世，锺余庆於一门。中外泰然，公私咸若 
　　。允拜生成之造，敢忘化育之恩。上愿覆载清宁，日星辉润，风雨调顺，夷夏熙平。疫疠港踪，物物遂天机之性。鬼祆灭爽，生生蒙化冶之 
　　仁。泽被鸢鱼，惠孚草木。变幽关之刀剑，郁郁春林。化冥路之炎凉，迟迟温圃。千灵有喜，一炁无私。则上明天尊大慈之化，下副臣等皈 
　　命之诚，谨启以闻。
　　举愿
　　存神烧香
