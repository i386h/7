<!-- { "loadSidebar": true } -->
　　而神成炁，飞步紫清。散成炁而聚成人，游行霄极。体天尊大慈之化，副斋主真切之忱。各运神功，当局行事。
　　度人无量天尊三声
　　众诵大行梵炁至诸天临轩三遍
　　咨尔真灵，随我神运，变化水池，荡涤亡灵，炼形濯质。
　　侍职捧水，酒水池
　　众诵中篇
　　焚建水池符
　　霐池无镜，神龙之渊。运东井华，以涤幽魂。
　　揽姿运容，太和流津。玄和玉女，灌之于神。
　　焚降真水符
　　东井黄华，玄龙飞津。荡涤幽魂，灌尘瀹形。
　　玉清仙将，服御华新。上承帝敕，降炁炼神。
　　石景水母，流汨之英。
　　焚真水合同符
　　太阴正炁，壬癸流精。上接东井，下注八冥。
　　兰池混合，玄英至灵。天浆润洒，华景鲜澄。
　　度人无量天尊
　　咨尔真灵，随我神运，变化火池，陶冶亡灵，炼神返炁。
　　侍职捧水洒火池
　　众诵中篇
　　焚建火池符
　　南方天真，火府大神，降炁变易，流火神庭。
　　亡魂炼质，逍遥上清。金光焕落，玉眸回形。
　　焚降真火符
　　赫赫妙府，南上将军。丹天流化，降御神庭。
　　主宰炼魂，表裹清明。炎池崇景，换育胎婴。
　　陶冶万翳，结仙固精。
　　焚真火合同符
　　阳精凝化，二炁合陈。九凤翔舞，炎烟散新。
　　陶魂炼魄，符契融神。天光下照，妙合仪璘。
　　度人无量天尊
　　引旛坛前立
　　水火变炼，形神疾证於朱宫。劫石转轮，冤业虑存於黑府。欲期超度，先盍解除。亡故某涉迹世缘，萦心俗网，有形有累，宁无举动之非彝 
　　。谋身谋家，易致运为之背正。上则九玄七祖之冢讼，外则三生四负之冤仇，名书考校之曹，过纪宪章之格。倘不经於和释，必有累於超凌 
　　。庸按金科，诞敷玉篆。阴关幽域，既无考对之虞。坎粹离精，可受陶镕之乐。仰惟大道，同赐证明。
　　焚解先世冢讼符
　　太上符命，普告十方。先亡冤债，冢讼兴殃。
　　乘恶流注，魂堕幽乡。铁围铜锁，万劫无光。
　　今日受度，同登吉昌。
　　焚解身后冤业符
　　冤对恶业，罪累相萦。九幽五苦，八难沉零。
　　仇雠执对，展转无停。神符一下，为友为朋。
　　齐同慈爱，异骨成亲。
　　焚解生前咒诅符
　　阴暗渐萌；咒诅神灵。受冤含苦，终天莫伸。
　　元始有敕，玉符紫文。普为解释，曲赦冤亲。
　　同生福乡，永与道并。
　　焚解宿今罪簿符
　　天地阴阳，日月星辰。光明照耀，幽夜春新。
　　疾除罪簿，焚化为尘。曹局停闲，亡爽升真。
　　北都寒池，万劫慈氛。冢讼消平，冤仇和释，
　　咒诅顿解，罪簿疾除。
　　可谓一身优游，万缘空寂。天和内映一自然啸傲於虚无。人伪外除，指日夷犹於寥廓。宜受炼度，庸助超升，请肃威仪，恭行科法。
　　度人无量天尊三声
　　咨尔真灵，部卫亡故某，随我神运，右赴水池受炼。
　　焚水炼符
　　北方之君，水府之精。辰星使者，壬癸将军。
　　玄武阴神，肃肃清音。五行造化，万物发生。
　　天帝有敕，使者须听。摄召亡魂，灌炼身形。
　　焚黄华荡形符
　　金体玉津，森罗净霐。玄龙灌溉，百关澄清。
　　涤垢豁尘，万炁齐新。育炼华池，真源自澄。
　　焚月简符
　　太阴含化，八景齐临。玄老秘讳，结璘通明。
　　游玑运转，招真合灵。阴光降炁，变炼鬼魂。
　　天浆下注，流烛利贞。
　　焚十二河源符
　　昆仑高映，上接天津。流演六合，罗络支分。
　　石景水母，东井澄奔。舒光万里，琼华泻倾。
　　濯炼亡魂，瀹妄还婴。出死入生，精神洁清。
　　金精飞化，玄华散灵。
　　焚水炼变仙符
　　金晶石景，日月合灵。三奇凝光，四象中盈。
　　甲乙木孕，丙丁火成。庚辛金冶，壬癸水形。
　　戊己中土，白元无英。桃康司命，太乙返生。
　　会合自然，上造芝庭。
　　焚魂度朱陵符
　　紫元黄华，阴炁固凝。兰汤沐陶，形魂
　　洁清。九阳齐化，飞登朱陵。永度三
　　涂，五苦超凌。遂遥太无，洞观长生。
　　度人无量天尊三声
　　咨尔真灵，部卫亡故某，随我、神运，左赴火池受炼。
　　焚火炼符
　　南方之君，赤帝之精。荧惑使者，丙丁将军。
　　朱雀阳神，赫赫乾英。五行造化，万物发生。
　　天帝有勑，使者须听。摄召亡魂，陶炼身形。
　　焚玉眸炼质符
　　同炁濯魂，金晶通明。四象成真，丙丁炼神。
　　阎浮玉诜，洞妙自真。陶铸尘翳，飞步南辰。
　　焚日简符
　　郁仪炼化，妙朗阳精。炎炽丹天，晃耀朱陵。
　　冶炼离贞，配合日星。玄幽那漠，万焚敷陈。
　　流炼死魂，上造日庭。
　　焚掷火万里符
　　掷火万里，流铃八冲。朱光激耀，洞焕玄空。
　　炎炎阳燧，上混丹宫。琼霞弥布，紫烟奔风。
　　降炁流炼，妙合神功。金华洞照，玉眸易容。
　　升都宣化，安坐莲宫。
　　焚火炼变仙符
　　朱明上景，火炼合真。二七飞化，仙度成人。
　　丙丁招仪，壬癸揖璘。龙契甲乙，虎混庚辛。
　　中黄戊己，帝一元君。宫府通彻，周布百神。
　　配合自然，飞步玉宸。
　　焚死魂受炼符
　　南离委炁，结贞飞轮。炎神之精，大阳流烟。
　　火炼金冶，清净死魂。万炁回灵，飞行琼轩。
　　洞观帝乡，乘运高奔。
　　度人无量天尊
　　引旛居中
　　咨尔真灵，部卫亡故某，随我神运，回尸起死，结炁成神。
　　焚元君炼身符
　　三才兆质，二炁乘天。布化炼胎，百关备仙。
　　九魂储精，藏府周全。太一司命，桃康合延。
　　长生大君，无英白元。统御我身，飞度丹天。
　　焚受炼更生符
　　南陵丹天，黄华神庭。炼质冶炁，朗耀流英。
　　故爽受化，返胎更生。出入福乡，飞翔太灵。
　　天地有终，根源无倾。
　　焚仙化成人符
　　幽爽遐归，阴魄沉沦。不遇阳光，铁围无春。
　　元始炼化，北斗南辰。尸垢断除，尘翳离真。
　　即得返形，炁聚成人。
　　焚回骸起死符
　　元始玉符，万里散辉。骨朽重荣，肉腐摄归。
　　回黄转紫，万神攸依。逍遥人天，举形仙飞。
　　不堕苦轮，朱绂羽衣。
　　焚无量度人符
　　元尊慧日，流照重泉。故爽新识，万罪俱蠲。
　　普摄普度，疾驾飞軿。游行自在，上征琼轩。
　　曲观九垒，道炁弥纶。
　　焚中理五炁符
　　业氛蒙真，昏翳飞扬。五行荡失，弃离天常。
　　帝君品命，五神镇阳。理炁摄生，百骸吉昌。
　　回生起死，混合神光。
　　焚混合百神符
　　金楼玉室，百神所居。恶根冲激，万炁散殊。
　　回风混合，琼烟含虚。会万归一，司命流珠。
　　举形宾仙，宴景帝庐。
　　度人无量天尊
　　臣谨上启：
　　青帝护魂君，白帝侍魄君，赤帝养炁君，黑帝通血君，黄帝中主君，仰冀慈观，特垂洞鉴。伏闻五灵列位，司金木水火土王之权。百体成神 
　　，赖魂魄炁血中主之造。惟应度之亡爽，幸承恩而炼形。行脱尘踪，上跻仙域。然念离真丧本，形骸久滞於幽阴。今期起死成人，神炁必资 
　　於生化。非繇橐钥，曷遂返还。望普运於慈悲，冀曲施於覆帱。庶正度某，魂宁魄静，炁定血舒。百骸混凝，化胎仙而妙合。三宫润泽，复 
　　祖炁以辉华。稽首皈依，恭析玄应。
　　度人无量天尊三声
　　谨请青帝护魂君，东方无英制魂少阳木精岁星之炁，纳化亡故某身中，以处肝木。神九人，神吏九千人，主治其中，卫护三魂，外润皮肤毛 
　　发，仙化成人。
　　焚护魂符
　　东望重拜手，苍帝玉皇君。灵风鼓橐钥，育物布元春。
　　灵龙辔严驾，玉卫拥琼轮。枯萌泛沾及，大惠无不均。
　　万仙歌以道，委曲戒天人。心根迷自固，拱跪戴洪仁。
　　谨请白帝侍魄君，西方白元营魄金精太白之炁，纳化亡故某身中，以处肺金。神七人，神吏七千人，主治其中，侍卫七魄，外润筋骨牙齿， 
　　仙化成人。
　　焚侍魄符
　　六甲抱金阙，七政守灵坛。流铃掷火化，威剑巨龙蟠。
　　邈彼素灵真，明宪孰敢干。束制祆鬼魔，凛落霄风寒。
　　沴炁既已息，万天俄而安。真俦荷天庇，抵颡相歌欢。
　　谨请赤帝养气君，南方太一司命太阳火精荧惑之炁，钠化亡故某身中，以处心火。神三人，神吏三千人，主治其中，养护卫炁，外润耳目鼻 
　　口，仙化成人。
　　焚养炁符
　　太景开玉枢，洞堂启金除。骞林荫瑶砌，丹鸾蹈琼珠。
　　宝房名曲丽，明堂神所居。飞游豁云道，引目盻真都，
　　天日永不夕，重烟锁清庐。太上敕印开。帕几罗简书。
　　裨风树玄化，殷恋谅有余。
　　谨请黑帝通血君，北方桃康纳晶太阴水精辰星之炁，纳化亡故某身中，以处肾水。神五人，神吏五千人，主治其中，流通荣血，外润孔窍精 
　　神，仙化成人。
　　焚通血符
　　天质统有物，渊兮上帝心。不启不发道，蕴妙化机探。
　　恐尔漏未尽，阴想勿侵俘。轮转无涯波，苦道相迷寻。
　　万年常谨约，一旦自湮沉。无冲落鬼境，殃遣不可任。
　　谨请黄帝中主君，中央黄常化灵君，中和土精镇星之炁，纳化亡故某身中，以处脾土。神一十二人，神吏一万二千人，主治其中，万炁长存 
　　，百神混合，内外蓊冥，返胎复婴，上朝帝君。
　　焚中主符
　　万天拱中宸，控驾玉化根。翘机贯亿历，洞朗辟四门。
　　太有混皇真，纠制星宿魂。非帝道不运，有方赖之存。
　　威忿即霜和，和煦为阳春。生成握元纪，仰荷载无垠。
　　度人无量天尊
　　亡故某炼除宿垢，荡涤根愆，假五帝之灵光，复一元之精粹。阴和阳合，气备神全。回思尘境之缠萦，一笑不直。注意太罗之清净，三界超 
　　凌。可谓万劫因缘，一朝际遇，俓逍遥於无上，永飞步於太空。本司领教度人，合行保举，敢有遏截，束送罗酆。一如元始度人律令。
　　发勑制地只，发普告三界。发元始符命，发历关诸天。
　　度人无量天尊
　　臣谨上启无上三十二天上帝，恭望天慈，曲垂省览。臣闻旋斗历箕，梵炁弥罗而罔外。分精布化，仁恩旷荡以无边。睠兹亡灵，幸陶帝贶。 
　　受二炁之密炼，承五帝之灵光。全性复神，发符保举，行升金阙，上侍玉虚。顾惟历关之司存，允属帝师之主宰。盍伸奏告，直仗维持。降 
