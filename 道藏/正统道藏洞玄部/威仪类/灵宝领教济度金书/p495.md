<!-- { "loadSidebar": true } -->
　　耀真高拱，善救端凝，雨集真光，廓八围於寿域。风清妄暗，提六洞於福乡。恩契春生，德符晓润。伏愿颁龙符於坤域，降凤韶於西维。即 
　　俾亡过某，万业消镕，千愆削落。回骸起死，无拘留逼合之忧。监真度生，有侍卫送仰之喜。俓辞郁绝，克证森罗。臣下情无任激切之至， 
　　谨奉表奏以闻，谨言。
　　年　月　日具位臣姓　某上表。
　　西北方
　　具位臣某
　　上言，今月某日，为某修建某道场，转经念号，开度亡过某灵魂，谨具表奏闻者。
　　臣伏以五炁徘徊，企清微之寥廓。八灵缥缈，拱紫极之高张。玉杓旋阊阖之墉，琼盖俨玄冥之卫。仰瞻圣阙，俯控愚衷。臣诚惶诚恐，稽首 
　　顿首。伏念亡过某，心织冤机，身萦业网。五贼颠倒，谁操欲海之舟。六凿抢攘，孰鼓爱河之棹。一朝失足，九夜寒心。匪由提奖之功，曷 
　　遂超凌之愿。恭惟
　　西北方无量太华天尊御前。
　　真仙高拱，妙道端凝，俯斡黎元，布灵风於九垒。仰提爽魄，流湛露於六宫。宇宙春台，幽明夏屋。伏愿
　　颁龙符於乾域，降风诏於北维。即俾亡过某，业垢澄清，冤氛披散。削名北郁，亘万劫以陶形，纪字东华，后三光而御炁。永跻广漠，式宴 
　　虚无。臣下情无任激切之至，谨奉表奏以闻，谨言。
　　年　月　日具位臣姓　某上表。
　　上方
　　具位臣某
　　上言，今月某日，为某修建某道场，转经念号，开度亡过某灵魂，谨具表奏闻者。
　　臣伏以炁融无色，巍巍探耸於浮黎。景覆有垠，缈缈环参於劫仞。森骞树翠葩之影，茂琪林绛实之华。仰叩慈颜，俯攞愚悃。臣诚惶诚恐， 
　　稽首顿首。伏念亡过某，心识冤机，身萦业网。五贼颠倒，谁操欲海之舟。六凿抢攘，孰鼓爱河之浪。一朝失足，九夜寒心，匪繇提奖之功 
　　，曷遂超凌之愿。恭惟
　　上方玉虚明皇天尊御前。
　　玄都高拱，紫霄端凝，恩配生成，俯下宫而润泽。德该化育，提六洞以超凌。庶物咸熙，群灵克遂。伏愿颁龙符於阳界，飞凤语於阴关。即 
　　俾亡过某，身沐祥光，心消尘暗。六因十习，除地累於地中。五苦三途，乐天和於天上。精神玉莹，步武冰清。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　下方
　　具位臣某
　　上言，今月某日，为某修建某道场，转经念号，开度亡过某灵魂，谨具表奏闻者。
　　臣伏以炁禀冲和，承玄虚於五亿。景涵光大，融黄混於三千。八遐极后土之区，九野正轩辕之御。仰瞻圣阙，俯控愚衷。臣诚惶诚恐，稽首 
　　顿首。伏念亡过某，心纤冤机，身萦业网，五贼颠倒，谁操欲海之舟。六凿抢攘，孰鼓爱河之棹。一朝失足，九夜寒心。匪由提拯之功，曷 
　　遂超凌之愿，恭惟
　　下方真皇洞神天尊御前。
　　冰莲高拱，净土端凝。霏雾轮囷，覆寒庭而雷动。祥烟纷郁，荫夜壑以风行。天地欢颜，阴阳乐意。伏愿颁龙符於下界，飞凤诏於圜扉。即 
　　俾亡过某，乘功德光，脱尘劫暗。善心玉洁，永辞黑朔之都。恶性冰清，飞步黄华之野。神乡宁肃，鬼域澄清。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　灵宝领教济度金书卷之二百九十九
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之三百
　　表榜规制品
　　祈禳十回度人道场用
　　十方天尊表
　　东方
　　具位臣某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，为 
　　斋主禳谢积犯东方无极世界一切玄司。谨具表奏闻者。
　　臣伏以彩映扶桑，浴神辉於旸谷。
　　光腾骞树，焕灵景於圆霄。稽首青华，皈心玄极。臣诚惶诚恐，稽首顿首。切念斋主某，天根颠倒。地蒂沉迷，云拥业机，纵六情而溷觉海 
　　。风翻罪网，纷五浊以障灵源。匪听法以闻经，曷明心而见性。俾消厄难，获迓祯祥。恭惟
　　东方无极太上灵宝天尊御前。
　　碧蔼凝精，苍灵孕粹。鸿钧气转。母万物以生春。鳖极仁周，子群生而启旦。凡归陶冶，悉藉汪涵。伏愿开琼笈以宣扬，启琅函而啸咏。说 
　　经一遍，普令聩聩以开聪。锡惠十华，庶俾元元而受庆。祥凝步武，瑞溢精神。寿齐腾腾之多，福并浮黎之大。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　南方
　　具位臣姓某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，为 
　　斋主禳谢积犯南方无极世界一切玄司，谨具表奏闻者。
　　臣伏以九凤飞軿，耀炼形於丹火。六龙翊驾，昭度命於朱陵。稽首太微，皈心玄极。臣诚惶诚恐，稽首顿首。切念斋主某，天根颠倒，地带 
　　沉迷。云拥业机，纵六情而溷觉海。风翻罪网，纷五浊以障灵源。匪听法以闻经，曷明心而见性。俾消厄难，获迓祯祥。恭惟
　　南方无极太上灵宝天尊御前。
　　红霭凝华，绛灵毓秀。炁涵光大，囿万品以司衡。物禀丰亨，茂百昌而应化。凡归陶冶，悉藉汪涵。伏愿开琼笈以宣扬，启琅函而啸咏。说 
　　经二遍，普令盲疾以生明。锡惠十华，庶绝灾氛而受庆。祥凝步武，瑞溢精神。寿齐腾胜之多，福并浮黎之大。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　西方
　　具位臣姓某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，为 
　　斋主禳谢积犯西方无极世界一切玄司，谨具表奏闻者。
　　臣伏以金虎飞霄，提素皇於玉国。碧鸡应运，朝白帝於金门。稽首皓华，皈心玄极。臣诚惶诚恐，稽首顿首。切念斋主某，天根颠倒，地带 
　　沉迷。云拥业机，纵六情而溷觉海。风翻罪网，纷五浊以障灵源。匪听法以闻经，曷明心而见性。俾消厄难，获迓祯祥。恭惟
　　西方无极太上灵宝天尊御前。
　　瑶霭流芒，琼霄耀景。紫精霈泽，凝万宝以告成。玄造垂恩，妙七华而纪度。凡归陶冶，悉藉汪涵。伏愿开琼笈以宣扬，启琅函而啸咏。说 
　　经三遍，普提喑者以能言。锡惠十华，庶斥灾氛而受庆。祥凝步武，瑞溢精神。寿齐腾胜之多，福并浮黎之大。臣下情无任激切之至，谨奉 
　　表奏以闻谨言。
　　年　月　日具位臣姓　某上表。
　　北方
　　具位臣姓某
　　上言，今月某日，奉为弟子某，崇建十回度人经法道场。以今谨率在会法众，外坛修诵《太上洞玄灵宝无量度人上品妙经》。人各一过，为 
　　斋主禳谢积犯北方无极世界一切玄司，谨具表奏闻者。
　　臣伏以玄武阴生，配郁单於星纪。碧霄阳耀，提朔野於辰精。稽首紫垣，归心玄极。臣诚惶诚恐，稽首顿首。切念斋主某，天根颠倒，地带 
　　沉迷。云拥业机，纵六情而溷觉海。风翻罪网，纷五浊以障灵源。匪听法以闻经，曷明心而见性。俾消厄难，获迓祯祥。恭惟
　　北方无极太上灵宝天尊御前。
　　玄造流辉，黝华焕彩。风轮混混，承龙汉以归藏。云层峨峨，鼓鸿钧而化育。凡归陶冶，悉藉汪涵。伏愿开琼笈以宣扬，启琅函而啸咏。说 
　　经四遍，感跛逮以起行。锡惠十华，绝灾危而受庆。祥凝步试，瑞溢精神。寿齐腾胜之多，福并浮黎之大。臣下情无任激切之至，谨奉表奏 
　　以闻，谨言。
　　年　月　日具位臣　姓某上表。
　　东北方
　　具位臣姓某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，为 
　　斋主禳谢积犯东北方无极世界一切玄司，谨具表奏闻者。臣伏以龙御杓携，仰摄提於碧落。凤呜象应，瞻华盖於浮黎。稽首苍维，皈心玄极 
　　。臣诚惶诚恐，稽首顿首。切念斋主某，天根颠倒，地带沉迷。云拥业机，纵六情而溷觉海。风翻罪网，纷五浊以障灵源。匪听法以闻经， 
　　曷明心而见性。俾消厄难，获迓祯祥。恭惟
　　东北方无极太上灵宝天尊御前。
　　炁耀泰交，祥凝鼎运。碧霞罗络，流淑景於始青。玄霭流明，散灵光於太素。凡归陶冶，悉藉汪涵。伏愿开琼笈以宣扬，启琅函而肃咏。说 
　　经五遍，自然痼疾以复形。锡惠十华，庶俾含生而受庆。祥凝步武，瑞溢精神。寿齐腾胜之多，福并浮黎之大。臣下情无任激切之至，谨奉 
　　表奏以闻，谨言。
　　年　月　日具位臣姓某上表。
　　东南方
　　具位臣姓某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，为 
　　斋主禳谢积犯东南方无极世界一切玄司，谨具表奏闻者。
　　臣伏以日焕阳光，散灵云於空碧。天开霁色，流教雨於虚玄。稽首朱维，皈心玄极。臣诚惶诚恐，稽首顿首。切念斋主某，天根颠倒，地带 
　　沉迷。云拥业机，纵六情而溷觉海。风翻罪网，纷五浊以障灵源。匪听法以闻经，曷明心而见性。俾消厄难，获迓祯祥。恭惟
　　东南方无极太上灵宝天尊御前。
　　炁耀始青，祥符知白。紫虚郁秀，迎八极以舒华。碧落空歌，拥五符而耀景。凡归陶冶，悉藉汪涵。伏愿开琼笈以宣扬，启琅函而啸咏。说 
　　经六遍，发返黑而齿更生。锡惠十华，害潜消而灾不作。祥凝步武，瑞溢精神。寿齐腾胜之多，福并浮黎之大。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　西南方
　　具位臣姓某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度上品妙经》。人各一过，为斋 
　　主禳谢积犯西南方无极世界一切玄司，谨具表奏闻者。
　　臣伏以度井扪参，挹浮丘於日御。历箕旋斗，昭瑶圃於月庭。稽首梵维，皈心玄极。臣诚惶诚恐，稽首顿首。切念斋主某，天根颠倒，地带 
　　沉迷。云拥业机，纵六情而溷觉海。风翻罪网，纷五浊以障灵源。匪听法以闻经，曷明心而见性。俾消厄难，获迓祯祥。恭惟
