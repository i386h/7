<!-- { "loadSidebar": true } -->
　　黄中理炁，统摄百灵。常居中土，永镇方隅。何神敢敌，何鬼敢窥。逆吾者死，顺吾者兴。吾镇此处，永灭灾迍。和：安镇中央。
　　向来召神伏煞，镇符遣灾，幸获圆成，仰依覆佑。伏愿斋主某，行藏有庆，动静无虚。袭庭户之家声，光风披拂。耀门阑之喜炁，霁月玲珑 
　　。四时无挠於精神，八节常荣於步武。永膺福禄，常迓桢祥。某不胜恳祷之至。
　　灵宝领教济度金书卷之一百九十八竟
　　洞微高士开光救苦真人宁全真授灵宝通玄弘教水南先生林灵真编
　　卷之一百九十九
　　科仪立成品
　　安宅斋用
　　九宫八卦灯仪
　　步虚　　洒争　　上香
　　伏以轮囷结炁，飞瑞蔼於猊篝。郁勃生烟，散祥光於凤鼎。弥纶六合，曼衍九华。先爇宝香，遥伸供养太上无极大道后土皇地祇，五方土府 
　　大帝，坎宫一白天蓬星君，坤宫二黑天内星君，震宫三缘天冲星君，巽宫四碧天辅星君，中宫五黄天禽星君，乾宫六白天心星君，兑宫七赤 
　　天柱星君，艮宫八白天任星君，离宫九紫天英星君，高皇九土，四司五帝，十二宫辰仙君，土府一百二十坐方隅禁忌神君，本家土地，司命 
　　六神，玄虚鉴察，应感威灵。仗兹宝香，普伸供养。伏闻乾坤定位，昭经纬以裁成。离坎辨方，运阴阳而化育。上斡天纲於次舍，下提地纪 
　　於疆隅。包罗八卦之常，囊括九宫之变。孰主张是，皆统御於仙灵。有司存焉，悉范围於真圣。主刑主德，致异致祥。凡渎冒之潜加，必眚 
　　灾之随至。是以虚皇元圣，妙有真尊，开玉简以敷罗，宣金章而洞朗。琼灯遐照，蠲八方蒙翳之氛。宝梵遥宣，导三极虚明之景。承符安镇 
　　，宣德卫严。凡皈命以勤渠，必开心而激越。今有斋主某，依依考室，切切兴家。经之营之，幸茨之日就。美矣完矣，庆蓬荜之时成，虑 
　　掘凿或犯於天星，而填塞有伤於地煞。匪繇禳谢，曷迓康宁。爰修安宅之斋，肆演燃灯之式，肃消阴沴，恪迓阳禧。伏愿渊听昭回，慈观妙 
　　密。敕地司官吏，守封域以藏威。宣土府神灵，肃方隅而布惠。俾斋主某，身臻吉庆，家用平安。金绝七神，合尊卑於泰定。火蠲五鬼，融 
　　内外於咸安。三符无临犯之虞，众煞免斗冲之咎。一区翼翼，震凌之风雨无侵。三径熙熙，隐逸之烟霞自适。遐迩均庆，动静佥宁。稽首归 
　　依，无极大道。
　　灯光普照天尊
　　臣众等志心皈命，坎宫一白天蓬星君，星中大圣，真人玉女，星宫神仙。和：诸灵官。
　　伏闻太阴御化，玄冥临藏息之乡。天乙垂精，隐元冠涵泓之野。填坎维而布政，尊子域以提封。前奠民居，俯罗神位。今有斋主某，克练时 
　　日，爰作室家。虑犯坎宫吊替太岁太阴，将军博士，黄旛豹尾，丧门吊客等神，积致灾危，曷臻利乐。谨遵玉笈，宣演琼科。备香花灯烛之 
　　仪，布宫卦方隅之象，皈命坎宫一白休门天蓬星君。伏愿太乙呈祥，仁王荐祉，门庭有耀，身心口常覆於卿云。眷序无忧，福禄寿永昌於湛 
　　露。兰桂享日升之盛，椿萱茂川至之华。稽首皈依，虔诚赞咏，
　　信礼河图一白宫休门天蓬星君。
　　真灵蕴德，叶赞辰星。体仁保智，润物流形。上应天蓬，隐元真星。恩推济度，吻合仙经。灾祥所居，如谷应声。物蒙其佑，家室昌宁。和 
　　：愿得长生。
　　灯光普照天尊
　　臣众等志心皈命，坤宫二黑天内星君，星中大圣，真人玉女，星宫神仙。和：诸灵官。
　　伏闻初阴御化，白帝临博厚之乡。地二垂精，洞明冠坚凝之野。镇坤维而布政，尊申未以提封。后奠民居，俯罗神位。今有斋主某，克练时 
　　日，爰作室家。虑犯宫吊替太岁太阴，将军博士，黄旛豹尾，丧门吊客等神，积臻灾危，曷臻利泰。谨遵玉笈，宣演琼科，备香花灯烛之仪 
　　，布宫卦方隅之象，皈命坤宫二黑死门天内星君。伏愿摄提呈祥，冲暗介祉。松筠贞操，百年固容膝之安。梧竹英标，五世极承颜之奉。华 
　　盖常臻於命域，咸池毋突於身宫。稽首皈依，虔诚赞咏，
　　信礼河图二黑宫死门天内星君。
　　坤元博厚，宏载无垠。诸天示象，德运化钧，上应天内，洞明星君。提携万类，育养群伦。埋藏厌魅，利益黎民。消灭亡祸，保固灵椿。和 
　　：愿得长生。
　　灯光普照天尊
　　臣众等志心皈命，震宫三绿天冲星君，星中大圣，真人玉女，星宫神仙。和：诸灵官。
　　伏闻少阳御化，勾芒临发育之乡。天三垂精，玄关冠滋生之野。镇震维而布政，尊卯域以提封。右奠民居，俯罗神位。今有斋主某，克练时 
　　日，爰作室家。虑犯震宫吊替太岁太阴，将军博士，黄旛豹尾，丧门吊客等神，积政灾危，曷臻利乐。谨遵玉笈，宣演琼科，备香花灯烛之 
　　仪，布宫卦方隅之象，皈命震宫三绿伤门天冲星君。伏愿成举呈祥，轩辕介祉。俾昌俾炽，门庭膺五福之华。克蕃克丰，眷序茂百龄之盛。 
　　息风波於户外，宴日月於壶中。稽首皈依，虔诚赞咏，
　　信礼河图三绿宫伤门天冲星君。
　　大道着明，寂然玄灵。三绿运化，九炁生成。上应天冲，飞罡破军。流演洞章，度世延生。供养尊礼，保固身形。蔼蔼苍精，增注遐龄。和 
　　：愿得长生。
　　灯光普照天尊
　　臣众等志心皈命，巽宫四碧天辅星君，星中大圣，真人玉女，星宫神仙。和：诸灵官。
　　伏闻重阳御化，赤帝临浩荡之乡。地四垂精，北极冠扶摇之野。镇巽维而布政，尊辰巳以提封。后奠民居，俯罗神位。今有斋主某，克练时 
　　日，爰作室家。虑犯巽宫吊替太岁太阴，将军博士，黄旛豹尾，丧门吊客等神，积致灾危，曷臻利乐。谨遵玉笈，宣演琼科，备香花灯烛之 
　　仪，布宫卦方隅之象，皈命巽宫四碧杜门天辅星君。伏愿明一呈祥，招摇介祉。于门驷马，迎衮衮之公侯。荀宅八龙，庆诜诜之孙子。事业 
　　允昌於盛世，嘉猷克着於清时。稽首皈依，处诚赞咏，
　　信礼河图四碧杜门天辅星君。
　　巽方惠迪，地户回冥。天罡太乙，土府百灵。上应天辅，开阳尊星。施行运化，滋养含生。绵绵景福，永劫无倾。移逆就顺，荡荡常清。和 
　　：愿得长生。
　　灯光普照天尊
　　臣众等志心皈命，中央五黄天禽星君，星中大圣，真人玉女，星宫神仙。和：诸灵官。
　　伏闻冲和御化，中黄临纯厚之乡。天五垂精，丹元冠熙隆之野。部八方而布政，尊四界以提封。周奠民居，俯罗神位。今有斋主某，克练时 
　　日，爰作室家。虑犯中央吊替太岁太阳，将军博士黄旛豹尾，丧门吊客等神，积致灾危，曷臻利乐。谨遵玉笈，宣演琼科，备香花灯烛之仪 
　　，布宫卦方隅之象，皈命中央五黄天禽星君。伏愿天符呈祥，中虚介祉。青春白日，高堂永宴於松萝，霁月光风，广厦常欢於桑梓。亘百世 
　　而箕裘克绍，历四时而纮诵相闻。稽首皈依，虔诚赞咏。
　　信礼中宫五黄天禽星君。
　　镇星吐辉，普照八方。摄提万象，罔越纪纲。上应天禽，廉贞中黄。赏善罚恶，佑善降康。凶神恶煞，退遁潜藏。黄庭四镇，我道日昌。和 
　　：愿得长生。
　　灯光普照天尊
　　臣众等志心皈命，乾宫六白天心星君，星中大圣，真人玉女，星宫神仙。和：诸灵官。
　　伏闻重阴御化，黑帝临广漠之乡。地六垂精，玄冥冠高澄之野。镇乾维而布政，尊戌亥以提封。后奠民居，俯罗神位。今有斋主某，克练时 
　　日，爰作室家。虑犯乾宫吊替太岁太阴，将军博士，黄旛豹尾，丧门吊客等神，积致灾危，曷臻利乐。谨遵玉笈，宣演琼科，备香花灯烛之 
　　仪，布宫卦方隅之象，皈命乾宫六白开门天心星君。伏愿青龙呈祥，昊成介祉。千灾电扫，瑶光夕耀於门阑。万福云臻，紫炁朝笼於眷序。 
　　五世积堆床之芴，百年华插架之签。稽首皈依，虔诚赞咏，
　　信礼乾宫六白开门天心星君。
　　乾之资生，龙德含光。高明朗照，俗阜时康。上应天心，文曲乾阳。推运一炁，敷锡百祥。宫室宁吉，福禄绵长。消除凶普，保镇华房。和 
　　：愿得长生。
　　灯光普照天尊
　　臣众等志心皈命，兑宫七赤天柱星君，星中大圣，真人玉女，星宫神仙。和：诸灵官。
　　伏闻少阴御化，蓐收临肃敛之乡。天七垂精，真人冠登成之野。镇兑维而布政，尊酉域以提封。左奠民居，俯罗神位。今有斋主某，克练时 
　　日爰作室家。虑犯兑宫吊替太岁太阴，将军博士，黄旛豹尾，丧门吊客等神，积致灾危，曷臻利乐。谨遵玉笈，宣演琼科，备香花灯烛之仪 
　　，布宫卦方隅之象，皈命兑宫七赤惊门天柱星君。伏愿元阳呈辉，咸池介祉。岁工七十二候，常凝舍宇之欢声，道炁百千万，重永耀亲姻之 
　　喜炁。肃威神而退舍，回刑煞以趋隅。稽首皈依，虔诚赞咏，
　　信礼兑宫七赤惊门天柱星君。
　　虚明冲寂，唯道为根。上极无上，紫极帝垣。上应天柱，星名禄存。森罗玄净，表裹同分。昭明威德，佐理乾坤。居保无咎，动合自然。和 
　　：愿得长生。
　　灯光普照天尊
　　臣众等志心皈命，艮宫八白天任星君，星中大圣，真人玉女，星宫神仙。和：诸灵官。
　　伏闻初阳御化，青帝临端静之乡。地八垂精，阴精冠藏畜之野。镇艮维而布政，尊丑寅以提封。前奠民居，俯罗神位。今有斋主某，克练时 
　　日，爰作室家。虑犯艮宫吊替太岁太阴，将军博士黄旛豹尾，丧门吊客等神，积致灾危，曷臻利乐。谨遵玉笈，宣演琼科，备香花灯烛之仪 
　　，布宫卦方隅之象，皈命艮宫八白生门天任星君。伏愿太阴呈祥，少阳介祉。门开寿域，遂十三羲象之经营。家衍福庭，圆九五箕畴之志愿 
　　。袭诗书於世泽，茂文献之家声。稽首皈依，虔诚赞咏，
　　信礼艮宫八白生门天任星君。
　　至德怀仁，少阳变春。法天躔度，玄化日新。上应天任，巨门星君。威权所运，保劫长存。外而宫室，内及人身。悉叨化育，靡不安全。和 
　　：愿得长生。
　　灯光普照天尊
　　臣众等志心皈命，离宫九紫天英星君，星中大圣，真人玉女，星宫神仙。和：诸灵官。
　　伏闻太阳御化，祝融临长养之乡。天
　　九垂精，阳明冠光明之野。镇离维而布政，尊午域以提封。后奠民居，俯罗神位。今有斋主某，克练时日，爰作室家。虑犯离宫吊替太岁太 
