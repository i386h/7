<!-- { "loadSidebar": true } -->
　　有正一送终仪，其详略异同，谩无考证，次第当就勾曲道藏求之。虽余受三洞箓，传大洞及灵宝法，若无假他寻，亦不容不识也。时旃蒙协 
　　洽岁孟秋，水南天游子林灵真书。
　　原终
　　应道俗曾受三洞箓。谓大洞、中盟二箓也。洞神已附中盟，故称三洞。世所谓三洞五雷经箓者，非也或只受大洞箓者，临终时家人未可 
　　哭。以钟一口，不拘大小，用水一盂，安钟下，火炬五把，安水盂四角，锁匙十枝，缚作一束为钟槌，刀子一柄，打钟人右执槌，左执刀， 
　　以亡人白衣盖头，跪膝南向，从天门上右转，发火，灭则扣之七下。依次五处火，共三十五下。外更呜钟六十五声。数满一百，乃当一千。 
　　待打钟人到亡人边，即动哭，不哭则损。打钟之人衣刀亦并与之。先以白纸造旛四首，各长三尺，阔七寸。第一首画一真人，执龙刀。第二 
　　首画一真人，执水盂。第三首画一童子，号曰西流，执香炉。第四首画一童子，号曰落月华，执净巾。候人炁绝，各以小竹挂旛於亡人四畔 
　　，便呜钟动哭。用朱砂一两，木香一两，鸡舌香一两，茅香一两，熏陆香一两，煎水，名五香汤。以盆盛之于道扬前方，请道士上章后，南 
　　向，念龙汉荡荡咒，三遍，搅水，方沐浴冠带。入棺旛即以火化。仍令孝子执火一把，披发绕棺七匝，灭火即时殡殓。《三洞科》云：道士 
　　女冠师主身亡，凡是弟子者，皆赴丧尽哀便止，为办丧事，依科作升天及五钵，或仙度法。须行道焚香，诵经启愿，为亡人谢过。以初七修 
　　斋造像，至七日迁升仙路，最为第一力。不及者当随力修建，使云衢有望。勿为哭泣，莫令魂坠恶道，过是之后，心丧三年，更宜修崇功德 
　　，造像写经，设斋诵念，种种福田，资培魂路，不可思议。违此则师不得炼神，弟子被阴夺算。慎之戒之。居丧之服，当染衣作浅黄色，示 
　　其惨素。切不宜着生麻布。七七追修，百日除几筵，心丧三年，不受人之请赴。
　　沐浴大小殓度生释罪章式
　　具位臣姓某上言。臣坎壈不材，睢吁无取。叨恩领教，励志度人，进无一善之修，退有百非之积。尚祈慈造，曲赐涵容。臣伏据某府县某处 
　　居住奉道弟子某人，词称先师某年命受生，存日受某箓某经，参某法，任某职。末学道浅，仙品未充，运应灭度，以某年某月某日某时，於 
　　某处因某病身经太阴，享年若干岁。臣以义忝徒弟，痛切肺肝，已为呜钟造旛。取今月某日某时，沐浴冠带，以某日某时殡殓尸形。又依三 
　　洞炼仙升化符法，衣服衾枕玄宫之内，徧篆灵符。谨按玄科，特为进拜章文，无得魂升玉清，去离拒遏，魄寄土府，斥绝考殃，上登仙途， 
　　不经苦恼。臣职惟领教，理难抑违。谨为拜奏沐浴，冠带大小，殓戊己度生释罪朱章一通，上闻三天。伏望大道矜怜，至真悯念，特降敕命 
　　，行下十方三界，一切玄司。为亡故三洞弟子某，原赦宿生、今世一切冤愆，免历阴乡，进升阳境。臣谨为上请中央黄老帝君，为亡故三洞 
　　弟子某，注名於玄都宫中，摄魄於逍遥府内。又为上请天曹宫中诸煞官吏，以时发遣阴阳生炁治病功曹，注胎真人，赤白涌滞官吏，九炁丈 
　　人，考召君，长生君，度世还魂君，复魂君，天驺直骑，仙灵二官，功曹使者，接引亡故三洞弟子某，上诣天宫，谒见元君，解除罪愆，却 
　　绝妖咎。庶得魂升碧落，魂返紫宫，远离幽冥，区分累障。又为上请监尸使者，沐浴神吏，冠带官君，一合来下，监视亡故弟子某尸形，沐 
　　浴已周，随身冠带衣裳服饰，俨若平生，庶得神升自然，南宫炼度，真人提携，引送疾出幽境，上奉玄真。又为上请临尸使者，监殓官吏， 
　　一合来下，点检亡故弟子某随身服御，付受地司与地分主执，蒿里丈人，丘丞墓伯，一切神祇，同为护持，随意供给，不容精邪魍魉，故作 
　　夺攘。又为上请开殓官君，将吏兵马，一合来下，为亡故弟子某，殡殓尸形。其有在世之日，佩奉尊经宝箓秘法真科，并与随行装严，以为 
　　身宝，辟斥魔魅，免致侵凌，庶得魂魄清夷，神识安静，速令上觐，受度南宫。一如所陈，不负效信。
　　开山通道返魂更生朱章
　　具位臣姓某上言。臣学术迂疏，材能短陋。滥承师训，获厕仙班。过已积於丘陵，功未圆於尘露。恪祈覆育，曲赐提携。臣谨据入意，臣以 
　　义忝徒弟，痛切肺肝，已於某月日拜进，沐浴冠带，大小殡殓戊己度生释罪朱章一通，荷蒙恩沛。今命术者克取某月某日某时，於某处某山 
　　来龙坐某向某，开坟安葬，寄土宫。仍遵灭度五炼生尸经法，磨刻天文，安镇五方，地下诸神协力侍卫。切虑道路送迎，狞神恶鬼，下官故 
　　炁，血食妖邪，拦截阻妨，死魂不妥。谨按玄科，乞为进拜章文，庶得往来通济，体魂安宁，血秀骨芳，历劫不坏，缘会再返形神，自在逍 
　　遥，永依道化。臣职惟领教，理难抑违。谨为拜上，开山通道，启辟云路，忏狱受度，返魂更生，朱章一通，上闻三天。伏望大道矜怜，至 
　　真悯念，特降敕命，宣告太玄阴生真符。依女青诏书，行下酆都泰山诸大地狱主者，拔度亡故三洞弟子某，出离幽夜，上生福堂，衣食自然 
　　，削除罪累，一切冤对，并免报偿，断绝考殃，消灭冢讼，体圆灵炁，合道同真，解累世之愆尤，录生前之功行。进补仙职，升陟真阶，北 
　　府销名，南宫度品。谨为上请地府九皇君，太素君，太始君，知理君，官将吏兵，一合来下。特为亡故三洞弟子某，防卫丧车，途路之中， 
　　祛除故炁，却斥凶邪，安镇炁神，遏截地虎。其有安坟所在方隅禁忌，年月日时冒犯凶神，普令妥贴，毋生祸害，禳解毗和。土地龙神，各 
　　镇本位，窀穸安稳，魂魄清虚，枯骨重荣，朽肤再肉，时节符契，形神更生。又为上请日月星宿，璇玑玉衡，五岳灵山，丘陵水府，三官九 
　　署，二十河源，成使知闻，特与保举。亡故三洞弟子某，本命所属某先生，某帝真人，炼魄生神，颁籍度命，服炼正炁，毋堕幽冥。又为上 
　　请北帝灵君，特开长夜，将亡故弟子某，还复故形，轮转受度，功满德就，上升玉清。佐佑灵文。常亲宝相，亿曾万祖，均证无为。六道四 
　　生，咸登道岸，幽冥生死，同入真常。一如所陈，不负效信。
　　《三洞科》云：仙度上章，科卫灵咒，宜用龙汉荡荡咒。入科启圣，宜用太上无极大道三宝至尊，昊天玉皇上帝，天皇大帝，北极大帝 
　　，三十二天帝君，九天玉郎，三洞传经传箓传法祖师，九天真人，天父地母，阳公阴母，身中五体真官，功曹使者，东九夷，南八蛮，西六 
　　戎，北五狄，中央三秦君，三天门下直日仙官，正一真人，上章童子，凤凰阁赤兰殿侍真司卫，一切真灵。出棺宜用，谨出天父地母，身中 
　　五体真官，功曹吏兵，出东方甲乙九夷君九九八十一人，南方丙丁八蛮君八八六十四人，西方庚辛六戎君六六三十六人，北方壬癸五狄君五 
　　五二十五人，中央戊己三秦君一千二百人，出关启此间土地里域真官，注炁监察，考召四野君，道上二玄三元四始，十二月将诸官君，同诚 
　　上启天师门下夫人，考召五方功曹直使。遣官宜用，谨勑五方君吏，天父地母，五体真官，功曹使者，十二书佐，传言小吏。与别章不同。
　　愿寿山枕符法
　　凡造寿山枕，宜用向阳□木，或桐木亦可。以本命长生日造之。高三寸二分，长六寸，广四寸，四角讹一寸二分。中虚，纳五香或菊花 
　　入内。却於造时向生炁旺方，至诚焚香，以雌黄细书符，卦在上，以绛囊盛之，与所佩符箓经法，同奉。每遇本命甲子庚申之夜，略枕片时 
　　，勿令人见。次仍诵三净咒，收於安净处，或与法服同箱收之，亦可。
　　震灵寂映阴生炼形眠毡符长四尺九寸
　　回尸返黄阳生炼神面衣符
　　伺冠带后入棺方用盖面自上直下至殓时放待面出切勿遮面
　　旐符
　　红绢青书挂空中仍以□木板墨书安棺上。
　　告文书于两手
　　维某国某年某月某日某处某观，道士灭度，欲归蒿里，依仪送终，所在诸庙山川社稷，沿路一切神祇，不得妄有呵留。急急如太上女青 
　　诏书律令勑。
　　粮罂符
　　以篾为密篮如盏大盛谷在内安棺脚下其篮贴符於上。
　　小中衣符五道
　　前裆上去头一寸许
　　后裆上去头一寸许
　　二带中各一道
　　前后裆相接处
　　大中衣符十道
　　前裆上去头一寸半许
　　后正裆上去头一寸半许
　　前左愊近缝上去头五寸许
　　前右幅近缝上去头五寸许
　　后左右幅各离缝三寸许
　　前裆内
　　后裆内
　　右带上
　　左带上
　　汗衫符二十五道
　　左肩上
　　右臂上
　　左腕上
　　左袖口
　　右肩上
　　右臂上
　　右腕上
　　右袖口
　　左肩横缝前襟上量下四寸
　　右前襟对腋下
　　左前襟对腋下
　　正缝领上
　　背缝上去领二寸许
　　背缝上去领三寸许
　　背缝上去头四寸许
　　背左腋胁上
　　背右腋胁上
　　前左当心
　　前右当心
　　右边对领上
　　左边对领上
　　左右领下六寸相对
　　接袖左边对领
　　接袖右边对领
　　袜上符四道
　　左袜脚心
　　右袜脚心
　　左小指边
　　右小指边
　　被上符七道
　　被首当中
　　被首左角
　　被首右角
　　被下左角
　　被下右角
　　男被中
　　女被中
　　棺中符十二道
　　男棺底下
　　女棺底下
　　棺内前左边
　　棺内前右边
　　棺内后左边
　　棺内后右边
　　棺内左中
　　棺内右中
　　棺内盖头前
　　棺内盖头后
　　棺外底下
　　棺外盖上
　　起尸符三十九道
　　头上
　　喉中
　　左耳中
　　右耳中
　　发中
　　左鼻中
　　右鼻中
　　口中
　　左臂下
　　右臂下
　　左臂上
　　右臂上
　　左手中
　　右手中
　　左脚下
　　右脚下
　　左乳下
　　右乳下
　　左眉下
　　右眉下
　　左胁下
　　右胁下
　　心上
　　左肩上
　　腰下
　　右肩上
　　脐下
　　胸上
　　大衣领中
　　胸前
　　面上
　　覆面上
　　面衣上
　　谷道中
　　水道中
　　阴所衣外安之
　　两裆前
　　手中心
　　两裆后
