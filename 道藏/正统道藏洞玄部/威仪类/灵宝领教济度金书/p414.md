<!-- { "loadSidebar": true } -->
　　圆。伏愿七炁舒华，始素茂祉。云臻庆蔼，天开步武之祥。冰释妖氛，地廓精神之瑞。门庭日永，眷序春和。为如上缘，请圣作证。
　　步虚
　　骞树玄景园，焕斓七宝林。天兽三百危，师子臣万寻。飞龙踯躅呜，神凤应节吟。灵风扇奇花，清香散人衿。自无高仙才，焉能耽此心。
　　过西南方　　礼方　　忏方
　　宣表　　　　宣关
　　灵符赦罪太尊
　　某重诚上启西南方无极飞天神王，长生大圣，无量度人君。伏望真慈，俯垂鉴映。以今奉为斋主某，崇建斋醮，依按经科，颁宣符命，告下 
　　西南方无极世界一切玄司。俾斋主罪业消除，灾衰洗荡，福寿资命，善果臻身。伏望诞锡慈观，洞垂渊听，一如浮黎侍座之日，不忘元始度 
　　人之言。啸命飞天使者，承领符命，敬为颁行。庶得天衍祥禧，地除灾害，常居吉庆，永处福龄。所有真符，谨当宣告。
　　宣符　　宣关　　飞空步虚颂
　　出堂颂
　　第五时升坛
　　入坛如常，烧香颂
　　智慧颂第五首归位
　　臣闻无形无影，潜妙炁於邃初。若存若亡，凝真精於太始。欲藉提携，敢忘修诵。今有斋主某，崇建妙斋，消灾谢过，请福延生。臣等谨率 
　　见前清众，升坛行道，烧香散花，转诵《太上洞玄灵宝无量度人上品妙经》，人各一过。特为斋主某，禳谢西北方无极世界一切玄司，辟斥 
　　冤愆，增延福寿，蠲消灾厄，成就吉祥，仰冀高明，俯垂鉴察。清众运诚，平坐如法。
　　平坐赞　　静念如法
　　请转宝经　诵经毕
　　度人无量天尊
　　仰惟三境高尊，十华上圣，曲回应感，特赐证盟。臣等向来奉为斋主某，转诵《度人妙经》，禳谢西北方世界一切玄司，人各一过，咸已周 
　　圆。伏愿五炁融真，始玄腾祉。青春宴喜，消门外之风波。白日清闲，乐壶中之岁月。珠联鱼翼，璧合龙鳞。为如上缘，请圣作证。
　　步虚
　　严我九龙驾，乘虚以逍遥。八天如指掌，六合何足辽。众仙诵洞经，太上唱清谣。香花随风散，玉音成紫霄。五苦一时迸，八难顺经寥。妙 
　　哉灵宝囿，兴此大法桥。
　　过西北方　　礼方　　忏方
　　宣表　　　　宣关
　　灵符赦罪天尊
　　某重诚上启西北方无极飞天神王，长生大圣，无量度人君。伏望真慈，俯垂鉴映。以今奉为斋主某，崇建斋醮，依按经科，颁宣符命，告下 
　　西北方无极世界一切玄司。俾斋主罪业消除，灾衰洗荡，福寿资命，善果增身。伏望诞锡慈观，洞垂渊听，一如浮黎侍座之日，不忘元始度 
　　人之言。啸命飞天使者，承领符命，敬为颁行。庶得天衍祥禧，地除灾咎，常居吉庆，永处福龄。所有真符，谨当宣告。
　　宣符　　宣关　　飞空步虚颂
　　智慧颂第六首归位
　　臣闻上帝遥唱，欣微妙之灵音。诸天下观，庆希夷之圣轨。欲藉提携，敢忘修诵。今有斋主某，崇建妙斋，消灾谢过，请福延生。臣等谨率 
　　见前清众，升坛行道，烧香散花，转诵《太上洞玄灵宝无量度人上品妙经》，人各一过。特为斋主某，禳谢上方无极世界一切玄司，辟斥冤 
　　愆，增延福寿，蠲消灾厄，成就吉祥，仰冀高明，俯垂鉴察。清众运诚，平坐如法。
　　平坐赞　　静念如法
　　请转宝经　诵经毕
　　度人无量天尊
　　仰惟三境高尊，十华上圣，曲回应感，特赐证盟。臣等向来奉为斋主某，转诵《度人妙经》，禳谢上方世界一切玄司，人各一过，咸已周圆 
　　。伏愿一炁流玄，三灵通妙，寿山高耸，敦眷序於期颐。福海深澄，肃门庭而宴乐。光风披拂，化日舒明。为如上缘，请圣作证。
　　步虚
　　天真帝一官，霭霭冠耀灵。流焕法轮纲，旋空入无形。虚皇抚云璈，众真诵洞经。高仙拱手赞，弥劫保利贞。
　　过上方　　礼方　　忏方
　　宣表　　　　宣关
　　灵符赦罪天尊
　　某重诚上启上方无极飞天神王，长生大圣，无量度人君。伏望真慈，俯垂鉴映，以今奉为斋主某，崇建斋法，依按经科，颁宣符命，告下上 
　　方无极世界一切玄司。俾斋主罪业消除，灾衰洗荡，福寿资命，善果臻身。伏望诞锡慈观，洞垂渊听，一如浮黎侍座之日，不忘元始度人之 
　　言。啸命飞天使者，承领符命，敬为颁行。庶得天衍祥禧，地除灾咎，常居吉庆，永处福龄。所有真符，谨当宣告。
　　宣符　　宣关　　飞空步虚颂
　　出堂颂
　　第六时升坛
　　入坛如常烧香颂
　　智慧颂第七首归位
　　臣闻过度三界，超凡侣以高跻。严校诸天，选圣俦而备举。欲藉提携，敢忘修诵。今有斋主某，崇建妙斋，消灾谢过，请福延生。臣等谨率 
　　见前清众，升坛行道，烧香散花，转诵《太上洞玄灵宝无量度人上品妙经》，人各一过。特为斋主某，禳谢下方无极世界一切玄司，辟斥冤 
　　愆，增延福寿，蠲消灾厄，成就吉祥，仰冀高明，俯垂鉴察。清众运诚，平坐如法。
　　平坐赞　　静念如法
　　请转宝经　诵经毕
　　度人无量天尊
　　仰惟三境高尊，十华上圣，曲回应感，特赐证盟。臣等向来奉为斋主某，转诵《度人妙经》，禳谢下方世界一切玄司，人各一过，咸已周圆 
　　。伏愿黄混蒙恩，紫虚锡庆。烟消地厄，凝德蕊以留丹。日丽天和，长黄芽而毓素。福敷动静，祥衍兴居。为如上缘，请圣作证。
　　步虚
　　至真无所待，时或辔飞龙。长斋会玄都，呜玉扣琼钟。十华诸仙集，紫烟结成宫，宝盖罗太上，真人把芙蓉。散华陈我愿，握节征魔王。法 
　　鼓会群仙，灵唱靡不同。无可无不可，思与希微通。
　　过下方　　礼方　　忏方
　　臣等今故烧香，皈身皈神皈命，仰谢太上无极大道十方灵宝天尊，十乡神仙，诸灵官。忏悔斋官某，爰从昔世，逮至今生。禁戒违科，朝修 
　　缺典，七情流浪，三业纷纭，五欲浮沈，六根飘荡，凌蔑百行，颠倒三纲，罪犯十方无极世界一切玄司，纪录简书，未经忏谢。因今升坛行 
　　道，行香诵经，无量愆尤，悉垂原赦。伏愿削名黑簿，定录金图，厄难时消，祯祥日被，门迎善瑞，庭纳嘉祥，出入利安，公私熙泰，眷序 
　　雍协，子孙蕃昌，福寿从心，谋为遂意。得道之后，升入无形。和：与道合真。
　　宣表　　宣关
　　灵符赦罪天尊
　　某重诚上启下方无极飞天神王，长生大圣，无量度人君。伏望真慈，俯垂鉴映。以今奉为斋主某，崇建宝斋，依按经科，颁宣符命，告下下 
　　方无极世界一切玄司。俾斋主罪业消除，灾衰洗荡，福寿资命，善果臻身。伏望诞锡慈观，洞垂渊听，一如浮黎侍座之日，不忘元始度人之 
　　言。啸命飞天使者，承领符命，敬为颁行。庶得天衍祥禧，地除灾咎，常居吉庆，永处福龄。所有真符，谨当宣告。
　　宣符　　宣关　　飞空步虚颂
　　智慧颂第八首归中　结经
　　臣某谨重诚上启三清上圣，十极高真，玄虚之主宰仙僚，洞府之神灵主执，三界内外，一切真灵。臣闻灵宝本章，实琼签之圣典。洞玄上品 
　　，乃琅笈之神文。古今承涵育之恩，幽显被生成之造。祥开碧玉，彰道炁於琅骞。瑞应紫金，耀灵光於宝黍。降仁风而惠周有截，垂湛露而 
　　泽被无垠。育物仁慈，度人功大。臣向来奉为某，崇建道场。莫不摄齐梵唱，缩衽谣歌。格按三元，经已周於十过。科明四极，诚惟罄於一 
　　忱。玉女开玄，金童启妙。琳琅振响，下腾九地之芳。炜烨流明，上换三天之景。鬼妖灭爽，景神来祥，天无氛秽以澄清，地绝妖尘而静晏 
　　。伏愿斋主某，涵濡道德，沈浸玄元。紫炁朝凝，笼门庭之喜色。瑶光夕耀，增院宇之欢声。天星顺致而气运和平，地宿镇方而封隅肃静。 
　　风资邃整，奏阳春白雪之音。神观清夷，蔼霁月光风之韵。庆流孙子，福被宗亲。稽首皈依，闻经赞咏。
　　三闻经
　　闻经已后，当愿众生，万罪冰消，善芽增长。
　　闻经已后，当愿众生，深入法门，皈依信受。
　　闻经已后，当愿众生，永断执迷，常亲正教。
　　发愿　　复炉　　出堂颂
　　设真灵醮
　　臣谨重诚上启。臣以一介愚庸，千生庆会，联班领教，系代学真。昭佩宸厘光明炜烨分盍。辟除尘累，匿景山林。精思勤修，以期高蹈。顺 
　　时俯仰，戒行弗充。证以金科，动招谴戾。天恩赫奕，曲赐汪涵。俾赞玄宗，上酬化育。今斋主翘倾归向，洁己澄神，修奉十回度人经法， 
　　道场惠徼纯嘏，仰蒙垂轸，经法周圆。真切草环，永矢无斁。辄撷藻敬，庸罄葵忱。伏愿绿辇丹舆，琼轮羽盖，流光云路，行幸玄坛，洞览 
　　诚恂，恪彰应感。臣不胜激切，望恩之至，谨稽首再拜奏请。
　　谨奏请并同开度，除去开度圣位
　　初献
　　臣谨重诚上启。臣以不言善应，天鉴无私，有感遂通，民情可格。今斋主夙依帝力，忝预人伦，思患预防，庸期安庆。探虑宿生今世，故犯 
　　误为，未经忏禳，易招厄难。重以身命运限，或际刑冲，出入起居，宁无障累。匪繇大道，曷副康宁。是以肃建经坛，铺张琼笈，三成峻拱 
　　，九奏琳琅，香蔼十华，灯明八极，纹缯效款，龙璧输丹。摅谢玄真，飞驰朱表，经周十过，声彻三清，科按威仪，格存俯仰。上帝遥唱， 
　　诸天下观，遐迩见闻，喜庆无已。颁宣金简，四界咸瞻，灾消害禳，影响莫喻。式彰报效，敢列豆笾，庶旌寸芹，恪祈惠鉴。伏愿时歆庸敬 
　　，日监克诚，六甲行厨，三灵妙席，伶华振响，符宝冲严，泰稷非馨，凌兢万状。希原僭躐，亶赐宽容。臣不胜恳切之至，谨伸亚献。
　　亚献
　　臣谨重诚上启，臣以光明济下，天道昭回，纶綍诞敷，恩荣郁勃。今斋主仰瞻霄汉，吁遡勤奉，已沐慈观，诞垂提奖。伏愿宿愆新累，风掠 
　　太清，巨庆蕃祺，霞明碧落。珠星顺轨，璧月舒躔。彗孛飞流，无干金井。卿云甘露，常沐银河。门息妖氛，家笼紫气。帘栊春到，中外阳 
　　凝。障难蠲除，吉庆骈拥。龙鳞凤翼，文献攀荣。虫臂鼠肝，利名绝想。五福俱备，三寿作朋。眷序熙和，姻亲宴乐。户庭肃穆，闾里安和 
　　。蒙叩虔祈，允臻玄佑。上愿乾坤清谧，宇宙和宁，日月辉华。风雨调顺，山川荐祉，河洛昭符。家有诗书，物无疵疠，三农鼓舞，万姓讴 
　　歌。烽燧收烟，马牛归牧，玄风丕冒，化雨涵濡，动植飞潜，生生乐意，蛸翘蠢动，化化如心。五道昭明，三涂朗晏，凡居覆载，悉藉甄陶 
