<!-- { "loadSidebar": true } -->
　　按如词言，情深恳切。臣等罗敷蕊简，崇峻芝坛，列葆羽於华门，耀霓旌於文陛。凤缯辉奠，龙璧华铺。流苏飞笋簴之辉，云和缥缈。斗彩 
　　舞兰篝之影，烟袅舒徐。香风蓊蔼於清虚，宝雾轮困於碧落。黄旗紫盖，拱虚无祖炁之尊。绿辈丹舆，朝妙有灵光之相。玉籁声腾於骞树， 
　　紫霞隐逸於扶桑。四炁朗清，五灵焕耀，扣首螭头之座，陈情龙尾之斑。今为斋主某，衍庆消灾，迎祥度厄，来壶天之喜气，集福地之祥光 
　　，幽显相欢，天人均庆。
　　伏以紫宫隐蔼，育天上之华林。朱实陆离，耀帝乡之玉树。碧落振空歌之韵，黄舆腾逸响之音。以今早朝行道，请法众等，运兹初捻上香。 
　　愿此香烟腾空俓上，供养无上至真道宝。臣等皈身皈神皈命，首体投地，仰依太上三尊。愿以是功德，上祝皇帝陛下。伏愿道契三灵，功该 
　　万有，蔼尧云於方域，舒舜日於圆区。碧耸南衡，等巍峨之寿祉。翠澄东海，齐浩渺之福龄。中朝罗杞梓之英，外屏萃圭璋之彦。今故烧香 
　　，自皈依师尊大圣众。至真之德，得道之后，保天长存。和：与道合真。
　　伏以玄峰丹谷，凝神景之雌雄。紫户青房，耀灵光之显隐。超浩劫则不生而不灭，妙造化则无始以无终。以今早朝行道，请法众等，运兹二 
　　捻上香。愿此香烟腾空俓上，供养无上至真经宝。臣等皈身皈神皈命，首体投地，仰依太上三尊。愿以是功德，皈流斋主某。五炁朝元，万 
　　神总极。椿萓不老，茂朱颜绿鬓之华。兰桂齐芳，膺紫绶金章之庆。饮霞浆而迈逸，宴云液以酣和。门阑袭喜炁之多，庭户蔼佳声之盛。今 
　　故烧香，自皈依师尊大圣众。至真之德，得道之后，身入无形。和：与道合真。
　　伏以豁落七元，御神虎金真之武。流铃五镇，挹云龙玉策之威。廓九轨之魔灵，斥六天之故炁。以今早朝行道，请法众等，运兹三捻上香。 
　　愿此香烟腾空俓上，供养无上至真师宝。臣等皈身皈神皈命，首体投地，仰依太上三尊。愿以是功德，皈流普天率土，塞外寰中，四民三军 
　　，百昌庶品。并愿阳春播德，阴雾收尘，榆关宵息於烽狼，麦陇昼开於茧犊。五风十雨，开天时玉烛之和。九谷八蚕，辟地利金禳之瑞。万 
　　姓相欢於弦诵，四民克绍於箕裘。今故烧香，自皈依师尊大圣众。至真之德，得道之后，升入无形。和：与道合真。
　　礼方　　忏方
　　三启颂
　　乐法以为妻，爱经如珠玉。持戒制六情，念道遣所欲。淡泊正气停，萧然神静默。天魔并敬护，世世享大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位臣某，谨重诚上启太上无极大道元始天尊，太上大道君，太上老君，高上玉皇，十方已得道大圣众，至真诸君丈人，大帝天帝，三十六 
　　部尊经玄中大法师，三界官属一切真灵。臣闻福集今生，庆缘先劫，荷帝真之密覆，感师宝之相擭。肘步膝行，膺凤篆龙章之秘。耳提面命 
　　，通鸾图虬牒之玄。盍炼景於云扃，宜依光於霞岫。混三入妙，存九通玄，期超黄混之尘，疾策青冥之驾。乘非履过，乃涉迹於氛葩。走俗 
　　抗尘，莫奋身於埃。曲承提奖，尚逭谴呵，忍雕似箭之乌华，誓畅如川之鸿泽。承符宣德，领教度人。今斋主某，切切抚膺，拳拳励志。 
　　仰虚无之珠座，观妙有之金容。九厄三灾，愿冰清於门户。千祥百顺，期云集於家庭。尚虑生后生前，劫终劫始，有客尘之杂袭，积垢深之 
　　纷纭。上逆天文，下违地理，阳干人纪，阴忤神灵。或九祖七玄，有勾连之注讼，或三生四负，有执对之仇冤。未消恶障之滋，恐致业功之 
　　累。匪干帝力，曷副民情。愿弘鸐赦之罗敷，俯察蚁衷之激切。普告三界，啸命十华。主简关盟，遵修斋之玄范。金真演教，宣忏罪之洪科 
　　。蠲黑簿之愆名，纪青编之福字。景星辉映，搀抢无挠於命身。福曜高明，彗孛不干其运限。百关融畅，五炁周流。绿鬓凝华，映翠竹碧梧 
　　之景。朱颜润彩，耸苍松紫柏之龄。无一事之萦怀，有千祥之袭履。鼎新革故，熙熙融筦蕈之春。否去泰来，湛湛映帘拢之昼。公私清吉， 
　　中外和宁，蒙如丹祷之私，允拜玄恩之造。上愿乾坤澄奠，日月辉华，山泽输玲，要荒入贡，四鄙化弦歌之盛，八遐昭文轨之同。雨沐风波 
　　，荷犁锄而滋地利。云飞川泳，逃网罟而乐天和。井闻无鸡犬之惊，边塞息貔貅之集。则上明天尊大慈之化，下副臣等皈命之诚。谨启以闻 
　　。
　　发愿
　　一愿乾坤明素。　二愿气象清玄。
　　三愿圣人万寿。　四愿化洽八埏。
　　五愿天垂甘露。　六愿地发祥烟。
　　七愿四时应候。　八愿万物生全。
　　九愿家多孝悌。　十愿国富才贤。
　　十一愿斋功广被。十二愿善瑞日臻。
　　复炉
　　香官使者，左右龙虎君，侍香诸灵官，当令臣早朝升坛行道之所，自然生金液丹碧芝英，百灵众真交会，在此香火炉前。令臣学道得道，求 
　　仙得仙，斋主受福，幽显沾恩，十方仙童玉女，侍卫兰烟。传臣向来所启之诚，速达俓御太上无极大道至真玉皇上帝御前。
　　出堂颂
　　灵宝领教济度金书卷之一百五十一卷竟
　　洞微高士开光救苦真人宁全真授灵宝通玄弘教水南先生林灵真编
　　卷一百五十二
　　科仪立成品
　　祈禳黄箓斋用
　　第二日午朝行道仪
　　各礼师存念如法
　　卫灵
　　黄中策炁，斩馘祆宗。遏绝邪源，制断魔踪。太上符命，召制神功。万灵斯格，却祸除凶。五炁三轮，洞运真风。紫户含琼，大度无终。左 
　　命青腰，右摄芝童。逍遥飙景，总御九空。玄坛应机，乘炁虚冲。万真普降，济度无穷。和：与道合真。
　　呜法鼓二十四通
　　发炉
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启臣今奉为入斋意。以今午朝，升坛行道，愿得玉清道炁灵宝妙光下降， 
　　流入臣等身中。即使玄坛清净，内外成真，天无氛秽，地绝祆尘，琳琅振响，十方肃清，万魔不干，真诚上彻。令臣所启之诚，速达俓御太 
　　上无极大道至真玉皇上帝御前。
　　请称法位
　　具位臣某，与临坛官众等，谨同诚上启太上无极大道虚无自然元始天尊，太上玉晨大道君，金阙后圣玄元老君，十方灵宝天尊，高上玉皇， 
　　十方已得道大圣众，至真诸君丈人，三十二天帝君，东华南极，西灵北真，上宰上相，上保上傅，日月星宿，北斗南辰，周天真宰，十方无 
　　极无量品至真大神，飞天神王，长生大圣，无量度人君，妙行真人，天真皇人，三十六部尊经玄中大法师，灵宝玄一经籍度师，侍经五帝， 
　　玉童玉女，岁德尊神，土地主执，三界应感一切真灵。臣闻郁罗萧台，七宝灿紫晶之耀。黍珠玄座，十华流碧玉之辉。凝真则入妙四玄，应 
　　化则回灵十转。云藏风静，焕七经策景而功。阴返阳回，昭八纬敷玄之妙。勑神乡而度品，检鬼营而制魔。大哉灵宝之崇，妙矣玄元之化， 
　　无所不度，有感皆通。臣等心励承符，职隆领教，望紫枢而稽首，企碧汉以凝神。凡有投情，敢不关告。
　　宣词
　　按如词旨，备露丹衷。臣等恭率清流，谨徼洪泽，剑履陆离於龙陛，佩环振响於螭坳。载瞻浩劫之尊，肆觐虚无之相。方坛三级，罗翠葆以 
　　回环。圆盖九层，缀朱幡而缥缈。金龙腾景，玉璧舒华，天花散漫於玄虚，神篆辉煌於碧落。芝烟缭绕，上瞻妙有之庭。兰雾盘旋，旁拱通 
　　明之殿。八鸾鼓舞，九凤翩翩，陶天地之泰和，开阴阳之清润。为斋主某，惠徼帝泽，光导天和。蠲视履之三灾，毓敦颐之五福，普资家国 
　　，同袭祯祥。伏以盖龙舆马，开紫炁以流形。璘兔仪乌，胤神光而成象。圣雨涵濡於六合，仁风披拂於九垓。以今午朝行道，请法众等，运 
　　兹初捻上香。愿此香烟腾空俓上，供养无上至真道宝。臣等皈身皈神皈命，首体投地，仰依太上三尊。愿以是功德，上祝皇帝陛下。伏愿凤 
　　历天长，龙图地大，懿德耀坤仪之瑞，象贤开震索之符。边塞归仁，袭诗书於帝阙。要荒慕义，陈玉帛於王庭。无狐狸号舞之祆，绝鸿雁流 
　　离之苦。今故烧香，自皈依师尊大圣众。至真之德，得道之后，保天长存。和：与道合真。
　　伏以道尊无上，清微御万化之机。仁浃有生，紫极斡中枢之运。九霄映流华於帝所，一景乘曳彩於天关。以今午朝行道，请法众等，运兹二 
　　捻上香。愿此香烟腾空俓上，供养无上至真经宝。臣等皈身皈神皈命，首体投地，仰依太上三尊。愿以是功德，皈流斋主某。伏愿万圣扶持 
　　，千祥斓赞，朝玄泉於天谷，凝丹液於神庐。椟玉席珍，接武耀堆床之笏。籯金济美，联芳翻插架之签。协人事以咸和，庆天伦而共乐。今 
　　故烧香，自皈依师尊大圣众。至真之德，得道之后，身入无形。和：与道合真。
　　伏以玄珠凝化，碧霞罗络於天中。圣日流辉，翠蔼轮囷於霄外。舞万圣飞轮之驾，鼓三华回景之軿。以今午朝行道，请法众等，运兹三捻上 
　　香。愿此香烟腾空俓上，供养无上至真师宝。臣等皈身皈神皈命，首体投地，仰依太上三尊。愿以是功德，皈流臣等三师四友，云水高人。 
　　伏愿道纪弥罗，玄机焕发，体映金光之耀，神融玉树之华。步玄纪而蹑烟霞，宫商五炁。分天章而织云锦，黼黻三乘。敷圣叶以无涯，绍祖 
　　灯而不绝。今故烧香，自皈依师尊大圣众。至真之德，得道之后，升入无形。和：与道合真。
　　礼方　　忏方
　　命魔　　步虚
　　三启颂　三礼
　　重称法位
　　具位臣某，谨重诚上启太上无极大道元始天尊，太上大道君，太上老君，高上玉皇，十方已得道大圣众，至真诸君丈人，大帝天帝，三十六 
