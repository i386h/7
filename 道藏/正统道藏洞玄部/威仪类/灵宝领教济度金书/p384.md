<!-- { "loadSidebar": true } -->
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位臣某，谨重诚上启三清上圣，十极高真，九天尚父天蓬都元帅真君，九天佐翊副元帅真君，九天上辅翊圣储庆保德真君，九天游奕玄武 
　　佑圣真君，北帝煞鬼一行兵吏。臣闻天地开张，炁聿分於清浊。阴阳剖判，势遂别於幽明。光华为人物之都，冥昧号鬼神之府。主宰悉繇於 
　　紫极，纲维亶藉於玄都。圣日昭彰，鬼罔闻於昼舞。醇风既散，人恍堕於宵行。故魔精乘阴浊之氛。而魑魅肆奸淫之炁。惟威令颁於阊阖， 
　　而庆期袭於幅圆。庸洁民情，惠徼帝贶。今斋主某，膺身心之奇疾，溢家宅之祆氛。进思召祸之端，退省兴灾之兆。虑缠业垢，妄造尘愆。 
　　行多柔僻之私，笑刀可畏。性起隐微之过，阱石堪惊。或凌蔑於纲常，或悖逆於仁义，侮慢天地，傲忽神明，不祀祖先，不和宗族。致仙真 
　　之擿过，有邪怪之肆诬，洪惟大道之好生，敢罄小心而俟命。爰遵坛律，恭启斋盟。烧香散花，囗天恩之宥罪。转轻行道，仗帝力以除祆。 
　　愿鉴恍恂，恪颁纶綍。策右蕃之匡卫，严驾夔龙。役中极之甲驺，肃骖雷电。七政鹰扬於斧钺，二威虎视於钲旄。布阵连天，检鬼营而束送 
　　。分屯匝地，缚祆爽以来呈。魔魅永闭於黑风，魍魉无干於白日。元皇正炁，扶身命运限以迎祥。玄灵天医，佐金石草木而策隽。邪源灭迹 
　　，病证离身。立期步武之胜常，坐见精神之复旧。门阑有喜，四时宴御於壶天。闾里无忧，八节舒荣於福地。引领生成之德，皈诚化育之仁 
　　。切切无违，依依有望。上愿乾坤澄晏，山岳静安，日月辉华，风云藏穆，秀两歧於汉麦，庆同颖於唐禾。夷狄蛮戎，悉慕衣冠之美。邦域 
　　畿甸，尽循诗礼之风。飞潜永戴於尧天，动植均陶於圣日。则上明天尊大慈之化，下副臣等皈命之诚。谨启以闻。
　　发念
　　一念为道四大合德，斋主七世父母，免脱忧苦，上升天堂，衣食自然。
　　二念帝王国主，道化兴隆，庠序济济，皇教恢弘，威仪翼翼，普天所瞻，民称太平，四夷宾伏，祆恶自灭，贤圣日生。
　　三念法师功德大建，教化明达，俱获飞仙。
　　四念同志学人，早得仙道，更相开度。
　　五念九亲和睦，好尚仁义，贵道贱财，行为物范。
　　六念损已布施，道士及饥寒者，天下人民，各得其所。
　　七念蠕动跂行，一切众生，咸蒙成就。
　　八念赦贳前生今世罪对，立功补过。
　　九念家门隆盛，宗庙有人，世生贤才。
　　十念尊受师经，不敢中怠，平等一心，广度一切，克获上仙，白日登天，拜见太上，永成真人。云车羽驾。和；与道合真。
　　存神烧香
　　香官使者，左右龙虎君，侍香诸灵官，当令臣早朝行道之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋主受福，幽显沾恩，十方仙童玉女，接侍兰烟。传臣向来所启之诚，速达俓御太上无极大道至真玉皇上帝御前。
　　出堂颂
　　引至幕
　　谢师
　　灵宝领教济度金书卷之二百六竟
　　洞微高士开光救苦真人宁全真授灵宝通玄弘教水南先生林灵真编
　　卷之二百七
　　科仪立成品
　　北帝斋用
　　午朝行道仪
　　烧香颂
　　各礼师存念如法
　　卫灵
　　丹灵朱火，炎霞激风。赤轮刚运，天光八冲。迸威包罗，交变万方。流金豁落，群魔灭踪。辟奸破祆，明耀元功。金符召制，蹑云乘龙。谣 
　　歌庆会，散花太空。神化冥运，四极安隆。伏御帝前，罔有不恭。和：与道合真。
　　呜法鼓二十四通
　　发炉
　　无上三天玄元始三炁太上道君，召出臣等身中三五功曹，左右官使者，侍香金童，傅言散花玉女，五帝直符，直日香官，各三十二人出。出 
　　者严装显服，冠带垂缨。关启玄坛天帝神君，当召此间土地里域真官正神，急上关启臣今奉为入意。以今午朝，升坛行道，愿得玉清道炁灵 
　　宝妙光下降，流入臣等身中。即使玄坛清净，内外成真，天无氛秽，地绝祆尘，琳琅振响，十方肃清，万魔不干，真诚上彻。令臣所启之诚 
　　，速达俓御太上无极大道至真玉皇上帝御前。
　　请称法位
　　具位臣某，谨同诚上启太上无极大道虚无自然元始天尊，太上道君，太上老君，昊天玉皇上帝，九天尚父含元太虚一炁宗神天蓬都元帅真君 
　　，九天佐翊副元帅真君，九天上辅翊圣储庆保德真君，九天游奕玄武佑圣助顺福德真君，九元煞童大将军，五丁都司大将军，高刁北翁大将 
　　军，七政八灵大将军，太上浩凶大将军，长颅臣兽大将军，手把帝钟大将军，素枭三神大将军，严驾夔龙大将军，威剑万丈大将军。斩邪灭 
　　踪大将军，紫炁乘天大将军，丹霞赫冲大将军，吞魔食鬼大将军，横身饮风大将军，苍舌绿齿大将军，四目老翁大将军，天丁力士大将军， 
　　威南御凶大将军，天驺激戾大将军，威北衔锋大将军，卫我九重大将军，劈尸千里大将军，祛却不祥大将军，敢有小丑大将军，欲来现状大 
　　将军，镢天大斧大将军，斩鬼五刑大将军，炎帝烈血大将军，北斗然骨大将军，四明破骸大将军，天猷灭类大将军，神刀一下大将军，万鬼 
　　自溃大将军，一炁都统大将军，三十万兵神吏圣众，无义神王，飞鹰走犬使者，北帝煞鬼一行吏兵。臣闻大赤垂文，神宝开九霄之慧日。女 
　　青演律，天威扬十极之慈风。道开龙汉之先，教阐鹤呜之后琼章琅轴，凝阴阳空洞之精。金科玉条，结天地飞玄之炁。万劫彰玄机於碧落， 
　　一朝降圣化於黄垓。植人极以召和，消魔灵而却疠。扶安家国，镇福显幽。臣等夙慕真风，幸依道日。桑榆到眼，徒膺八会之书。荆棘蒙心 
　　，谩佩九光之策。怅迁乔而未遂，思涸辙以自惭。惟师傅常勉於立功，而帝造许勤於补过。凡有投告，所盍关闻。况奉青词，谨当宣告。
　　宣词
　　按如词言，备切修奉。斋主某四极陶神，五灵孕质。阳春白雪，惭无寡过之能。斋月光风，觊有蕃厘之庆。乃运临於厄会，而身涉於忧危。 
　　荣卫乖常，疟疾久伤其宫府。邪精呈异，祆氛恣扰其家庭。致梦寐之纷纭，俾精神之颠倒。徒寻着圣，莫测药勋。中夜凝思，曷致膏育之疾 
　　。质明慨欢，允繇魑魅之灾。或衅兆於宿冤，或祸期於积适。匪赖枫宸之锡福，曷令蓬宇之消灾。庸启瑶坛，恭翻玉笈。谢过觊中天之座， 
　　驱邪修北帝之斋。凤磬鲸钟，映步虚而隐蔼。虬枝鸾萼，间宝篆以飘飘。霓旌簇仗於天衢，羽葆流精於禁路。祈虚无之玉相，降大有之金庭 
　　。日近龙墀，愿露再三之恳。云屯虎骑，冀扬亿万之威。叱咤山河，拔摩宇宙，为扫清於邪魅，即延迓於鸿厖。以今午朝，升坛行道，请法 
　　众等，运兹初捻上香。愿此香烟腾空俓上，供养无上道宝天尊。臣等皈身皈神皈命，首体投地，仰依太上三尊。愿以是功德，上祝皇帝陛下 
　　。伏愿尧云广覆，舜日遥辉。文轨一家，充禹庭之玉帛。梯航万里，乐汉室之衣冠。寿基齐西华之崇，福源并东溟之广。朝多俊士，野绝游 
　　农。今故烧香，自皈依师尊大圣众，至真之德。得道之后，保天长存。和：与道合真。
　　以今午朝，升坛行道，请法众等，运兹二捻上香。愿此香烟腾空俓上，供养无上至真经宝天尊。臣等皈身皈神皈命，首体投地，仰依太上三 
　　尊。愿以是功德，皈流斋主某。伏愿光华二景，耀彩七精。松□舒乔，映封葺之绿鬓。芝兰秀发，舞容与之斑衣。门庭日袭於阳光，院宇风 
　　清於故炁。仓箱天富，陇亩云连。今故烧香，自皈依师尊大圣众，至真之德。得道之后，永保安宁。和：与道合真。
　　以今午朝，升坛行道，请法众等，运兹三捻上香。愿此香烟腾空俓上，供养无上至真师宝天尊。臣等皈神皈身皈命，首体投地，仰依太上三 
　　尊。愿以是功德，皈流臣等三师四友。伏愿灯灯续焰，叶叶传芳。出青入玄，玉醴灌华峰之谷。回黄抱紫，金泉凝玄牝之关。接武凌空，腾 
　　真驾景。今故烧香，自皈依师尊大圣众，至真之德。得道之后，升入无形。和：与道合真。
　　礼方　　忏方
　　诵天蓬咒三十六遍
　　三启
　　乐法以为妻，爱经如珠玉。持戒制六情，念道遣所欲。澹泊正炁停，萧然神静默。天魔并敬护，世世享大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位臣某，谨重诚上启三清上圣，十极高真，九天尚父天蓬都元帅真君，九天佐翊副元帅真君，九天上辅翊圣储庆保德真君，九天游奕玄武 
　　佑圣真君，北帝煞鬼一行兵吏。臣闻天西寥廓之城，宫居魔帅。地北朔单之域，府列鬼群。繇浩劫以并生，际元尊而驯化。洞真玉检，崇制 
　　魔灭魔之辞。灵宝金书，宣摄鬼检鬼之令。太极诀严於捕戮，正一法重於擒诛，皆帝真矜下民以垂仁，故仙圣传上士而布武。建福庭於鬼薮 
　　，金阙斑崇。复仙宇於螭区，玉京望峻。灵功赫赫，威化巍巍。顾惭愚昧之踪，莫绍神奇之迹。庸图宣德，御箓承符。盍殚皈戴之忱，恪尽 
　　对扬之敬。今齐主某，千祆构寡，众慝乘危，瞻碧落以求哀，望紫垣而请福。尚虞积咎，致挺深灾。三业重而罪纪於三元，七情彰而过刊於 
　　七政。修身昧廉耻之节，齐家乖礼义之风。步步耽华，罔念登山之耸峙。心心逐物，不思定水之当澄。或七祖九玄滞冥关而兴冢讼，或三生 
　　四负诉玄局而起仇憎。既谴责於上苍，宜娇诬於下土。爰修斋法，披演灵科。内期圣泽以消灾，外仗神威而煞鬼。愿飞丹诏，遍告玄曹。蠲 
　　除既往之愆，迓续方来之命。超宗祖而神魂部卫，释冤债而慈爱齐同。仰道炁百千万重，降属车八十一乘。光华蓬宇，景耀枫坛。鞭风驾霆 
