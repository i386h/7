<!-- { "loadSidebar": true } -->
　　志心皈依，十方师宝，当愿亡灵普上法桥，无有障碍。
　　具位臣某，谨焚宝香，遥瞻供养太上无极大道东极青玄老君，太乙救苦天尊，大慈大悲救苦真人，大慈大悲大惠真人，妙行真人，十华真人 
　　，黄箓九司仙官众真，青玄琅函玉轴真经宝符侍卫，玉童玉女，太乙灵妃，九龙使者，玄中大法师，三天大法师，城隍社令，虚空鉴察，见 
　　闻随喜，一切真灵。仗此宝香，普同供养，恭望洪慈，俯垂省录。臣闻寻声救苦，威神遍满於十方。应念垂慈，惠力周流於三界。万真拱紫 
　　金之相，千灵卫白玉之光。开甘露门，散大无之碧霭。映祥烟户，舒妙有之苍精。度三界难而上登朱陵，制九天魂而下提黑朔。如盲见日月 
　　，嗟妄业之昏迷。其数若沙尘，喜真身之定慧。惟无名而无我，故不迷而不荒。功德难言，玄元可际。今有斋主某人，崇建某醮，开度某人 
　　。乞於斋次，升坛诵经，期仗一乘，溥消万累。臣等遵依经教，恪整威仪，证百体以开扬，肃五关而宣演。调声正气，流梵炁於琅函。异口 
　　同音，间步虚於瑶陛。莲座耀云舒之彩，骞林鼓风奏之华，下彻重泉，上通长乐。即使亡故某人，心酣妙韵，耳听天音。万遍而心垢自清， 
　　一尘不染。十回而性瑕克泯，万境俱闲。享大福於天堂，绝苦声於地狱。真光接引，妄暗消除，逍遥七宝之台，游宴五明之馆。三途五苦， 
　　刀化树而剑为骞。六洞十宫，冰静波而火息焰。九幽罢对，万累停冤，稽首皈依，无极大道。
　　平座赞
　　道场众等，执简当心，平坐诵经如法。
　　举经　诵经　结经
　　臣某谨重诚上启太上无极大道东极青玄老君，太乙救苦天尊，大慈大悲救苦真人，大慈大悲大惠真人，妙行真人，十华真人，黄箓九司仙官 
　　众真，青玄琅函玉轴真经宝符侍卫，玉童玉女，太乙灵妃，九龙使者，玄中大法师，三天大法师，城隍社令，虚空鉴察，见闻随喜，一切真 
　　灵。臣闻赦罪度厄，仰愿力之宏深。委炁聚功，耀仁恩之广大。惟念诵之不息，故拔领以无边。开紫阳玉匮之书，敷青极琼章之典。咏罪福 
　　句，既登元始之逍遥。宣涂炭经，复入真玄而游宴。寒庭利善，夜壑昭回。凡彰迹而非边之希夷，实契名岂常名之要妙。以今某人崇建某斋 
　　，开度某人。乞於斋次，诵《太上洞玄灵宝救苦拔罪妙经》。臣等率励清流，铺张丹悃。金镛朗彻，声闻五亿之区。玉磬舒徐，韵响三千之 
　　域。莫不澄清万虑，整肃一心。执卷呤哦，经已周於十过。开函诵咏，道允契於三灵。迷途昭雨露之垂，苦海被日星之照。观瞻鼓舞，览听 
　　歌谣。伏愿亡故某人，入功德林，游智慧海。千冤云散，虚堂悬宝鉴之辉。万罪风轻，玉宇浴秋蟾之影。诣南丹而受化，觐东极以登真。顿 
　　悟无为，永辞有漏。普及冥冥之性识，均承荡荡之恩光。稽首皈依，闻经赞咏。
　　三闻经
　　闻经已后，唯愿亡灵深入法门，归依信受。
　　闻经已后，唯愿亡灵万罪冰消，善芽增长。
　　闻经已后，唯愿亡灵永断执迷，常皈正道。
　　向来
　　回静默堂
　　灵宝领教济度金书卷之九十四竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之九十五
　　科仪立成品
　　青玄黄箓斋用
　　炼度醮仪
　　步虚
　　咒水行净
　　某上启青玄黄箓炼魂司朱陵火府火炼大将军，火炼灵官，南昌上宫炼度大将军，炼度灵官，火炼童子，火炼玉女黄华冶炼玉女童子，黄华炼 
　　质玉女童子，黄华荡形玉女童子，黄华明眸玉女童子，黄华光容玉女童子，黄华莹身玉女童子，黄华清神玉女童子，黄华发光玉女童子，水 
　　火交光大将军，水火合形大将军，水火聚炁大将军，水火聚神大将军，金木炼形玉女，金木仙衣玉女，金木仙带玉女，金木仙车玉女，黄箓 
　　监察司命司左通和太宁玉女，右通和太定玉女，左玄灵太素玉女，右玄灵太素玉女，左右崇正灵官，黄箓领录功司领魂领功主吏，提举太平 
　　玉女，飞云正吏飞吏灵官，黄箓持符告命玉女，司证考问玉女，通玄符令玉女，八方随化玉女，察访检会大魔王，掌籍仙官玉女，真人功曹 
　　，主簿小吏，黄箓仙魂司仙魂逍遥快乐自然清静仙人，童子道士灵官，黄箓专度曲度溥度司太玄灵官功曹，玉女主簿，太玄上奏引度灵官玉 
　　女，功曹主簿，左右押队神吏，太玄引领使者，覆勘功曹，九天普度院火府度亡真人，水宫拔亡真人，火炼丹界真人，水济无边真人，水火 
　　交炼真人，守雄抱雌二大将，炼度司合属官吏。伏以运启青玄，御狮头而凝妙。班崇黄箓，罗龙尾以飞玄。参朱陵橐钥之机，翊清微弥纶之 
　　化。宪天弘道，仁风鼓动於东吴。制地承符，法雨涵濡於北郁。天人共仰，今古攸宗。今斋主某人，崇建某斋，开度某人。扣沐真光，幸超 
　　妄暗。实离虚坎，期神庭变炼之功。出坤入乾，遂圣力超凌之愿。匪仗神光，曷昭灵贶。密扣兰阍，曾焕金符而请命。谅辞莲幕，已飞瑶佩 
　　以遨游。辄殚礿祭之仪，小效曝忱之献。伏愿灵光炜烨，梵炁弥罗。鉴翼翼之小心，俯歆菲荐。敷巍巍之大鲍，仰赞枫严。法众运诚，虔伸 
　　奉请。
　　请神
　　青玄黄箓炼魂司炼度灵官将吏，朱陵火府火炼大将军，火炼灵官，南昌上宫炼度大将军，炼度灵官，南昌火炼童子，火炼玉女，黄华冶炼荡 
　　形玉女童子，黄华炼质明眸玉女童子，黄华光容莹身玉女童子，黄华清神发光玉女童子，炼魂水火交光大将军，炼魂水火合形大将军，炼魂 
　　水火聚炁大将军，炼魂水火聚神大将军，金木炼形合炁玉女，金木仙衣仙车仙带玉女，黄箓监察司命司左右通和太宁太定玉女，左右玄灵太 
　　素太仙玉女，左右崇正灵官，黄箓持符告命飞云通游移籍司神王功曹，察访检会大魔王，玉清察符保举告令玉女，玉清察符引证考问玉女， 
　　玉清察符通玄符令玉女，玉清察符八方随化玉女，掌籍仙官玉女，真人功曹，主簿小吏，掌籍佐书功曹，主簿小吏，黄录领魂录功司录功主 
　　吏，提举太平玉女，飞云正吏飞吏灵官，黄录仙魂司逍遥快乐自然清静灵官，黄箓专度司太玄灵官功曹，玉女主簿，黄箓溥度司太玄灵官功 
　　曹，玉女主簿，黄箓曲度司太玄灵官功曹，玉女主簿，太玄上奏引度灵官功曹，玉女主簿，左右押队神吏，太玄引领使者，覆勘功曹，九天 
　　溥度院火府度亡真人，火炼丹界真人，水宫拔亡真人，水济无边真人，水火交炼真人，守雄抱雌八大神将仙吏，本靖主将副将，护道监坛诸 
　　大将帅。
　　初奠茶酒
　　某上启青玄黄箓炼度官吏，合会威灵。伏以帝德好生，阐慈悲於长乐。民情趋死，昏智慧於朔单。自日鉴混沌之玄，斯风靡洪庬之妙。天地 
　　为炉，阴阳为炭，徒瞻逝水以兴悲。乾坤为舆，日月为轮，谁念藏舟而□性。故东诸焕龙光之箓，而南丹垂凤炁之图。开夜提魂，乘晨炼魄 
　　。风清五道，永无吊影之悲。日丽九华，斯赴寻声之乐。今斋主某人，伏为亡故某人。生生尘路，劫劫冤都。三界推心，同植锁猿之楗。六 
　　根由意，莫操策马之鞭。罪花既录於神乡，死蒂斯沦於鬼域。阳光焕烂，幸离地禁以超浚。阴垢萦罗，盍扣天和而灌炼。爰冒裁成之局，普 
　　干燮理之司。愿鉴愚衷，为敷圣泽。建华池於西坎，崇炎沼於东离。俾承陶冶之玄功，均沐提携之洪贶。照覆盆而灿灿，侧耳询荛。不掩豆 
　　以兢兢，倾心采菲，不胜虔祝之至。
　　亚奠
　　某上启青玄黄箓炼度官吏，合会威灵。伏以道本太乙，凝祖炁於青林。仁妙函三，散神光於黑郁。二府启同仁之旦，九司开宣德之春。轸被 
　　阳灵，夙罹阴幻。方圆超迹，既霓望以勤渠。水火陶形，宜日宣而焕惧。降郁仪於玉井，混结璘於金门。参虎流精，沛壬癸之玄液。角龙孕 
　　粹，流丙丁之炎辉。黄华灌而情性珠圆，玉质炼而形神金莹。鉴察靡丝毫之漏，纪录无纤芥之遗。小善必甄，大愆悉宥。移姓名於真籍，登 
　　魂魄於仙阶。地户永离，藉专度曲度之宏绩。天门直上，赖保度监度之良功。即俾亡故某，夙垢清夷，劫尘莹彻。登骞林而御景，身荫慈辉 
　　。觐莲座以依光，神归慧耀。永宴苍灵之境，常依青极之乡。丹祷无遗，洪恩有造。某不胜虔祝之至。
　　三奠
　　以今翠蔼弥罗，苍华焕映，狮御倾光於碧落，凤班驻景於玄虚。起死恩隆，度生仁切。神功妙密，形形既脱於阴尘。灵德希奇，炁炁顿符於 
　　阳耀。愿副潜昭之祷，悉符应感之机。九炼功圆，别当奉送。
　　炼度仪
　　步虚
　　金阙化身天尊
　　法师升座
　　超度颂
　　超度三界难，地狱五苦解。悉归太上经，静念稽首礼。
　　具位臣某，恭焚宝香，遥瞻启奏青玄祖炁无极道师，清微天中妙无上帝虚无自然元始天尊，禹余天中妙有上帝虚无玉晨大道君，大赤天中至 
　　真大帝万变混沌玄元老君，东极天中青玄老君，运明保元上帝，太乙救苦天尊，十方分身应化无量救苦天尊，三天化主玄中大法师，静老天 
　　尊，三天大圣都天大法天师，六合高明大帝，大慈大悲救苦真人，大惠真人，香林会中法解真人，十华真人，普救真人，东华注生宫真人， 
　　朱陵火府南昌上宫主宰高真，东华领教祖玄真师列位真人，经籍度师列位真人，名山洞府，地水职司，城隍社令，无鞅圣众。愿运慈悲，俯 
　　从恳祷。臣闻碧落开光，腾胜御黍珠之座。青玄应化，妙严端骞翠之舆。流法雨於黄垓，荫慈云於黑垒。经宣五苦，扬荡荡之慈名。道贯三 
　　华，仰巍巍之慧力。九司星列，二府云连。开生塞死，而北郁提魂。返阴还阳，而南丹炼质。无所不度，有感皆通。凡属范围之中，孰出甄 
　　陶之外。伏念臣玄基天启，圣域师参，日旋月奔，启子午无形之始。云藏风静，符乾坤未画之先。宜宴坐以凝真，敢经行而朔教。九思补过 
　　，三省立功。清微之玉律昭然，合提无间。玄元之金书烂若，宜度有情。裨化化以同仁，辅生生之大德。今斋主某人，崇建青玄妙斋，几昼 
　　夜开度某人。仰希圣造，俯轸愚衷。玉龙之清箓风行，九幽度命。金马之朱轮雷迅，三极宣符。已摄魂於阴乡，获超神於阳境。然念恶根业 
