<!-- { "loadSidebar": true } -->
　　丹养命，妙药回精。荣卫调理，表裹安宁。云泉灌注，祖炁流行。死户断绝，主门肃清。百神森卫，万邪莫倾，大道自然，产尸利贞，一如 
　　告命。
　　全形符告文
　　灵宝符命，告下奉为某人灵魂。全形复质，返真周元，经络周布，脏腑光鲜。百窍四肢，九宫三田，金楼玉室，混合自然，万体整备，五神 
　　卫坚。玉音摄炁，灵风聚烟，翱翔虚空，上朝帝庭，一如告命。
　　元皇净血尸沐浴真符告文
　　元皇净血尸沐浴真符，告下拔度某人灵魂。出离幽狱，荡除血湖，尘垢俱净，滓秽悉除。产厌离身，表裹清虚，恩被洪泽，下浃冥都。今日 
　　沐浴，玉液金波，灌炼形神，逍遥自如，一如告命。
　　太上净血尸清神符告文
　　元始净血尸解冤释结真符，告下三界冥曹主者。奉为某人灵魂，削除罪垢，释和冤仇。三生四负，无量愆尤，齐同慈爱，永断执留。子母冤 
　　对，从此和休，上登阳境，逍遥无忧，一如告命。
　　太上和释冤对真符告文
　　太上符命和冤释对真符，告下无极神乡三界主执。原赦某人灵魂，赦除囚苦，解冤释结，永脱仇雠，执对分别，衅缘俱尽。不生恶业，出离 
　　寒庭，罪根消灭，一如告命。
　　灵宝领教济度金书卷之二百九十竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百九十一
　　诰命等级品
　　祈禳用
　　三简
　　山简告文
　　某乡贯某，祟建无上黄箓大斋几昼夜，满散修设清醮若干分位，仰答恩光。行道事竟，投简灵山。愿神愿仙，长生度世，飞行上清，五岳真 
　　人，至神至灵，乞削罪籍，上名九天，谨诣灵山，投简记名，金龙驿传，一如告命。
　　水简告文
　　某乡贯某，崇建无上黄箓大斋几昼夜，满散修设清醮若干分位，仰答恩光。行道事竟，投简水府，愿神愿仙，三元同存。九府水帝，十二河 
　　源，江河淮济，溟泠大神，乞削罪籍，上闻九天。
　　谨诣水府，投简记名，金龙驿传，一如告命。
　　土简告文
　　某乡贯某，崇建无上黄箓大斋几昼夜，满散修设清醮若干分位，仰答恩光。行道事竟，投简灵坛中黄九地，戊己黄神，土府五帝。乞削罪籍 
　　，勒名太玄。谨诣中宫，投简记名，金龙驿传，一如告命。
　　右三简一如开度简式。
　　祈禳符简告文#1
　　辟火灾告文
　　灵宝三景玉符，告下为斋主某，辟斥火灾，制绝延燎。融风敛炁，回绿沈光。司命灶君，内外备卫。宅舍贞吉，永保无虞，一如告命。
　　辟水灾告文
　　灵宝三景玉符，告下为斋主某，辟斥水灾，制绝淫雨。墙壁牢实，仓廪坚完。土地六神，承符守卫，家庭安泰，万事利贞，一如告命。
　　延寿命告文
　　灵宝三景玉符，告下为斋主某，益算延年，迎祥集福。朱颜永茂，百年未央。南极长生，北辰解厄，益培庆址，度命金房，一如告命。
　　延爵禄告文
　　灵宝三景玉符，告下为斋主某。进禄迁官，开先荣路。金章命服，贵倍等伦。天禄增崇，子孙贤俊。声名万载，文献诗书，一如告命。
　　保夫妻告文
　　灵宝三景玉符，告下为斋主某，保护夫妻，唱随协吉。起居康适，出入利安。玄虚翊扶，福敦寿永。长迎吉庆，千灾不干，一如告命。
　　保子孙告文
　　灵宝三景玉符，告下为斋主某，保护子孙，荣进光显。诗书有耀，英俊满前，衍庆流祥，云仍昌显，连荣七叶，门户光华，一如告命。
　　进人口告文
　　灵宝三景玉符，告下为斋主某，增进人口，光辉门户。子孙男女，宜室宜家，万神翊从，起居亨利。千指不啻，富贵荣华，一如告命。
　　进财物告文
　　灵宝三景玉符，告下为斋主某，增进财物，丰盈仓库。天轮海涌，岳崇山高。金帛饶益，神明护卫。随取随有，用之不穷，一如告命。
　　利田亩告文
　　灵宝三景玉符，告下为斋主某，利佑田亩，春作秋成。田公田母，默相耘籽。蝗螟遁影，旱涝得宜。常值丰年，百谷盈仓，一如告命。
　　利蚕桑告文
　　灵宝三景玉符，告下为斋主某，利佑蚕育，荣茂桑柘。蚕姑蚕母，呵禁不祥。鼠耗断除，馁饲利吉。一兰万缕，罗绮千箱，一如告命。
　　护六畜告文
　　灵宝三景玉符，告下为斋主某，驱绝天灾，山林虎狼。草木蛇虺，神威禁护。水草无灾，各效其能，夭伤不值，一如告命。
　　除万病告文
　　灵宝三景玉符，告下为斋主某，蠲除万病，身命安吉。疫疠驱遣，荣卫和丰藏府完坚，寒暑无寇。永膺福禄，起处利贞，一如告命。
　　散口舌告文
　　灵宝三景玉符，告下为斋主某，散除口舌，消灭恶骂。绮语妄论，入耳成冤。
　　神明护持，万债清散，欣欣利乐，慈爱光辉，一如告命。
　　散词讼告文
　　灵宝三景玉符，告下为斋主某，散除词讼，消灭官灾。恶人相图，巧语谋害。是非曲直，天道无私。神明司衡，消磨绝影，一如告命。
　　除盗贼告文
　　灵宝三景玉符，告下为斋主某，驱遣盗贼，散灭奸偷。凿壁穿垣，目窥手探。六神守镇，远离无侵，门户卫严，关锁周密，一如告命。
　　除瘟疫告文
　　灵宝三景玉符，告下为斋主某，驱遣瘟疫，散灭灾疠。寒暑燥湿，六炁循环，过则为灾，祆鬼乘衅。六神守镇，速御无留，一如告命。
　　解冤家告文
　　灵宝三景玉符，告下为斋主某，解释冤对，和平仇雠。财乃争因，命由夙负。恩亏义缺，执絷沉途。神明解除，齐同慈爱，一如告命。
　　解咒诅告文
　　灵宝三景玉符，告下为斋主某，解释咒诅，调和沉冤。灵宇神祠，诅讧求直，年深月积，构成祸机。乘此善功，疾速除解，一如告命。
　　右告文，并折角封，黄厚纸，一面朱
　　书符，一面墨书告文，后年月告下承诰如式。外用折角封，写灵宝三景玉符告下斋主家里域土地本宅司命六神谨具位封。九朝每二符，差日 
　　直递送。
　　送星告文
　　灵宝三景玉符，告下斋主某某命月日时生本命星君，本命神将，本宿星官，身命宫度大小二运流年，九限旁冲正犯一切凶恶星煞。准今符命 
　　，即与收敛威芒，进临吉曜，削落三灾九厄，保见今眷属安宁。俾斋主某，罪业消除，灾衰洗荡，福寿资命，善果臻身，一如告命。
　　右送星符有二，前符男用，后符女用。厚黄纸朱书，墨告文，承诰如常式。外用可漏封之，度厄简同此
　　度厄简告文
　　玉清延生度厄玉简，告下某方某数之色某分野斋主某，流年身命运限所隶，临犯旁冲，正照一切星宰。特为某削落三灾九厄，保见今眷属安 
　　宁，罪业消除，灾衰洗荡，福寿资命，善果臻身，一如告命。
　　右一如简式，用折角封，告下某方某数某色分野临照一切星宰
　　解三灾厄告文
　　玄灵解厄符命，告下解三灾厄灵官五人，官将一百二十人，开九宫八卦系属之门，为弟子某解除三灾之厄。疾速关告某甲子本命元辰，本命 
　　真圣，本命神将，本宿星官。即与和合阴阳，调平经纬。其有身命运限，流年加临，正守旁冲，犯三灾厄者，速令殃危解释，吉庆臻崇。俾 
　　弟子某，罪业消除，灾衰洗荡。福寿资命，善果臻身，一如告命。
　　解四煞厄，五行厄，六害厄，七伤厄，八难厄，九星厄，天罗厄，地网厄，一切厄。右九告并同
　　解夫妻厄告文
　　玄灵解厄符命，告下解夫妻厄灵官五人，官将一百二十人。开九宫八卦系属之门，为弟子某解除夫妻之厄。疾速关告某本命元辰，本命真圣 
　　，本命神将，本宿星官，即与和合阴阳，调平经纬。其有身命运限，刑克加临，寡宿孤辰，犯夫妻厄者，速令冲战解释，唱随利宜。即俾弟 
　　子某，罪业消除，灾衰洗荡，福寿资命，善果臻身，一如告命。
　　解男女厄告文
　　玄灵解厄符命，告下解男女厄灵官五人，官将一百二十人，开九宫八卦系属之门，为弟子某解除男女之厄。疾速关告某本命元辰，本命真圣 
　　，本命神将，本宿星官。即与和合阴阳，调平经纬。其有身命运限，克害刑杀，守冲犯男女厄者，速令争斗解释，子女繁滋。即俾弟子某， 
　　罪业消除，灾衰洗荡，福寿资命，善果臻身，一如告命。
　　解产生厄告文
　　玄灵解厄符命，告下解产生厄灵官五人，官将一百二十人，开九宫八卦系属之门，为弟子某解除产生之厄。疾速关告某本命元辰，本命真圣 
　　，本命神将，本宿星官。即与和合阴阳，调平经纬。其有身命运限，克害加临，子息战冲，犯产生厄者，速令冤仇解释，子母周圆。即俾弟 
　　子某，罪业消除，灾衰洗荡，福寿资命，善果臻身，一如告命。
　　解后连厄告命
　　玄灵解厄符命，告下解复连厄灵官五人，官将一百二十人，开九宫八卦系属之门，为弟子某解除复连之厄。疾速关告某本命元辰，本命真圣 
　　，本命神将，本宿星官。即与和合阴阳，调平经纬。其有身命运跟，刑杀加临，注讼乘时，犯复连厄者，速令灾伤解释，考炁消亡。即俾弟 
　　子某，罪业消除，灾衰洗荡，福寿资命，善果臻身，一如告命。
　　解疫疠厄告文
　　玄灵解厄符命，告下解疫疠厄灵官五人，官将一百二十人，开九宫八卦系属之门，为弟子某解除疫疠之厄。疾速关告某本命元辰，本命真圣 
　　，本命神将，本宿星官。即与和合阴阳，调平经纬。其有身命运限，灾殃加临，瘟瘟乘时，犯疫疠厄者，速令瘴难解释，荣卫和安。即俾弟 
　　子某，罪业消除。灾衰洗荡。福寿资命，善果臻身，一如告命。
　　解疾病厄告文
　　玄灵解厄符命，告下解疾病厄灵官五人，官将一百二十人，开九宫八卦系属之门，为弟子某解除疾病之厄。疾速关告某本命元辰，本命真圣 
　　，本命神将，本宿星官，即与和合阴阳，调平经纬。其有身命运限，衰厄加临，四大乖常，犯疾病厄者，速令灾难解释，气体安宁。即俾弟 
　　子某，罪业消除，灾衰洗荡，福寿资命，善果臻身，一如告命。
　　解精邪厄告文
　　玄灵解厄符命，告下解精邪厄灵官五人，官将一百二十人，开九宫八卦系属之门，为弟子某解除精邪之厄。疾速关告某本命元辰，本命真圣 
　　，本命神将，本宿星官，即与和合阴阳，调平经纬。其有身命运限，灾厄加临，怪魅凭陵，犯精邪厄者，速令祆异解释，精神安宁。即俾弟 
　　子某，罪业消除，灾衰洗荡，福寿资命，善果臻身，一如告命。
　　解虎狼厄告文
