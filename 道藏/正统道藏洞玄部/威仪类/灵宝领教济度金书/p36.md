<!-- { "loadSidebar": true } -->
　　金精一启，太白七分。帝君灵符，流炼素云。召龙怜水，杀灭赫烟。长牙巨兽，讨捕凶群。元皇正炁，来固我身。延年度世，飞神升真。魂 
　　灵安镇，我得自然。谨请西方白帝、白童君，从官兵马七十万众，乘太白真炁，浮空而来，镇定西方，收灭金妖、金秽、金精、金厌，自西 
　　南界至西北界，入地万丈，毋动毋作。急急如律令。
　　次至北方
　　元光豁落，五炁流行。双阙上帝，万神化生。安镇守智，啖食爽精。苍龙吐电，摧破邪兵。晶明振剑，飞奔火星。三天力士，伏灭万精。保 
　　安家国，道纪升平。谨请北方炁帝、黑童君，从官兵马五十万众，乘辰星真炁，浮空而来，镇定北方，收灭水妖、水秽、水精、水厌，自西 
　　北界至东北界，入地万丈，毋动毋作。急急如律令。
　　次至中央
　　混沌元一，黄象纷驰。威覆黄老，变化婴儿。养育九炁，胎生两仪。日月上奔，星辰下垂。风火争击，刀剑乱施。
　　六天九丑，胆破心离。太上符命，何敢不随。有生安乐，入道无为。谨请中央黄帝、黄童君，从官兵马一十万众，乘镇星真炁，浮空而来， 
　　镇定中央，收灭土妖、土秽、土精、土厌，入地万丈，毋动毋作。急急如律令。
　　次旋行
　　九天有命，上告玉清。促召千真，俱会帝庭。太一下观，双皇翼形。监察御邪，理气摄生。清帝之道，部整天兵。若有不祥，干试神明。七 
　　神秉钺，天锋右征。挥剑前驱，焕掷火铃。左命甲驺，右领天丁。风火齐战，伐邪绞精。上威六天，下摄魔灵。既威既摄，万凶灭形。神威 
　　电扫，奸妖无生。仙皇建节，有命敢停。拒节违命，是诛是刑。各警各慎，保兹黄宁。九天有命，万神敬听。急急如律令。
　　次执剑水归位，上香，长跪
　　臣谨重诚上启，伏以道以清深为宗，故天宝焕检营之令。教以慈悲为主，故玉清昭禁坛之文，俾先事而耀玄科，毋后时而干青律。依依炁应 
　　，切切神交。重殚一缕之忱，荐扣千钧之听。臣向来奉为某事，仰徼龙御，坛场虑隔於魔氛。旁致虬轮，方隅恐浮於埃溘。仰依圣力，遍召 
　　威神。金简昭宣，和炁遍八遐之遥。玉符飞焕，祥光融九轨之逼。土无异色以开祥，地绝妖尘而荐瑞。顾臣愚昧，冒代天工，深荷帝慈，曲 
　　符民欲。雨宝华於碧落，清跸传音。鸣琼籁於玄虚，黄麾耀景。臣下情不胜激切，酬恩之至，谨稽首再拜以闻。
　　三拜，起身退
　　灵宝领教济度金书卷之二十二竟
　　洞微高士开光救苦真人宁全真授灵宝通玄弘教水南先生林灵真编
　　卷之二十三
　　科仪立成品
　　开度通用
　　竖迁神旛仪
　　步虚　　洒净　　上香
　　具位臣某，恭燕宝香，遥瞻供养太上无极大道玉清圣境元始天尊，上清真境
　　灵宝天尊，太清仙境道德天尊，东极青玄老君，太乙救苦天尊，三界应感一切真灵。恭望洪慈，俯垂鉴映。伏以秉阳秉阴，一气鼓太元之治 
　　。昱昼昱夜，群灵乘妙有之轮。辉紫极以裁成，耀赤书而保制。惟玄惟元惟始，同流凝觉海之津。曰精曰气曰神，独照混灵源之径。自尘葩 
　　之风靡，致性蕊之日漓。道德密而地网疏，罔知葆御。嗜欲深而天机浅，遂致颠跻。抱九死以莫回，阅千生而无已。是以玉京元圣，金阙真 
　　尊，敷法雨以涵濡，布慈云而覆育。香园驻景，旌东极救护之仁。黎土倾光，飞北都升迁之令。建明真之宝典，植迁神之华旛。左提右携， 
　　超金刚而辞有漏。前导后从，升玉虚而入无形。妙哉亭毒之功，至矣慈悲之化。今斋主某痛矜苦爽，深轸游魂。斋按三天，肃玄坛而吁帝。 
　　恩沾九地，开琼圃以提魂。爰依蕊笈之琳琅，式建芝旛之缥缈。影摇碧落，朱竿高耸以腾蛟。光湛澄虚，绛练斜飞而舞凤。映虹霓而天矫， 
　　撷乌兔以翩翻。太乙流华，彷佛凌霄之慧径。大千耀彩，依稀腾景之飞梁。仰接金门，俯通铁垒，贯玄黄而咸睹，廓幽显以均瞻。回太微， 
　　命无英，九霄肆觐。通冥漠，飞明梵，三宝班朝。殚激切以前陈，罄皈依而稽告。法众运诚，皈依奏请。
　　太乙救苦天尊
　　伏以碧雾玲珑，耀骞林之七宝。苍精混沌，挹莲座之九华。庆云流彩於赤圆，祥烟凝芒於玄曜。青童校箓，玉龙
　　飞度死之轮。丹圣检符，金虎翼回生之令。迁神东极，度命朔单。超四景以逍遥，后三光而游宴。法众运诚，恭吟宝偈。
　　灵旛高挂漾朝阳，上接青华百宝光。
　　绛彩飙翔碧汉，朱竿耀景挹丹皇。
　　九幽启旦慈光烛，三极乘晨圣泽昌。
　　齐拱妙严升阁道，超凌劫石迈天长。
　　和：不可思议功德。
　　伏以炎光洞焕，耀流火之神庭。丹梵弥罗，郁黄华之宝井。九凤飞金於南上，五龙鸣玉於中池，紫盖浮空，二气焕灵洲之秀。琼台流景，万 
　　真严宝御之华。炼质丹灵，迁神朱火，翔九霄之妙景，消万劫之声尘。法众运诚，　再吟宝偈。
　　灵旛摇曳晚风微，高挹朱丹火玉墀。
　　百尺鹰扬云影动，千寻螭舞露光垂。
　　骞林蒨灿澄霄路，粟泽彷徨脱夜扉。
　　观此真光俱会悟，形神飞炼自然池。
　　和：不可思议功德。
　　伏以云层峨峨，仰郁罗之流日。霞光奕奕，挹劫仞之灵风。翠条振响於琼林，朱实流光於瑶界。紫金凝妙，琅音扬八素之吟。碧玉流辉，宝 
　　座拱三华之唱。迁神无色，悟性真空。膺瑶策以更生，刊环图而起死。法众运诚，再吟宝偈。
　　灵旛缥缈驾晴空，云映虚无梵气中。
　　慧日笼晨翔碧凤，神风披晓舞玄龙。
　　影摇黑郁华芒灿，光映清微玉彩珑。
　　游爽期归均快乐，似瞻华表返灵踪。
　　和：不可思议功德。
　　伏以风旛匪动，动繇兼爱之慈心。水雁非留，留表互融之妙体。一剎才标於黄混，万魂俱证於清虚。影响神交，鼓桴气应。韵扬玉簴，步虚 
　　流空洞之音。香蔼珠篝，梵唱协飞玄之妙。霏烟纷郁，宝雾回旋，融幽显以均欢，合天人而称庆。灵旛有咒，谨当宣扬。天尊开度，三界十 
　　方，四生六道，咸到道场。生神迁魄，万劫不忘，磨之为体，随风飞扬。风之所被，各从其方，泉曲之府，寒夜之乡。地狱饿鬼，旁及无鞅 
　　，皆得解脱，上升天堂。
　　向来坚旛，功德并已周圆。伏愿道气旁周，神光洞照。玉隆听法，如细雨密雾而来。青梵登真，驾飞云游烟而去。绝苦声於地狱，享乐事於 
　　天堂。即俾亡故某，保固生根，断除死蒂。一真了悟，顿超有漏之关。万业消磨，疾诣无为之岸。恩沾八表，仁被十华。为如上缘，请圣明 
　　证。志心称念：
　　三清无上天尊，十方灵宝天尊，
　　九幽拔罪天尊，太乙救苦天尊。
　　和：不可思议功德。
　　竖回耀旛仪
　　步虚　　洒净　　上香
　　具位臣某，恭热宝香，遥瞻供养太上无极大道玉清圣境元始天尊，上清真境灵宝天尊，太清仙境道德天尊，东极青玄老君，太乙救苦天尊， 
　　三界应感一切真灵。恭望洪慈，俯垂鉴映。臣闻三洞流光，道散玄黄而御世。九清垂象，教敷紫赤以开图。范围化化之机，橐钥生生之键。 
　　阳灵朗耀，辉八极之祯祥。阳景飞华，廓九幽之膏泽。游宴福乡之旦，周旋寿域之春。皆天心丕冒於矞云，故地性涵濡於甘露。缅怀苦魄， 
　　愈极酸神。坛列辉光，象寥阳而璀璨。旛崇回耀，开郁绝以玲珑。中严宸极之隐名，旁列仪璘之显象。委气合气，迎圣彩於十华。以神召神 
　　，摄灵光於二景。庸兹焕烂，破彼溟蒙。亶回夜壑之幽，肆启晨庭之灿。今斋主某伏为入意，崇建某斋。一念激切，五体勤渠。期臣破暗之 
　　功，俾契回光之妙。爰披宝笈，肃建灵磨。云锦囊开，宣日星之丹范。烟销竿耸，迎雨露之玄厘。凤篝腾垂荫之华，龙簴协空歌之韵。诸天 
　　欢悦，列垒欣愉，法众运诚，赞扬功德。
　　天尊郁勃玉毫光，下洞幽泉焕八方。
　　左蹑炎辉迎赤御，右提素曜觐西皇。
　　风罗功制飞龙跃，雾谷功裁舞凤翔。
　　接引灵华开暗域，游精启道步天堂。
　　和：不可思议功德。
　　伏以宝梵遥宣，灵磨高举。晚风曳玉影，浮五亿之天。晓日笼金光，湛三千之界。绯烟罩而回旋旁舞，碧云零而播曳低垂。旛迎光以飞流， 
　　光随旛而映照。黄华素曜，开火池毒雾之昏。太霞炎光，廓冰浦迷云之暗。复灵明之正性，回清静之初心。有感斯通，无幽不格。法众皈依 
　　，恭吟善颂。
　　面东方
　　灵旛耀太真，回风映青华。扶桑驾阳燧，焕烂流朱霞。下携无极爽，逍遥玉宝家。神光洞万微，齐龄大地多。和：与道合真。
　　面南方
　　灵旖耀太空，飘飘舞朱英。鸣玉扣阳韵，炎光烛幽灵。生神翔碧汉，飞炼流火庭。玄云弥八遐，徘徊万气并。和：与道合真。
　　面西方
　　灵旛耀太虚，郁蔼招白元。真光启三素，祥烟彻有玄。金刚钦摇落，振袂翔珠骞。云生七宝台，结婴固丹田。和：与道合真。
　　面北方
　　灵旛耀太无，慈光浃幽都。飞龙鼓玄液，洞焕丘寒池。仰瞻琼楼邃，飞步近郁罗。香风扇十方，流铃斥万魔。和：与道合真。
　　面中央
　　灵旛耀太玄，八达荫流精。空歌振琼条，葳蕤舞飞鲸。金光御寒壑，回骸接汉升。永保玄元始，谁忧轮劫倾。和：与道合真。
　　伏以上帝垂慈，敷善心於十极。下民苦恼，沦恶性於三途。自非紫极之真光，曷拯黑风之妄暗。惟兹旛剎，实象梯梁。挹河汉之流精，见闻 
　　互映。飞虹霓之耀景，遐迩交融。熙熙下照於无垠，拂拂上华於有顶。十宫焕耀，六洞辉明，灵旛赦罪神祝，谨用宣扬。天尊开度，三界十 
　　方，四生六道，咸到道场。生神迁魄，万劫不忘，旛之为体，随风飞扬。风之所被，各从其方，泉曲之府，寒夜之乡。地狱饿鬼，旁及无鞅 
　　，皆得解脱，上升天堂。
　　向来竖旛，功德并已周圆。伏愿三晨朗焕，四象辉华。弗予耶尼之畿，光腾昼朗。浮提单越之域，明耀朝霞。即俾亡故某。乘功德光，灭烦 
　　恼暗。神超北阙，常游珠黍以闻经。形炼南宫，永憩翠骞而听法。后天难老，与道合真。溥四生六道之繁，均超觉地。拯九垒
　　十宫之众，俱悟灵天。为如上缘，志心称念：
　　三清无上天尊，十方灵宝天尊，
　　九幽拔罪天尊，太乙救苦天尊。
　　和：不可思议功德。
　　竖告盟旛仪
　　步虚　　洒净　　上香
