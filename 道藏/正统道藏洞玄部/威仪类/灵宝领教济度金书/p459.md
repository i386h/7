<!-- { "loadSidebar": true } -->
　　无想无结无爱天生神宝符
　　帝真岳府命元自然玄照之炁。
　　帝讳灵霁。书符时，存本天黑色之炁入符，以无结固无情咒勑之。一名五元化生二景清微飞空符。
　　九天真炁符勑咒与前九章同
　　九天阳符
　　郁单无量天符
　　混合元炁
　　胞元宣通
　　大道通玄恶根化消
　　灌溉命门
　　阴阳炁交
　　元君遏死司马诵谒
　　上上禅善无量寿天符
　　洞明紫户
　　开度飞玄
　　结胎黄房
　　断死斩根
　　禅善灵炁精练成容
　　务玄上生
　　列备明堂
　　混合相和胎结解根
　　梵监须延天符
　　须延三云玄元炁分
　　神仪定位
　　乾象着分
　　胎炁生元
　　炁炁返根
　　九关缘道
　　魂生摄炁九转成仙
　　寂然兜术天符
　　寂然无色灵化景分
　　砀尸冥演空洞生神
　　骞爽合成九转景灵
　　魄户闭关婴儿欻歌
　　波罗尼密不骄乐天符
　　开度生魂
　　炁炼元藏紫户生仙
　　众真交会
　　圣母庆年章洞幽灵
　　天地始分藏府清凉五帝朝真
　　洞玄化应声天符
　　回化无影三炁冲融
　　斩伐胞滞
　　心超上京
　　炼胎反初魂壮魄康
　　混化元一伏诺魔王
　　灵化梵辅天符
　　玄化混梵
　　列序真仙
　　务猷运灵
　　琼房妙韵冲心自怡
　　遨玩五神
　　爽魂返根星宿朗明
　　高虚清明天符
　　清明重霄
　　真灵化凝
　　焕落景霞空洞振音
　　去留解带明识生神
　　超神方外整具形神
　　无想无结无爱天符
　　玄玄虚中
　　冥心清明
　　威感太虚
　　内外无形
　　潜凝神登
　　称为真人
　　水火真符#2
　　水门真符
　　青缯黄书子文北炁。
　　灵宝大法司通灵有感南昌上宫水炼池守卫吏项志庄，字直夫。
　　存神吏身长六尺二寸，紫纱巾，青绣袍，持斧，立于水池门侧。
　　勑符咒
　　三天有命，神吏敬听。毁关度魄，开道张门。玉清严令，急炼幽灵。神吏奉行，不得留停。急急如律令。
　　火门真符
　　红缯黑书午文南炁。
　　灵宝大法司变形雄猛复体还生火炼池守卫大使卢存忠，字以孝。
　　存神身长六尺二寸，黄巾，红绣袍，仗剑，立于火池门侧。
　　勑符咒
　　玉清有令，使者须听。超魂火门，度魄南提。开关启道，毁锁张扉。玉清勑命，敢有相违。神吏奉行，升度无为。急急如律令。
　　建水池月魄真水合同符#3
　　主水大将军符勑咒
　　坎宫子位，一水同流。形神濯练，涤秽除尘。急急如上帝律令。
　　将军王燕，一名王囗囗。书符时，存神自空中降下兆身，引入肾宫，合水炁，吹入符中。
　　建水池符勑咒
　　玄元北极，天一之源。玉芝洪川，神龙探渊。长波万丈，无极洞泉。九江四渎，萧冯令传。扶桑清水，以涤幽魂。急急如律令。
　　右符青素墨书，左手掐水轮诀。二、三、四指，并掐大指根取北炁吹入。再掐玉清诀，念咒毕，存水自天河西北角流入符中，湛然清净。 
　　再取西北炁一口，入符。
　　勑符咒
　　天元之一，孕炁于乾。玄冥育婴，出应自然。黄华荡形，魄鬼升迁。急急如律令。
　　月魄符
　　先存神定炁，静思月华精光白色，流光焕明，西方有金色，念月魄咒书。
　　月魄暧萧，芬艳翳寥。婉虚灵兰，郁华结翘。淳金清莹，炅容台标。
　　勑咒
　　月中芳盈，月帝元君。八景罗列，宝光负形。身生玉液，内灌外清。急急如律令。
　　右咒毕，存见月华下映兆身，注入右目瞳中，须臾黄炁灌绕内外。存见玉兔口吐黄色妙辉，吸入肺中，与白炁交混，入符。
　　降真水符勑咒
　　太上神水，祖炁且良。天元流布，广化源亭。天地宣变，水沼澄清。广旷万丈，炼质陶形。急急如律令。
　　阴炁炼形，景物诜诜。壬癸濯质，月魄度形。大道宣化，天地合并。水变上元，魄度朱陵。急急如律令。
　　右符白素朱书，掐子文，取北方炁吹入。
　　真水合同符
　　太上慈勑
　　霐池无镜
　　神龙之渊
　　运东井华
　　以涤幽魂
　　揽姿运谷
　　太和之津
　　玄和玉女
　　灌之于神魂神澄正万炁长存
　　勑咒
　　太玄三一，八景同灵。五帝秘讳，日月通明。璇玑运转，十干五行。八吏通灵，招神致真。闻吾呼召，速降威灵。急急如律令。
　　右符先取太阴炁吹笔，左手自申历至子，复归亥上剔出，取水炁七口，吹入符中。
　　建火冶日魂降真火合同符#4
　　主火大将军符勑咒
　　阴阳交泰，混合玄晶。流火速炼，魂度朱陵。急急如上帝律令。
　　将军赵仲明，一名石□魅。书符时，存神自空中降下兆身，引入心宫，合火炁，呵入符中。
　　建火池符勑咒
　　南上朱陵，炎帝之精。离宫极阳，赤天焕明。垂光万丈，冶炼身形。内外圆匝，从尸返生。三回匕转，度品上清。
　　右符红素朱书，左手风火印。自寅上循，至午上掐住，复回转巳上剔出。念咒毕，存烈火流金，自火池巽户流入符中，炎然发焰，再取南 
　　炁三口，入符。
　　遣符咒
　　地二生火，孕炁於离。丹元丽正，焕景洞辉。玉眸炼质，举形仙飞。急急如律令。
　　日魂符
　　先凝神定炁，暝目静思，存日华精光五色，流霞焕明，东方有紫炁。念日魂咒：
　　日魂朱景，照韬绿映。回霞赤童，玄炎熛象。
　　勑咒
　　日中接生，司命天君。九炁齐景，三光同軿。与魂同升，高奔三天。急急如律令。
　　右咒毕，存见东方日光金乌口中，吐五色之炁，乘日光下降兆身，引入左目瞳中，须臾紫炁绕匝内外，与兆肝中炎光交媾，光辉赫奕，注 
　　入符中。
　　降真火符勑咒
　　南昌上宫，神化火庭。天光所注，炎池丹英。郁勃万丈，炼质陶形。真火下布，正炁自生。丙丁大神，荧惑降仙。阳炁炼化，化光亘天。流 
　　注万里，日耀炎烟。降炼亡魂，仙化成人。急急如律令。
　　真火合同符
　　太上慈勑
　　流火之庭
　　南阎洞浮
　　玉眸诜诜
　　浮焰之庭
　　真炁下降
　　炼度沉魂
　　勑咒
　　天中之灵，日月俱通。甲乙炁令，五行旺充。八景玉音，守符真形。招灵致真，速降通灵。承符奉令，辄莫容情。急急如律令。
　　右符先取太阳炁吹笔，左手自卯历至午，复归巳上剔出，取火炁三口，呵布符中。
　　引魂水火炼诸符#5
　　引魂入炼符
　　右符，掐玉文书，用洞章勑之。
　　水炼符勑咒
　　北方少微，金门炼真。天河东井，流注四倾。耀芳濯彩，黄华吐精。表裹莹净，天地肃清。今日炼魂，出离幽冥。上登朱宫，升化神庭。急 
　　急如律令。
　　右符掐子文书。存天河东井之水，自西北流下，注炁入符。复存北方有水炼官吏，仙人童子，俱入符中。
　　月华符勑咒
　　阳藏阴生，结璘元君，八景罗列，宝光负形，身生玉液，内灌外清。急急如律令。唵嚩明啰□啰娑婆萨诃。
　　右符青素黄书，掐月君诀。即酉文念密咒十遍，存见皓月一轮黄光十芒，吸引月中玉光太阴真炁，注入符中。
　　月简符勑咒
　　玉胎炼仙，结璘飞英。圆光散辉，变炼幽冥。九阴齐化，流芳耀形。内外莹彻，飞观紫庭，尸累清荡，天灵节荣。急急如律令。
　　右符掐酉文，存月中娥眉少女，长三寸，戴七珍进贤宝冠，服素罗之衣，乘光下降。却存自己右目，亦如月轮之状，中有娥眉少女，冠 
　　服一同，与前月中少女合成一体，随光降入符中。
　　真水炼形符勑咒
　　东井黄华，石景玉精。飞灵灌炼，精洁神形。散辉玉女，合耀长庚。三田流润，五脏鲜荣。荡除尘秽，万炁合并。急急如律令。
　　右符书毕，存真水注入符中。
　　黄华荡形符勑咒
　　坤母东覆，形摄上玄。以灌神水，内洁外蠲。招真致灵，炼化自然。亡魂受炼，举形飞仙。
　　右符存月华黄精，与东井天河坎水之炁，下注入符。
　　太玄阴生符勑咒
　　阴生梵唱，流演太玄。尸解坐忘，暂灭世缘。形神合并，日月奔迁。会遇再生，飞行琼轩。神炁周备，尘劫多年。回骸炼度，胎婴自然。上 
　　帝有勑，永宴高仙。急急如律令。
　　水炼变仙符勑咒
　　太阴之精，黄华流晶。五行之首，炼化成形。真王有勑，胎胞结婴。赤子养炁，离合玉清。得为真人，万成千成。急急如律令。
　　火炼符勑咒
　　南丹太微，流汩之池。炎光冲勃，九凤交飞。腾芳奋耀，上混郁仪。炼除阴浊，陶冶冥机。九阳司化，万灵攸归。劫尘荡尽，朱焰齐宜。急 
　　急如律令。
　　右符掐午文书，存南陵丹池之火，自东南注下，灌炁入符。复存南方有火炼官吏，仙童神兵，俱入符中。
　　日精符勑咒
　　郁仪接生，司命天君。九天齐景，三光同軿。我得同升，高奔三天。急急如律令。唵嚩□啰喗□哩娑诃。
　　右符红素青书，掐日君诀。即卯文念密咒九遍，存见红日一轮紫光九芒，吸引日中太阳真炁，注入符中。
　　日简符勑咒
　　阳精已通，飞行已新。灵芝流溢，荫注内缠。仰餐流润，芳华来臻。宫宅开张，荡涤嚣尘。体映玉光，面发金真。云飞禹步，上造日门。急 
　　急如律令。
　　右符掐卯文，存日中有阳童君，长七寸，戴天丁冠，衣朱服丹裳，乘光下降。却存自己左目，亦如日轮之状，中有赤童君，冠服一同，与 
　　前日中赤童君，合为一体，随光入符。
　　真火炼形符
　　炎光烹冶，大火奔飞。升降不息，南陵真机。炼化罪秽，形神洁齐。内外肃清，阴翳涓除。圆灵童子，混合郁仪。急急如律令。
　　右符书毕，存真火注入符中。
　　玉眸炼质符勑咒
　　南阎洞浮，玉眸诜诜。流火之庭，阳炁齐新。炼魂易质，万阴消捐。上帝有勑，陶冶成人。反形改貌，超凌九天。急急如律令。
　　右符存日华真精，与南陵火炁混合，下注符中。
　　太玄阳生符勑咒
　　九阳司化，死炁成人。独阴不生，混合阳精。太上慈光，普济幽冥。阳炁交罗，已枯即荣。司命司录，结胎反婴。尘劫迁变，我道亿龄。回 
　　骸起死，天地齐并。急急如律令。
　　火炼变仙符
　　朱明上景
　　日月合形
　　石景水母玉胞金精
　　中有赤帝南极老人名曰洞浮
　　玉眸诜诜
　　洞阳火炼阴消魂精
　　十干受炼
　　胎化玉婴回骸起死长生大君朱陵度命受炼更生急急如灵宝度人律令
　　三台真人台光爽灵幽精
