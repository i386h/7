<!-- { "loadSidebar": true } -->
　　，恭起真文，载扬妙化。伏愿北方玄灵童子，明承符命，径诣北方水德辰门星君，斗、牛、女、虚、危、室、璧七宿星君，玄武北斗，壬癸 
　　亥子太阴之炁六狄老君，颛顼玄冥。冬王正神，乾宫六白，坎宫一白，太岁方隅，阴阳众神，北岳恒山一切神明。为斋主某，解除无始以来 
　　所犯罪咎，消南方火炁之灾，锡以康宁，延其年寿，一如北方元始自然玉文旧典律令，火急奉行。
　　焚真文
　　元始勑下，五老监明。济度群品，瞬息无停。今日大庆，欣喜蒙恩。诸天欢悦，起镇真文。和：起镇北方。
　　中央一炁天君
　　中央真文请师起镇
　　具位臣某，谨重诚上启中央元灵一炁天君，中乡神仙诸灵官。以今奉为某，夙宵行道，安镇中央。仰荷慈光俯垂，鉴映法筵，告罢斋福圆成 
　　，恭起真文，载扬妙化。伏愿中央元灵童子，明承符命，径诣中央土德镇星真君，魁、( )、( )、( )、魓、( )、魒七宿星君，勾陈胜蛇， 
　　戊己辰戌丑未之炁三秦老君，黄帝后土，土王正神，太岁方隅，阴阳主宰，中岳嵩山一切神明。为斋主某，解除无始以来所犯罪咎，消北方 
　　水炁之灾，锡以康宁，延其年寿，一如中央元始自然玉文旧典律令，火急奉行。
　　焚真文
　　元始勑下，五老监明。济度群品，瞬息无停。今日大庆，欣喜蒙恩。诸天欢悦，起镇真文。和：起镇中央。
　　宣咒
　　元始上天，三光高明。回景照耀，四炁朗清。运度听冲，激阳流星。五界错越，三统失宁。五斗总辰，七宿明灵。真君大魁，厥讳玉精。夫 
　　人皇妃，字曰育婴。总御玄关，回转诸天。今日客灾，玄告不祥。请以真文，赤书上呈。散发讼愆，披露丹诚。惟垂玄鉴，回复天经。炁不 
　　横越，灾不横生。焚烧灵文，散烟玉京。上景监度，普告万灵。炁消三关，灾灭九冥。阴阳调和，国土太平。谨以金龙，风驰驿程。向来宣 
　　演赤书消灾玉文，功德周圆。伏愿灵光返照，祖炁回灵。天锡蕃厘，辂神风而鼓舞。帝资纯嘏，施法雨以涵濡。稽首皈依，无极大道。
　　出天门送师
　　具位臣某，谨重诚上启　三师真人。伏以五灵安镇，幸厘事之庆成。万圣戒严，仰斋功之妙密。亶繇提奖，孰罄载衔。云敛清冥，莫挽琼轮 
　　之驻。月笼黄混，惟期瑶辇之旋。法众运诚，修斋奉送。
　　修斋颂
　　灵宝领教济度金书卷之一百四十二竟
　　洞微高士开光救苦真人宁全真授灵宝通玄弘教水南先生林灵真编
　　卷一百四十三
　　科仪立成品
　　祈禳通用
　　早朝升坛诵经仪
　　步虚　洒诤
　　按人各恭信
　　三皈依
　　志心归依
　　十方道宝，当愿众生，起心回向，一切信礼。
　　志心归依
　　十方经宝，当愿众生，心开悟解，受持转诵。
　　志心归依
　　十方师宝，当愿众生，普上法桥，无有障碍。
　　祝香
　　具位臣某，与临坛官众等，上启太上无极大道虚无自然元始天尊，太上玉晨大道君，金阙后圣玄元老君，十方灵宝天尊，高上玉皇，已得道 
　　大圣众，至真诸君丈人，三十二天帝君，东华南极，西灵北真，上宰上相，上保上傅，日月星宿，北斗南辰，周天真宰，十方无极无量品至 
　　真大神，飞天神王，长生大圣，无量度人君，妙行真人，天真皇人，三十六部尊经玄中大法师，灵宝玄一经籍度师，侍经五帝玉童玉女，岁 
　　德尊神，土地主执，三界应感一切真灵。臣闻浮黎开碧玉之祥，八员拱御。腾胜示宝珠之象，十极凝真。传圣道於中乘，授真经於上品。巍 
　　巍大梵，成真而混合百神。劫劫长存，回灵而齐仙万炁。诸天遥唱，群魔束形。大哉二章之奇，妙矣三篇之奥。瞻依切切，恳请拳拳。今有 
　　某期仗真乘，导迎景福。臣等祗率清众，恭款玄坛，异口同音，调声正黑，依凭斋戒，整励形神，演诵真经，宣扬妙范。伏愿灵光炜烨，梵 
　　响琳琅。启玄都禁典之藏，容其啸咏。开紫阳飞天之卫，示以空歌。金磬朗彻於清虚，玉字瑞腾於蕊笈。祯祥可冀，功德难胜。即使斋主某 
　　，门户兴隆，神魂澄正。琼音一转，玄云垂应於三关。隐韵十周，甘露洒飞於百体。福德立降，灾厄潜消。七祖九玄，诣朱陵而受度。六亲 
　　三族，企紫府以流光。注讼不兴，冤愆普释。天灾地厉，四时无挠於含生。阳耀阴灵，九垒咸超於罪爽。圆方有象，陶冶无垠。臣等不胜激 
　　切，屏营俟命之至谨言。
　　宿命赞　启经
　　云篆太虚，浩劫之初。乍遐乍迩，或沉或浮。五方徘徊，一丈之余。天真皇人，按笔乃书。以演洞章，次书灵符。元始下降，真文诞敷。昭 
　　昭其有，冥冥其无。沉痾能自痊，尘劳溺可浮。幽明将有赖，由是升仙都。
　　以今奉为转诵宝经，请福祈恩，消灾谢过。伏愿万帝设礼，三界侍轩。身有光明，保生根而善因赫奕。魔无干犯，昌世泽而尘障蠲除。祖玄 
　　稳驾於法桥，幽夜齐登於道岸。普熏含识，均被生成。稽首皈依，平坐如法。
　　平坐赞
　　道场众等，执简当心，平坐如法。
　　开经玄蕴咒
　　寂寂至无宗，虚峙劫仞阿。豁落洞玄文。谁则此幽遐。一入大乘路，孰计年劫多。不生亦不灭，欲生因莲花。超凌三界徒，慈心解世罗。真 
　　人无上德，世世为仙家。
　　请转宝经　结经
　　仰惟无极大道，三境至尊，十华高真，三界众圣，祈垂鉴映，同赐证明。臣闻洞玄秘典，先覆载以立天根。灵宝真乘，贯幽明而归道纪。凡 
　　伸恳切，必沐感通。向来奉为某，遵金简之洪仪，开琼函之宝轴。检摄三业，澄寂五神。清音琅琅，经已闻於五过。丹衷翼翼，诚惟罄於千 
　　重。希书功勤，庸伸善庆。伏愿天光焕发，梵炁回旋。家膺作善之祥，下禳毒害。身有修真之路，上契玄元。俟经法以周圆，按科仪而宣忏 
　　。更冀飞潜动植，均游泳於恩波。人鬼龙仙，悉陶镕於化治。慈悲所被，宇宙咸宁，稽首皈依无极大道。
　　七真赞四首，旋行
　　太上玄虚宗，弘道尊其经。俯仰已得仙，历劫无数龄。巍巍大真德，寂寂固无生。霄景结空构，乘虚自然征。日月为炳灼，安知乐未央。
　　学仙绝华念，念念相因积。去来乱我神，神躁靡不历。灭念停虚闲，萧萧入空寂。请经若饥渴，持志如金石。保子飞仙路，五灵度符籍。
　　济我六度行，故能解三罗。清斋礼太素，吐纳养灵芽。逍遥金阙内，玉京为余家。自然生七宝，人人坐莲花。仰嚼玄都柰，俯酣空洞瓜。灵 
　　颜耀朱日，奚计年劫多。法鼓会天仙，呜钟征大魔。
　　灵风扇奇花，灿烂开烦襟。天真抚云璈，众仙弹灵琴。雅歌三天景，散慧玉华林。七祖升福堂，由此步玄音。前世福未足，斯书难寻。信 
　　道情不书，图飞乃反沉。太上无为道，弘之在兆心o学仙颂
　　学仙行为急，奉戒制情心。虚夷正气居，仙圣自相寻。若不信法言，胡为栖山林。
　　出坛
　　午朝升坛诵经仪
　　步虚
　　按人各恭信
　　三皈依
　　志心归依
　　十方道宝，当愿众生，起心回向，一切信礼。
　　志心归依
　　十方经宝，当愿众生，心开悟解，受持转诵。
　　志心归依
　　十方师宝，当愿众生，普上法桥，无有障碍。
　　祝香
　　具位臣某，与临坛官众等，上启太上无极大道虚无自然元始天尊，太上玉晨大道君，金阙后圣玄元老君，十方灵宝天尊，高上玉皇，已得道 
　　大圣众，至真诸君丈人，三十二天帝君，东华南极，西灵北真，上宰上相，上保上傅，日月星宿，北斗南辰，周天真宰，十方无极无量品至 
　　真大神，飞天神王，长生大圣，无量度人君，妙行真人，天真皇人，三十六部尊经玄中大法师，灵宝玄一经藉度师，侍经五帝玉童玉女，岁 
　　德尊神，土地主执，三界应感一切真灵。臣闻云藏风静，璇玑停七政之轮。凤唱鸾呜，神圣拥十华之驾。启碧落传经之瑞，昭清微出教之符 
　　。监真度生，合天人而受度。执录把籍，普幽显以蒙恩。尊妙而独步玉京，转轮而飞升金阙。故诵之者三界稽首，修之者诸天记名。上开八 
　　门，旁罗万化。以今奉为某，解厄消灾，延生保命，重徽净侣，再款玄坛。翻宝藏之希夷，光涵莲炬。开琅函之玄妙，瑞蔼兰烟。周十回以 
　　度人，列五灵而证誓。
　　宿命赞　启经
　　云篆太虚，浩劫之初。乍遐乍迩，或沉或浮。五方徘徊，一丈之余。天真皇人，按笔乃书。以演洞章，次书灵符。元始下降，真文诞敷。昭 
　　昭其有，冥冥其无。沉痾能自痊，尘劳溺可浮。幽明将有赖，由是升仙都。
　　以今奉为某，转诵宝经，请福祈恩，消灾谢过。伏愿天锡纯嘏，圣拥蕃厘。昌炽而与善因绿，家庭衍庆。齐同而成亲慈爱，冤债不生。滋福 
　　寿以优游，超形神而快乐。普扬余庆，均沐群灵。稽首皈依，平坐如法。
　　平坐赞
　　道场众等，执简当心，平坐如法。
　　开经玄蕴咒
　　寂寂至无宗，虚峙劫仞阿。豁落洞玄文，谁测此幽遐。一入大乘路，孰计年劫多。不生亦不灭，欲生因莲花。超凌三界徒，慈心解世罗。真 
　　人无上得，世世为仙家。
　　请转宝经　结经
　　仰惟无极大道三境至尊，十华高真，三界众圣，祈垂鉴映，同赐证明。臣闻老壮少强，天地显生成之象。金泄玉露，阴阳昭奇耦之祥。妙道 
　　难量，真经普济。向来奉为演琅函之微妙，按金录之威仪，精进一忱，周回十过。万灵振伏，天风鼓玉籁之音。十方肃清，法雨振琼林之韵 
　　。下通风泽，上彻云层。召和气於虚玄，静妖尘於广汉。伏愿某耀景星而分福分寿，凝祥雾而润屋润身。万炁长存，功德契书名之妙。八景 
　　冥合。神真融保命之玄。消灾而亲属欢荣，护门而家庭宴喜。更冀亿曾万祖，历劫种亲，青府升神，敕制送迎於地户。朱宫受炼，飞度监举 
　　於天门。九幽无逼合之忧，万类沐生成之喜。尧天舜日，四炁朗清。禹迹周疆，兆民熙乐。无物不归於焚炁，有情悉被於灵光。稽首皈依， 
　　闻经赞咏。
　　三闻经
　　闻经已后，唯愿众生，探入法门，归依信受。
　　闻经已后，唯愿众生，万罪并消，善牙增长。
　　闻经已后，唯愿众生，永断执迷，常归正道。
　　七真赞四首旋行
　　学道由丹信，奉师如至亲。抱景伴清虚，孜孜随日新。众人未得度，终不度我身。大愿有重报，玄德必然信。阴德罪至深，对来若转输。学 
