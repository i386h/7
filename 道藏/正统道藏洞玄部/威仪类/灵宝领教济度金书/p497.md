<!-- { "loadSidebar": true } -->
　　关会高凝，真皇端拱。执神章而御政，运会攸司。提灵策以施权，灾祥旁统。愿垂慈造，俯锡隆恩。颁散祸之真符，降元皇之正炁。即俾弟 
　　子某，寿基日辟，福树春融。陶八景之灵辉，门庭穆穆。茂四时之佳炁，眷序熙熙。碧简书名，青编纪字。常沐真风之被，永依化日之长。 
　　臣下情不胜激切，恳祈之至，谨奉表陈启以闻。臣诚惶诚恐，稽首顿首，再拜谨言。
　　年　月　日具位臣姓某上表。
　　第八表
　　具位臣姓某
　　上言，今月某日，为弟子某，崇建玄灵经忏道场，祈恩请福，保命延生。谨具表奏闻者。
　　臣伏以仰紫炁玉楼之邃，望重中垣，企二命真人之尊，位崇玉帝。敢皈神於璇极，爰请命於瑶枢。臣诚惶诚恐，稽首顿首再拜。伏念臣昌运 
　　欣逢，庆基夙植。豁落应五三之变，莫究希夷。飞登履九六之常，未臻玄妙。徒陟鸳班而缀武，曷歇凤渥以承流。恭惟
　　北斗第八天内外辅玉皇君几前。
　　帝度高凝，洞明端拱。执火铃而赞理，权御三灵。典神策以裁成，恩周万类。愿垂慈造，俯锡隆恩。颁解厄之真符，降元皇之正炁。即俾弟 
　　子某，碧霄锡庆，紫府书名。道炁弥罗，荫门庭而清静。景星照耀，护起处以安宁。运限消灾，命身介寿。常沐真风之被，永依化日之长。 
　　臣下情不胜激切，恳祈之至，谨奉表陈启以闻。臣诚惶诚恐，稽首顿首，再拜谨言。
　　年　月　日位臣姓某上表。
　　第九表
　　具位臣姓某
　　上言，今月某日，为弟子某，崇建玄灵经忏道场，祈恩谢过，保命延生，谨具表奏闻者。
　　臣伏以仰紫馆玉台之邃，望重中垣。企三阳真人之尊，位崇大帝。敢皈神於璇极，爰请命於瑶枢。臣诚惶诚恐，稽首顿首再拜。伏念臣昌运 
　　欣逢，庆基夙植。豁落应五三之变，莫究希夷。飞登履九六之常，未臻玄妙。徒陟鸳班而缀武，曷歇凤渥以承流。恭惟
　　北斗第九天蓬内弼玉皇君几前。
　　上尊高凝，隐元端拱。执帝章而统济，旁御八纮。定神箓以周回，下联庶职。愿垂慈造，俯锡隆恩。颁定命之真符，降元皇之正炁。即俾弟 
　　子某，天形毓素，道貌凝丹。祥衍方来，耀华芒而郁勃。灾消既往，迎紫炁以笼葱。四象安平，五灵扶翊。常沐真风之被，永依化日之长。 
　　臣下情不胜激切，恳祈之至，谨奉表陈启以闻。臣诚惶诚恐，稽首顿首，再拜谨言。
　　年　月　日具位臣姓　某上表。
　　璇玑斋启幕表
　　中天法师幕
　　具位臣姓某
　　上言，今月某日，为弟子某，崇建璇玑斋几昼夜，保佑平安，以今宿启告斋者。
　　臣伏以运启赤明，仰九晨之瑞彩。杓明碧落，提七政之灵光。孰扶斋律之崇，亶藉师垣之贵。敢依真造，辄控愚衷。臣诚惶诚恐，稽首顿首 
　　再拜。伏念臣缘藉庆基，生逢昌运。佩河图之秘范，莫究希夷。混世网之迷机，未隆利济。昌领班联而奏对，惧贻罪戾以凌兢。亶藉高明， 
　　曲乘提轸，恭惟
　　中天大法师元惠真君圣前。
　　右垣胤粹，中极凝精。参赞旋枢，泽八纮於寿域。主张琼韫，翼三洞於福乡。愿运慈悲，曲迂飙驭。运元会道，誊丹素以迎厘。锡庆流恩， 
　　匝玄黄而被泽。圆成斋福，流演宸恩。臣下情不胜激切，恳祈之至，谨奉表陈启以闻。臣诚惶诚恐，稽首顿首，再拜谨言。
　　年　月　日具位臣姓　某上表。
　　天师幕
　　具位臣姓某
　　上言，今月某日，为弟子某，崇建璇玑斋几昼夜，保佑平安，以今宿启告斋者。
　　臣伏以永寿传经，启函三之圣化。混元设教，垂正一之明科。孰扶斋律之崇，亶籍。师垣之贵。皈依真造，辄控愚衷。臣诚惶诚恐，稽首顿 
　　首再拜。伏念臣缘藉庆基，生逢昌运。佩河图之秘范，莫究希夷。混世网之迷机，未隆利济。冒领班联而奏对，惧贻罪戾以凌兢。亶藉高明 
　　，曲垂提轸。恭惟
　　三天大法师元素真君圣前。
　　禀资玄粹，分气魁灵。为道法之根宗，位崇五府。作人天之模范，光焕十华。愿运渊慈，俯迂飚驭。运元会道，誊丹赤以迎厘。锡庆流恩， 
　　匝玄黄而被泽。圆居斋福，流演宸恩。臣下情不胜激切，恳祈之至，谨奉表陈启以闻。臣诚惶诚恐，稽首顿首，再拜谨言。
　　年　月　日具位臣姓某上表。
　　谢二幕表
　　中天法师幕
　　具位臣姓某
　　上言，今月某日，为弟子某，崇建璇玑斋几昼夜。祈恩请福，保命延生，以今解坛散斋者。
　　臣伏以梵炁弥罗，拥玉垣之鸾驭。卿云蒙霭，辖金阙之鸿禧。幸圆斋之严，亶藉师垣之重，朝仪既罄，野悃重敷。臣诚惶诚恐，稽首顿首再 
　　拜。伏念臣误绍玄宗，滥承宏化，科崇存念，莫神运於内观。经备威仪，或心驰於外用。冒领对扬之首职，惧贻校录之深文。仰冀慈悲，俯 
　　垂援拯。恭惟
　　中天大法师元惠真君圣前。
　　同仁流演，厚德允周。勋纪丹书，命真灵而迁赏。功标玄格，普班箸以承恩。谅返灵光，倏旋上景，碧霞缥缈，益垂惠露於三千。紫雾徘徊 
　　，愿扇仁风於五亿。善功昭着，至教流通。臣无任激切，感戴之至，谨奉表陈谢以闻。臣诚惶诚恐，稽首顿首，再拜谨言。
　　年　月　日具位臣姓　某上表。
　　天师幕
　　具位臣姓某
　　上言，今月某日，为弟子某，崇建璇玑斋几昼夜。祈恩请福，保命延生，以今解坛散斋者。
　　臣伏以苍璧摅诚，幸依光於圣日。玄圭锡庆，诞流景於真风。幸圆斋律之严，亶藉。师垣之重。朝仪既罄，野悃重敷。臣诚惶诚恐，稽首顿 
　　首再拜。伏念臣误绍玄宗，滥承宏化。科崇存念，莫神运於内观。经备威仪，或心驰於外用。冒领对扬之首职，惧贻校录之深文。仰冀慈悲 
　　，俯垂拯援。恭惟
　　三天大法师元素真君圣前。
　　大钧有造，小物不遗。含垢匿瑕，曲提携於班着。论功行赏，普酬奖於真灵。谅返灵光，倏旋上景。道非常道，矜万类以提携。玄之又玄， 
　　泽十方而遍满。善功昭着，至教流通。臣无任激切，感戴之至，谨奉表陈谢以闻。臣诚惶诚恐，稽首顿首，再拜谨言。
　　年　月　日具位臣姓　某上表。
　　玄灵解厄表
　　具位臣姓某
　　上言，今月某日，为修斋弟子某，崇建某斋几昼夜。以今谢过解厄，保命消火，谨具表奏闻者。
　　臣伏以金阙云开，散神光於三极，玉垣日近，耀圣彩於九灵。典阴阳化育之权，斡经纬裁成之柄。雍和万化，五行顺序以迎祥。抚料兆民， 
　　七政飞躔而荐瑞。皆帝车之中御，参圣瑟以旁调。生意无垠，仁声有赫。敢驰神於地面，庸皈命於天心。臣诚惶诚恐，稽首顿首再拜。伏念 
　　斋主某，幸睹玄机，欣逢昌运。立功立德，罔知随力以修崇。谋身谋家，多致逐情而流荡。每省吾而惕若，惧临汝以昭然。肘步膝行，期罄 
　　解厄消灾之恳。目驰心遡，愿殚延生注福之忱。冀雨露之无私，焕日星有而赫。恭惟
　　中天大圣北斗玉晨九皇上真道君几前。
　　权衡圆盖，纲纪方舆。密驾法桥，寿域永提於赤子。拓开邪径，福乡常关於苍生。愿矜激切之祈，俯鉴骈蕃之祷。
　　勑降璇玑真属，敷一十五应验於家庭。宣告道德官君，解二十四厄难於身命。即俾某吉祥止止，庆泰熙熙。景星卿云，固精神而容与。光风 
　　霁月，融步武於高华。四时腾夏屋之欢，万事协春台之乐。芝兰茂悦，松桂敷荣。臣下情无任激切之至，谨奉表陈启以闻。臣诚惶诚恐，稽 
　　首顿首，再拜谨言。
　　年　月　日具位臣姓　某上表。
　　七曜斋禳禬凶星表
　　具位臣姓某
　　上言，今月某日，为某祟建某斋几昼夜。禬禳凶曜，延迓祥厘，以今具表奏闻者。
　　臣伏以六甲推移，灿金经於紫极。五行变化，丽玉纬於青冥。孰非碧汉之照临，永赖清微之宰制。九灵御地，七政巡天，期消潜匿之迍，庸 
　　辂蕃厘之被。敢瞻华盖，荐扣真灵。臣诚惶诚恐，稽首顿首；再拜。伏念斋主某，赋性一元，陶形四炁。数分枝干，往来轮转於鸿钧。精耀 
　　阴阳，进退循环於凤历。虑威芒之丽彩，或福景之韬光。莫兆祯祥，易形厄难，匪藉桧禳之庸敬，曷符应感之真忱。恭惟
　　日宫太阳郁仪帝君。
　　月府太阴结璘皇君。
　　东方木德岁星星君。
　　南方火德荧惑星君。
　　西方金德太白星君。
　　北方水德伺辰星君。
　　中央土德镇星星君圣前。
　　临制八纮，主张三极。仁风鼓动，有生孰外於陶镕。德雨沾濡，无物不归於统御。愿矜愚贱，俯察恳祈。
　　勑流年三元之星辰，勒本命五纪之真圣。命身守照，来德曜而五福天开。运限飞临，斥刑星而三寿日辟。即俾某精神茂悦，步武高华。绿鬓 
　　朱颜，庆风云於窦桂。厖眉皓发，宴日月於庄椿。蓬荜生辉，松萝蒙润。臣下情无任激切之至，谨奉表陈启以闻。臣诚惶诚恐，稽首顿首， 
　　再拜谨言。
　　年　月　日具位臣姓　某上表。
　　玄灵璇玑斋言功表
　　具位臣姓某
　　上言，今月某日，为奉斋法弟子某，就某处崇建某斋几昼夜。祈恩谢过，请福延生，以今解坛忏罪，为将吏言功者。
　　臣伏以玉垣中御，敷化雨以周回。璇极旁张，散庆云而流演。经纬悉陶於丹简，阴阳均囿於玄纲。德贯十华，道舒三际。爰露言功之请，庸 
　　殚谢过之勤。臣诚惶诚恐，稽首顿首再拜。伏念臣庆运欣逢。昌基夙挺。九灵制命，斋修幸彻於瑶坛。万炁升神，奏对宜陈於玉陛。犹臣识 
　　沦象罔，迹涉纷葩。宣德鸳班，妄指灵曹而召役。承符凤扆，滥称主职以关宣。昧斋戒而慢威仪，冒科条而垂俯仰。行神布炁，虑存念之周 
　　章。操表呈词，易语言之颠倒。凡诸过咎，悉是愆瑕。愿敷雨露之恩，为息雷霆之谴。恭惟
　　中天大圣北斗九皇玉晨道君几前。
　　帝车临制，化瑟参调。斡运一元，仁广周於高厚。雍和万化，惠普洽於显微。宜冀降慈，恪垂矜宥。其有建斋之日，上请三宝官属，三洞威 
　　神，璇玑仙曹，玄灵真众，侍经卫法，护道监斋，擎羊直符，陀罗直事，绣衣使者，通事舍人，运神会道功曹，掌式解厄灵官，左右龙虎君 
　　，三炁正神，九皇上奏灵官，中天承受玉女，本靖侍靖仙官，主将副将某，监坛某，主坛某，诸省府院司效职宣劳官君将吏，监临翊卫，某 
