<!-- { "loadSidebar": true } -->
　　灵宝降下，徧告冥途。穿窬夜魄，被害为徒。冤冤执对，劫劫相呼。准今符命，超度南都。形貌完复，快乐无为。急急如律令。
　　追横死伤亡符
　　通灵有感摄现招明拘籍搜魂追摄大神金琏，字连之。
　　长八尺，裹皂绣巾，着白绣袍，左手执符，右手仗剑，乘黑云。
　　勑符咒
　　灵宝符命，勑下幽扃。通灵有感，摄现昭明。横死魂爽，执对相因。准今符命，超度南陵。急急如律令。
　　追庙摄横死伤亡符
　　飞云走雾诛庙搜魂破邪大神董尧，字先明。轰雷震鼓飞捷封山破庙搜访急捉追摄大神宋先，字子镇。
　　追捉万神烧庙烈火追摄还魂复肌大神施近，字用卿。
　　长八尺，裹青黄黑三色巾，着绿黄白三色绣衣，各执剑戟火把，乘云。
　　勑符咒
　　灵宝符命，急降庙庭。搜寻横丧，来诣家庭。庙神藏匿，束送酆城。检北律令，灭亡其形。放出魂魄，炼质朱陵。魂神受炼，受化更生。急 
　　急如律令。
　　追虎狼伤亡符
　　威神雄猛飞摄腾空封山断虎追猖致魄大神阎空，字清卿。
　　雄貌赶逐摄地飞空封山走毒斩猖归魂大神宋起，字汉歆。
　　走驭山林腾捷郊野封山斩狼绝猖还神大神孙异，字公明。
　　长八尺，裹青红黑三色绣巾，手持铁索刀枪，在黑云中。
　　勑符咒
　　灵宝符命，开度幽阴。虎狼丧魄，摄诣家庭。宿冤罢对，积滞消轻。准今符命，升度朱陵。急急如律令。
　　追水火漂焚伤亡符．
　　德义通幽全体安魂引道开关追摄大神叶跧，字升之。
　　长八尺，裹皂巾，衣青锦袍，左手执符，右手捧印，乘黑云。
　　勑符咒
　　灵宝真符，下拔幽都。火焚水溺，魂魄昭苏。形神罢苦，净魄还居。准今符命，速离幽涂。炼质朱府，上升仙都。急急如律令。
　　追赴官在任死亡符
　　定名玉历掌算注籍追魂大神黄述，字还夫。
　　解冤释结斩绝地根大神胡明，字执先。
　　执籍罢对解冤升济大神丁玄，字通之。
　　溥救诸苦赍持金简超度大神牛耕，字文中。
　　溥度幽识赍持符命升济大神高迁，字胜常。
　　各身长八尺，裹青皂红黄紫五色巾，衣青袍五色，内赍持金简大神左手持符，右手执剑，乘黑云。
　　勑符咒
　　太上宝箓，玉篆灵章。超度宦子，拔出地厢。狱户罢对，关锁开张。魂神受炼，升度太阳。急急如律令。
　　追军阵斗战伤亡符
　　解斗罢敌摄魄大神元德，字志中。
　　执矛忠义威男大神张坚，字明远。
　　敢死撼山绝粮大神陆都，字希文。
　　执戟驰魂却死大神卢扶，字元应。
　　把索追魂摄魄超度大神乔恂，字志远。
　　追召引送招魂大神李越，字建生。
　　各长八尺，裹五色绣巾，衣五色绣抱，手持铁索，执旛赍符，乘黑云。
　　勑符咒
　　太白运行，太乙运明。下临分野，照彼诸军。对敌身殁，魂入幽扃。真符告下，罢对削形。和为善友，飞升紫庭。急急如律令。
　　追饿死伤亡符
　　救苦拔罪生肌长津全魄还源大神赵宁，字康叔。
　　长八尺，裹青绣巾，衣紫袍，左手持符，右手仗剑，乘黑云。
　　勑符咒
　　玉清真符，颁降幽都。冻饿滞魄，散荡鬼区。赐之玉篆，超脱三涂。各生饱暖，骨肉昭苏。炼质朱陵，上升玉虚。急急如律令。
　　追咒诅身死伤亡符
　　斩邪治病解脱除殃消咒诅解冤结大神赵子玉，字明通。
　　长八尺，戴三梁冠，衣绣衣，执符持剑。
　　勑符咒
　　五极帝章，下至酆山。五岳神吏，承符察奸。追魂摄魄，解对和冤。咒诅消释，同升上天。急急如律令。
　　追解释自缢伤亡符
　　断索金刀解释自缢追摄大神宋昭，字建之。
　　长八尺，裹黄绣巾，衣青绣袍，持符仗剑。
　　勑符咒
　　宝章灵灵，上应天庭。冤缢自害，身殁幽冥。准此符命，和释超升。急急如律令。
　　追杀死伤亡符
　　无情断义追召杀伤大神梁告，字吉甫。
　　长八尺，戴三梁冠，着青绣衣，仗剑持符。
　　勑符咒
　　帝君有命，解释前非。冤对相缠，和释咸归。亡人今世，冤业拔时。准今符命，超度天仪。急急如律令。
　　追水溺伤亡符
　　履泉追摄显现灵通大神刘逆接，字公超。
　　长八尺，裹结脚幞头，披半青绣袍，持符。
　　勑符咒
　　江河之神，河渎之君。升度水魂，拯拔幽沉。准今符命，火急奉行。急急如如律令。
　　追复连古疰死魂符
　　断尸解冤释对追魂大神瞿维先，字云卿。断疰绝染去传大神朱必文，字恭昭。
　　各长八尺，裹红绣巾，衣大袖红绣袍，执戟持符而降。
　　勑符咒
　　三天之灵，九疰乱神。丧神魂魄，传疰败真。玉清符命，追拔幽扃。舍恶从善，飞升紫庭。急急如律令。
　　追毒药伤亡符
　　正明威武德义忠正全复形体大神刘企，字元夫。
　　长八尺，裹青绣巾，衣绯绣袍，持符仗剑。
　　勑符咒
　　玉清有命，告下幽扃。衔冤苦爽，执对寒庭。承符解释，超上朱陵。急急如律令。
　　追产育伤亡符
　　无义断恩收魔摄精解释追摄大神王志中，字美甫。持剑。
　　正精火目摄炁聚英解对释愆大神陆茂，字执中。
　　震鼓轰雷闪目生电聚体长肌大神胡敬，字甫之。
　　各持弓箭条索，并裹青绣巾，衣绯袍，各持三色器械，乘黑云直下血湖而去。
　　直性梗灵破秽净浊生清大神徐立，字子元。
　　威灵通感眷义全形洗浣大神周克，字同先。
　　解释冤愆生精致魄全形复体大神李异，字信中。
　　解冤释结正魄生形致影长津复体大神冯道，字连卿。
　　四神并裹青红绣巾，着四色绣袍，各持剑，乘黑云持符而下。
　　勑符咒
　　元始降宝箓，升度产亡魂。拔出长夜府，超上化生门。解除累劫罪，削去宿身愆。乘符往朱陵，变炼度成仙。急急如律令。
　　追母丧子存符，母存子亡符，已产母子俱亡符，未产母子俱亡符。
　　已上四符，并同前官将。
　　勑符咒
　　天帝合明，符下幽冥。真炁成象，阴阳附行。宿愆冤对，解结开明。监生速降，卫房急生。玉真灵符，救诸产魂。大道有令，天医全形。急 
　　急如律令。
　　九天普度院摄召三十六类伤亡符
　　第一追天嗔雷震死魂符
　　广度沉沦真人鹿平。
　　太玄冠，云霞五色羽衣，朱履，长裾，玉佩，手执玉帝勑印，印出红光。掐玉清诀
　　呼魂唤魄将军李元吉。
　　皂帽，红抹额，衣锦文袍，披金甲，吊靴，执七星剑，剑出火光。掐卯文
　　勑符咒
　　唵吽吽，波咤咤。
　　右符，凡书时面东南，扣齿九通。掐玉文。吸西北炁红光，吹入符中。想真人将军，驾赤龙从东方来降入符，吸东炁布入。已后并同。
　　第二追剐割分身死魂符
　　大慈广度真人乔和。
　　俯仰冠，衣青霞五色羽衣，长裾玉佩，朱履，执元始印，印出金光。掐玉文
　　聚魂集魄将军英布。
　　披发，红抹额，衣皂袍，持刀，足下有黑犬一头，口吐火焰。掐戌文
　　勑符咒
　　唵吽吽，勑叉神。
　　第三追官吏检验伤亡符
　　大悲救苦真人桑仲。
　　俯仰冠，衣红霞羽衣，朱履，长裾玉佩，左手执水盂，右手执杨枝，上出金光。掐玉文
　　驱魂逐魄将军杨广。
　　凤翅兜鍪，锦袍，金甲，吊靴，手持铁叉，叉上出金光。掐寅文
　　勑符咒
　　唵吽吽娑吽。
　　第四追绞斩犯刑死魂符
　　大惠度亡真人陆先。
　　俯仰冠，衣黄霞羽衣，朱履，长裾玉佩，执度亡宝旛，旛上出红光。掐玉文
　　抱魂守魄将军李广。
　　凤翅兜鍪，衣锦抱，金甲，吊靴，手持弓箭。掐辰文
　　勑符咒
　　唵吽吽薄义留皮务叉菩提帝孽。
　　第五追军阵杀伤死魂符
　　随念救苦真人木彬。
　　七星冠，红霞羽衣，朱履，长裾玉佩，手持元始符命，符上出金光。掐玉文
　　掌魂管魄将军钱恺。
　　裹红包巾，着红袍，吊靴，手执枪。掐未文
　　勑符咒
　　唵吽吽泽天哒利咤。
　　第六追生产堕胎死魂符
　　入门开度真人□子章。
　　七星冠，红霞鹤服，长裾玉佩，执上帝牒，牒上出红光。掐中指中文
　　收魂召魄将军金俊。
　　裹红包巾，衣皂抱，吊靴，执双刀，面黑。掐亥文
　　勑符咒
　　唵吽吽皮婆。
　　第七追虎豹豺狼伤死符
　　大慈广化真人徐洞神。
　　星冠，红霞鹤服，朱履，长裾玉佩，手执水盂，盂中出金光。掐卯文屈四指
　　寻魂收魄将军丁羊。
　　卷云冠，绣衣，吊靴，执铁鞭，悬剑於两腰间。掐巳文
　　勑符咒
　　唵吽吽金婆哒施。
　　第八追猛火焚烧死魂符
　　慈悲接引真人杨守光。
　　星冠，青霞鹤服，朱履，长裾玉佩，手执水枝，枝上出雨霞如珠。掐卯文
　　护魂卫魄将军王亨。
　　裹帽，红抹额，绿袍，靴，一执大斧，足下有黄蛇一条，口吐猛火。掐巳文
　　勑符咒
　　唵吽吽伽野味婆提诃。
　　第九追投江落水死魂符
　　慈悲救难真人童太和。
　　星冠，绿霞鹤服，朱履，长裾玉佩，手执玉印，印上出红光。掐中指中文，屈第五指
　　寻魂讨魄将军陈彦，
　　黄包巾，着青袍，吊靴，手执火轮，火轮上出火光。掐未文
　　勑符咒
　　唵吽吽毗皮娑十头大叉托婆菩提诃。
　　第十追悬梁自缢死魂符
　　水济无边真人任子昌。
　　星冠，乌霞服，朱履，长裾玉佩，手执水枝，枝上有雨露。掐中指中文
　　追魂唤魄将军张穰。
　　赤发，载铁冠，着绯衣，吊靴，手执剑，剑上出火。掐午文
　　勑符咒
　　唵吽吽苏斯叱披留提娑诃。
　　第十一追遭逢毒药死魂符
　　火炼丹界真人陆守一。
　　星冠，红霞鹤服，朱履，长裾玉佩。手执如意宝铃，铃上出火光。掐中指中文，屈第二指
　　安魂定魄将军尹宣。
　　银头铠，锦袍，吊靴，执金槌，腰县铁索。掐未文
　　勑符咒
　　唵吽吽务陀南三支火计叉拔诃。
　　第十二追堕坑落堑死魂符
　　广化幽魂真人郑大文。
　　星冠，黄霞鹤服，朱履，长裾玉佩，手执玉皇宝旛，旛上出红光。掐中指中文，屈第四指
　　随魂逐魄将军韩亨。
　　烈士冠，绣衣，吊靴，手执铁简，足下有一鹤，口吐白炁。掐卯文
　　勑符咒
　　唵吽吽麻叉婆帝逐流都计诃。
　　第十三追树木压损死魂符
　　金光洞照真人遇安辰。
　　星冠，红霞鹤服，朱履，长裾玉佩，手持宝珠一颗，上出光明。掐卯文，屈第四指
　　追魂引魄将军胡兴宗。
