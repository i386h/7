<!-- { "loadSidebar": true } -->
　　伏以三洞光明，浩浩建迷途之烛。九幽冥漠，沈沈翻苦海之涛。惟兹华旛，实开暗域。影摇百尺，虹霓闪烁以凌空。光舞千寻，河汉回旋而 
　　彻地。一剎高张於梯级，万愆冀削於简书。珠火陶魂，精神玉莹。丹陵炼质，表裹冰清。超三界之危机，脱五行之大数。玄科有颂，谨用赞 
　　扬。华旛舞南丹，飘飘激十方，帝一回龙驾，啸命摄此酆。七祖胞胎散，飞步跃天纲，玉童生万神，逍遥万亿长。和：与道合真。
　　伏以九垒皈心，遥认碧虚之宝剎。百神受令，共扬紫极之恩纶。惟兹华旛，实超滞识。轻绡摇曳，神风扬八角之芒。溥谷飞浮，丽日映九光 
　　之景。隐隐登真之径路，巍巍驾景之津梁。瑶圃翱翔，愆尤雾廓。昆台游宴，结节云消，即稳步於天关，永升神於地域。玄科有颂，谨用赞 
　　扬。
　　华旛舞西昆，八达朗回旋，香林散神景，幽夜灭魔烟。灵光开五道，神虎征九玄，宴乐明霞馆，琼律炼自然。和：与道合真。
　　伏以内禁二堂，种种是开幽之典。泉台六洞，依依徼度命之恩。惟兹华旛，实开冥路。一竿独露，亭亭风舞於飞梁。万象咸窥，赫赫霞冲於 
　　仙佩。散天花而伟烨，飘梵唱以琳琅。冰浦停威，蠲消障累。酆山禀命，部卫形魂。永辞报对之缘，早证虚无之妙。玄科有颂，谨用赞扬。
　　华旛舞北玄，郁郁耀玉辉，开明长夜府，九祖振仙仪。恶根一时释，沐浴映兰池，遨游来霄景，长龄天地齐。和：与道合真。
　　伏以上帝好生，玉笈耀度生之式。下民趋死，金科宏济死之章。惟兹华旛，实迎爽魄。晓风低拂，飘飘鸾鹤之飞翔。昼日轻笼，落落蛟蛇之 
　　鼓舞。接群灵而冲举，引十极以超凌。正色苍苍，驾玄腾景。大罗眇眇，飞空步虚。升神日月以无终，驾景云霄而有路。玄科有颂，谨用赞 
　　扬。
　　华旛舞碧霄，朗朗响灵风，琳琅流梵唱，真人乘六龙。招提酆庭河，永离八难中，朝登长乐绾，夕憩太微宫。和：与道合真。
　　伏以祖气弥罗於大混，化育无私。华旛直立於虚无，提携有赖。允表升天之径，普资出地之灵。六道四生见者，消愆灭罪。十宫九署睹者， 
　　离苦登真。兔生死轮转之机，脱水火阴阳之考。彷徨来赴，快乐飞升，灵旛赦罪神咒，谨用宣扬。天尊开度，三界十方，四生六道，咸到道 
　　场。生神迁魄，万劫不忘，旛之为体，随风飞扬。风之所被，各从其方，泉曲之府，寒夜之乡。地狱饿鬼，旁及无鞅，皆得解脱，上升天堂 
　　。
　　向来竖旛超度，功德周圆。伏愿万范开张，群方利乐。开生门而塞死户，道气旁周。超北府而上南宫，灵光曲被。上穷圆盖，下极方舆。鳞 
　　介羽毛，悉皈依於化日。飞潜动植，均覆育於仁风。为上因缘，志心称念
　　三清无上天尊，十方灵宝天尊，
　　九幽拔罪天尊，太乙救苦天尊。
　　和：不可思议功德。
　　灵宝领教济度金书卷之二十四竟
　　洞微高士开光救苦真人宁全真授灵宝通玄弘教水南先生林灵真编
　　卷之二十五
　　科仪立成品
　　开度通用
　　九灯仪
　　步虚　　洒净
　　具位臣某，谨焚香遥瞻供养太上无极大道三清上圣，十极高真，九天生神郁单无量天帝，九天生神上上禅善无量寿天帝，九天生神梵监须延 
　　天帝，九天生神寂然兜术天帝，九天生神波罗尼密不骄乐天帝，九天生神洞元化应声天帝，九天生神灵化梵辅天帝，九天生神高虚清明天帝 
　　，九天生神无想无结无爱天帝，九天诸司真君，玄虚应感一切威灵。恭望洪慈，俯垂省录。伏以道冠虚无，三宝彻天根之妙。气恢空洞，九 
　　霄敷圣干之玄。拱郁罗而统御乾枢，包朔单而弥纶坤垒。琅琅隐韵，凝万神於生门。混混内音，提群灵於死户。金简耀黄垓之旦，玉符开黑 
　　绝之春。梵气扶摇，运九阳之溟涬。灵光焕烂，华八景以鸿蒙。翕张经纬之机，阖辟显幽之会。元功不宰，圣化难名。今有斋主某崇建某斋 
　　，开度亡故某人。切虑阴翳久沦，阳灵易昧。禀苍赤青绿黄白紫碧黑之生气，天谷纷飞。凝胞胎魂魄脏腑窍景神之命元，地轮披散。非返真 
　　而摄聚，曷宴景以超凌。是以灯列九卮，科遵三洞。宝章敷落，降阳耀於云层。玉篆徘徊，散阴氛於风泽。俾脱淇茫之境，径登寥廓之都。 
　　芝炬荧煌，上接玉虚之灿灿。兰缸炜烨，下通金粟之重重。月磬虚徐，云镛时霭。振步虚於八素，流梵唱於十华。稽首皈依无极大道，
　　九天生神天帝。
　　旋行至东北方
　　伏以太霄御极，浮黎域拱於始青。混气凝精，长乐舍开於空碧。统旋斗历箕之度，应舞轮召运之期。万物始终，宾帝关而布惠。群精隐见， 
　　辟鬼路以宣威。上镇陬维，下司艮域。今有斋主某人，谨然东北卮神灯，布帝真胞命元元一黄演之气，宣告玉光宝符，下开镬汤地狱。为亡 
　　故某人，溥及幽冥冤亲，平等息毒，波炎火之苦，登长乐周雨之乡。伏愿开阳流光，胞元返本。精神运气，超九地以逍遥。枯朽发烟，摄六 
　　天而震伏。更生福庆，长禀太平，谨诵郁单无量天生神章。
　　混合空洞气，飞爽浮幽寥。延康无期劫，眇眇离本条。苦魂沈九夜，乘晨希阳翘。大有通玄户，郁单降晨霄。黄云凝灵府，阴阳气象交。胞 
　　元结长命，恶根应化消。桃康合精延，二帝秀玉飘。灌溉胞命门，精炼神不雕。九天命灵章，生神神自超。元君遏死路，司马诵洞谣。一唱 
　　万真和，九遍诸天朝。稽首恭劫年，庆此荣旧苗。
　　旋行至东方
　　伏以青霄御极，端始老於华林。洞气凝精，罗开明於翠阙。扶桑耀羲轮之旦，芳骞腾龙纪之春。箕主七辰，拱紫微而布政。木交九气，乘青 
　　德以施仁。上震火维，下司地域。今有斋主某人，谨然东卮神灯，布帝真胎命元洞冥紫户之气，宣告玉光宝符，下开风雷地狱。为亡故某人 
　　，溥及幽冥，冤亲平等，息飞戈飘戟之苦，登华林惠靖之乡。伏愿阳明流光，胎元返本。玉轮辉焕，开九府以回灵。羽盖空浮，应八门而度 
　　品。昏衢永离，福舍更生，谨诵上上禅善无量寿天生神宝章。
　　无量结紫户，气尊天中王。开度飞玄爽，凝化轮空洞。故根离昔爱，缘本思旧宗。幽夜沦遐劫，对尽大运通。帝真始明精，号日字元阳。婴 
　　儿史伯元，结胎守黄房。斩根断死户，熙颐养婴童。禅善导灵气，玄哺飞天芳。华景秀玉质，精炼自成容。务玄育生上，罗列备明堂。太虚 
　　感灵会，命我生神章。一唱动九玄，二诵天地通。混合自相和，九遍成人功。大圣庆元吉，散华礼太空。诸天并欢悦，一切稽首恭。
　　旋行至东南方
　　伏以碧霄御极，回九梵於始丹。浩气凝精，翊三华於大赤。在碧霞妙严之界，有好生度命之尊。北拱太微，俨天阙而推钥。东联冥渤，俯地 
　　轴以张机。化赫风雷，经辉角轸。今有斋主某人，谨然东南卮神灯，布帝真魂命元长灵明仙之气，宣告玉光宝符，下开铜柱地狱。为亡故某 
　　人，溥及幽冥，冤亲平等，息履烟攀火之苦，登福田用贤之乡。伏愿始阳流光，魂元返本。神光流演，焕八极以飞仙。祖气弥罗，廓九幽而 
　　罢对。疑神玉馆，高步琼林，谨诵梵监须延天生神宝章。
　　须延总三云，玄元始气分。落落大梵布，华景翠玉尊。明梵飞玄景，开度长夜魂。游爽赴期归，气气返故根。太帝号阳堂，字曰八灵君。九 
　　关绿回道，胎气生上元。陵梵度命籍，太乙辅精延。泥丸敷帝席，三部八景分。魂生摄游气，九转自成仙。琅琅九天音，玉章生万神。三遍 
　　列正位，气参八辰门。玄关遏死户，灵镇津液源。应会感灵数，明道港回軿。庆此婴儿蜕，稽首赞洞文。
　　旋行至南方
　　伏以丹霄御极，焕流火於朱陵。旻气凝精，耀炎辉於紫阙。宛利镇南阎之境，重明统端化之郊。龙领轩辕，秉玄图而佐政。鹑行纲纪，乘荧 
　　惑以和恩。
　　照耀十华，长养万物。今有斋主某人，谨然南卮神灯，布帝真魄命元旸尸冥演由之气，宣告玉光宝符，下开火翳地狱。为亡故某人，溥及幽 
　　冥，冤亲平等，息吞火服炭之苦，登弃贤梵天之乡。伏愿太阳开光，魄元返本。疾除罪簿，刊仙简以书勋。落灭恶根，登神庭而受炼。永销 
　　阴翳，高挹阳华，谨诵寂然兜术天生神宝章。
　　寂然无色宗，兜卫抗大罗。灵化四景分，万条翠朱霞。游魄不顾返，一逝洞群魔。神公摄游气，飘飘练素华。荣秀椿劫期，乘运应灵图。空 
　　洞生神章，琼音逸九霞。一唱万真会，骞爽合成家。九转景灵备，郁郁曜玉葩。兜术开大有，一庆享祚多。上圣回帝驾，婴儿欻以歌。不胜 
　　良晨会，一切稽首和。
　　旋行至西南方
　　伏以景霄御极，抱始素於月庭。景气凝和，焕流金於地户。当历井扪参之分，蔼飞纲蹑纪之名。帝号太灵，运慈悲而度命。乡临仁静，回肃 
　　杀以成人。下镇黄舆，上承玄盖。今斋主某人，谨然西南卮神灯，布帝真脏腑命元五仙中灵之气，宣告玉光宝符，下开屠割之狱。为亡故某 
　　人，溥及幽冥，冤亲平等，息错锋利刃之苦，登耀真善救之乡。伏愿上阳流光，藏元返本。北酆烟灭，秉慧烛以升神。东井波澄，超昏衢而 
　　毓质。黑编落字，丹简刊名，谨诵波罗尼密不骄乐天生神宝章。
　　翻翻五帝驾，飘飘玄上门。游步黄华野，回灵骄乐端。采集飞空景，旧爽多不存。太微回黄旗，无英命灵旛。摄召长夜府，开度受生魂。公 
　　子辅黄宁，总录具形神。玉章洞幽虚，五转天地分。气炼元脏腑，紫户自生仙。数周众真会，启阳应感繁。玉女灌五香，圣母庆万年。三界 
　　并欢乐，稽首礼天尊。
　　旋行至西方
　　伏以玉霄御极，峙郁察於浮罗。遁气凝华，挹浩灵於太素。玉阃耀飞龙之驾，金门扬神凤之旛。令生薄收，流少阴而育物。帝尊太妙，司西 
　　极以施仁。天御七华，地成万宝。今有斋主某人，谨然西卮神灯，布帝真灵府命元高真冲融之气，宣告玉光宝符，下开金刚之狱。为亡故某 
　　人，溥及幽冥，冤亲平等，息金槌铁杖之苦，登金光利益之乡。伏愿元阳开光，灵元返本。升玉虚境，等万劫以超凌。辞金刚山，超三途而 
　　开泰。迄无轮转，永契真常，谨诵洞元化应声天生神宝章。
　　应声无色界，霄映冠十方。回化轮无影，冥期趣道场。灵驾不待辔，朗然生神章。空洞谅无崖，玄爽亦为疆。练胎返本初，长乘飞玄梁。蕲 
