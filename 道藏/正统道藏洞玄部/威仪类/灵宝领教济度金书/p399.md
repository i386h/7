<!-- { "loadSidebar": true } -->
　　臣不避尘冒之谴，重掳真切之忱。以今恭按典式，颁行玉清度厄玉简，告下西南坤位二黑鹑尾实沈分野流年一切星宰。愿降天光，俾知遵奉 
　　，庶消人厄，永戴生全。臣不胜激切，俟命之至。
　　宣简　　宣关　　焚简
　　旋行归位
　　圣德流科教，修斋福寿长。延生依玉简，请命奏金章。罪名消北府，生籍注南昌。见存皆快乐，富贵生福乡。
　　九宫捍厄天尊
　　臣等谨按经云：凡有男女，於本命生辰及诸斋日，清静身心，焚香，持此真经，自认北极本命星君，随心祷祝，善无不应，灾罪消除。凡有 
　　急难，盍先祷祝。以今奉为斋主某，解除身家灾厄。谨率在坛清众，持诵《太上玄灵北斗本命延生真经》，各一过。上祝中天大圣第九大帝 
　　府天蓬内弼玉晨君，进拜表文，告行符命，依按河图九宫所隶，乞为削落北坎一白玄枵分野一切罪厄。仰希矜轸，俯赐允俞。臣不胜激切之 
　　至。
　　平坐赞　　举题经
　　诵经
　　玄灵感应天尊
　　臣向来祇率法众，奉为斋主某，解禳北坎一白玄枵分野灾厄。转诵《太上玄灵北斗本命延生真经》，并已周圆。望万罪消除，灾衰洗荡，福 
　　寿资命，善果臻身。人各运诚，旋行赞咏。
　　旋行至北方
　　至道包无外，真经悯世危。敬奉承天贶，稽首扣玉虚。云鹤迎仙仗，星桥驾羽车。形神俱快乐，千劫一朝余。
　　宣表　　举方
　　宣忏
　　臣不避尘冒之谴，重摅真切之忱。以今恭按典式，颁行玉清度厄玉简，告下北坎一白玄枵分野流年临犯一切星宰。愿降天光，俾知尊奉，庶 
　　消人厄，永戴生全。臣不胜激切，俟命之至。
　　宣简　　宣关　　焚简
　　旋行归位
　　圣德流科教，修斋福寿长。延生依玉简，请命奏金章。罪名消北府，生籍注南昌。见存皆快乐，富贵生福乡。
　　九宫悍厄天尊
　　结经
　　仰惟中天大圣，斗极真尊，愿运洪慈，俯垂渊监。臣向来奉为斋主某，依按河图九星所隶，转咏《太上玄灵北斗本命延生真经》九过。上祝 
　　九皇玉晨道君，削落九宫分野一切灾厄，并已周圆。伏愿忏罪消灾，佑命身之康泰。延生注福，翊眷属以安宁。稽首皈依，闻经功德。
　　三闻经
　　闻经以后，惟愿众生，万罪荡除，善芽增长。
　　闻经以后，惟愿众生，深入法门，皈依信礼。
　　闻经以后，惟愿众生。永断执迷，常皈正道。
　　重称法位
　　具位臣某，与临坛官众等，谨重诚上启太上无极斗中高上玉皇尊帝，太微玉帝，北极玄卿大帝，中天大圣北斗九皇玉晨君，九省九府丞相， 
　　紫微垣内千乘万骑仙官神吏，三界四直功曹使者，醮筵内外，一切威灵。恭望洪慈，洞回昭鉴。臣闻自帝王而及庶人，若尊卑之有间。属北 
　　斗而由天府，实主宰之无私。洪惟璇枢，实司陶冶。谷声光彩，虽符从欲之仁。福善祸淫，确副殚诚之悃。尚虑斋主某，越从有始，逮至今 
　　生，性天迷五蕴之尘，心地蔽六情之欲，灾危易致，首谢未能。愿体太上之好生，曲轸下民之迁善。德音雷动，威令风行，绝身命运限之刑 
　　冲，息禁忌方隅之克战。善功圆满，妙果敷罗。上愿乾坤清宁，星宿辉润。飞流彗孛，潜形无挠於经躔。负蹑虹霓，敛迹罔干於舍次。普提 
　　万物，均囿一元。则上明天尊大慈之化，下副臣等皈命之诚。谨启以闻。
　　发愿
　　存神烧香
　　香官使者，左右龙虎君，侍香诸灵官，当令臣晚朝升坛转经行道之所，自然生金液丹碧芝英，百灵众真交会，在此香火炉前。令臣学道得道 
　　，求仙得仙，斋官蒙福，幽显沾恩，十方仙童玉女，接侍兰烟。传臣向来所启之诚，速达径御至真无极大道中天二大尊帝，九皇玉晨道君御 
　　前。
　　出堂颂
　　引至幕
　　谢师
　　灵宝领教济度金书卷之二百二十一竟
　　洞微高士开光救苦真人宁全真授灵宝通玄弘教水南先生林灵真编
　　卷之二百二十二
　　科仪立成品
　　玄灵经忏道场用
　　设醮仪
　　烧香颂
　　各礼师存念如法
　　宣卫灵咒
　　五星列照，焕明五方。水星却灾，木德致昌。荧惑消祸，太白辟兵。镇星四据，家国利亨。名刊玉简，字录帝房。乘飙散景，飞腾太空。出 
　　入冥无，游宴十方。五云浮盖，招神摄风。役使万灵，上卫仙翁。和：与道合真。
　　呜法鼓二十四通
　　无上三天九皇玉帝，当召九皇灵官，飞龙骑吏，绣衣使者，三炁正神，急上关启玄坛土地，方域神真。臣今设醮行道，谨奉为入意。其诸丹 
　　悃，已录奏闻。愿得元皇正炁，来合臣身。令臣所启速达径御至真无极大道中天二大尊帝，九皇玉晨道君御前。
　　请称法位
　　具位奉行玄灵璇玑经忏道场清醮法事臣某，与临坛官众等，谨同诚上启太上无极大道斗中高上玉皇尊帝，太微玉帝，北极玄卿大帝，北斗太 
　　上宫贪狼玉晨君，北斗天任巨门玉晨君，北斗天柱禄存玉晨君，北斗天心文曲玉晨君，北斗天禽廉贞玉晨君，北斗天辅武曲玉晨君，北斗天 
　　冲破军玉晨君，北斗天内外辅玉晨君，北斗天蓬内弼玉晨君，九皇夫人，九阴内妃，斗中天罡万真节度奎光大帝，斗中三台华盖星君，斗中 
　　玄曹道德诸君，六十甲子星君，斗极四圣真君，三天大法师真君，斗中豁落璇玑诸大将军，中天黑煞威烈行纲都副统兵大将军，擎羊陀罗二 
　　仙使者，左右绣衣使者，通事舍人，九省九府丞相真人，斗中千乘万骑仙官神吏，本靖经箓法部、诸省府院司将吏兵马，本派祖玄真师列位 
　　真人，经籍度师列位真人，本属城隍司主者，当境土地，里域真官，四直功曹，三界符使，醮筵内外，一切威灵。臣闻太清宫中，悯群生而 
　　应化。紫微垣内，凝九炁以储精。函三尊帝车以统临，正一建法桥而济度。良缘密说，要法广宣。保命延生，自有修真之路。消灾忏罪，爰 
　　开随力之门。虽尊卑贵贱之有殊，而礼敬修崇之罔外。臣等肃陈菲荐，恭洁阑场。宝篆烟浮，瑞结紫云之表。银缸烬馥，光腾黄道之间。伏 
　　愿渊听潜通，圣心洞监。星桥辉贯，玉衡囗运於魁罡。云汉昭回，天驷旁骖於轮幅。六甲六丁之侍卫，斗魂斗魄之禁坛。二十四厄灵官，拥 
　　森罗之卤簿。百千万重道炁，乘赫奕之旌。不违咫尺之私，式副再三之祷。臣不胜望恩激切，屏营之至，谨稽首再拜奏请。
　　请圣　　初献
　　具位上启中天大圣斗极真尊，道德官君，醮筵圣众。臣闻枢机会府，斗极都曹，为日月天地江河海之元，合阴阳木火土金水之德。象陈瑶汉 
　　，精应玉清。五行六甲之生人，禀其神而分灵降炁。三界万方之列职，秉其权而宣化承流。灾祥判於简铨，寿夭由其籍定。昭昭应感，切切 
　　皈依。今醮官某，夙荷真风，幸陶化日。樊笼赋质，卑卑坐阅於驹窗。荆棘蒙心，役役载驰於蚁磨。凡身命运限之纪度，有方隅次舍之经躔 
　　。否泰往来，吉凶停伏。受中不昧，爰归神喉舌之司。临下无私，盍请命权衡之主。匪曰遇灾而始惧，正图思患以预防。今有词文，谨当宣 
　　奏。
　　宣词
　　按如词旨，备极忱恂。臣等景运欣逢，尊经快睹。道生性命，愿承奉於真宗。心济存亡，敢自迷於邪见。是以法天象地，呼阴召阳。随力建 
　　功，啸咏一乘之玄奥。颁符驰信，蠲除八节之灾危。倾葵修事上之恭，撷藻寓由中之敬。扣头阊阖，拜手璇玑。特伸禳禬之诚，庸集平和之 
　　庆。伏愿紫宸锡羡，皇极疏恩。敕勒紫极之官君，宣告玄曹之主宰。进临吉曜，止退威星。一十二宫既免於刑冲，百六十会自消於战克。元 
　　皇正炁灌沐身田，中极神光照临命域。亨九五箕畴之盛，等八千庄算之长。自天佑之，吉无不利。臣无任激切之至，谨伸亚献。
　　亚献
　　具位上启斗中大道，九晨上真，三界内外，应感真灵。恭望洪慈，俯垂昭鉴。臣闻秉阳有赫，尊莫尊於七政之权衡。垂象无私，重莫重於九 
　　皇之纲纪。提挈天地，斡运阴阳。况降衷身，属於斗宫。而受炁命，由於天府。非繇禳谢，曷副康荣。今醮官某，悔过虔恭，投诚献礼。念 
　　善缘之幸遇，况中土之难生。既藉帡幪，愿承陶冶。尚卢支干互换，经纬推移，六害三刑，二吟七煞。天罗地网，临黄泉急脚之乡。羊刃剑 
　　锋，御斗底竹罗之度。飞流挠其元命，彗孛拂其生身，吉庆未臻，灾危易致。庸扣玄元之造，希垂汪濊之恩。宣告五星，指挥六甲。地候芒 
　　角，重华奋文德以祓除。执法怒凌，伺晨焕仁辉而制伏。企少阴少阳天一之耀，胜神首神尾太一之灾。禄马临躔，刑冲退舍。更冀太尉赐福 
　　，上宰延龄，司空颁金谷之饶，游击护形神之永。斗君衍庆，眷属熙熙。太常流光，营业混混。上帝增崇於福禄，玄曹严卫於康宁。景星卿 
　　云，璀璨壶天之景。光风霁月，陆离福地之春。长幼怡如，家庭穆若，内外之祯祥日辟，公私之吉庆川增。以致八卦九宫，三合四正禁忌之 
　　神祇，退舍方隅之龙鬼承符，克相攸居，各安所部，蒙如丹祷，永荷玄恩，臣等肃对天颜，恪遵圣范，按消灾之玉诀，奉解厄之金科，亶冀 
　　高明，恪垂监映。臣无任激切之至，谨伸终献。
　　解厄
　　三献酒
　　宣疏
　　臣谨重诚上启太上无极大道高上玉皇尊帝，太微玉帝，北极玄卿大帝，中天大圣北斗玉晨道君，斗极玄曹省府司治千乘万骑应感，一切真灵 
　　。恭望洪慈，洞回昭鉴。臣闻霄衢寥廓，凌空未易以阶升。神室虚灵，御炁可期於几奏。荷宸恩之浩荡，获厘事之周圆。极目红尘，莫挽郁 
　　葱之紫炁。驰神碧落，已旋寥廓之清冥。倾企徒深，赞扬莫尽。臣不胜攀恋，激切之至，谨稽首再拜奉送。
　　回軿颂
　　向来
　　灵宝领教济度金书卷之二百二十二竟
　　洞微高士开光救苦真人宁全真授灵宝通玄弘教水南先生林灵真编
　　卷之二百二十三
　　科仪立成品
　　玄灵经忏道场用
　　方忏仪
　　臣等今故烧香，皈身皈神皈命。奉为斋主某，仰谢太上宫青城玉楼太尉府贪狼阳明星君，据斗真人玉皇九晨君，元斗天枢星魁精玄上真皇夫 
　　人，太上宫中帝君，变隐逃元内妃，日宫太阳星君，室壁奎娄四宿星君，下谢九紫离位明上大神，宝应大神，鹑火分野一切神仙诸灵官。忏 
