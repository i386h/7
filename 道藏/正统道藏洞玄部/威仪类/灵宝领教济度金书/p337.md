<!-- { "loadSidebar": true } -->
　　巍大梵，赫赫深功。今斋主某，崇建黄箓大斋。乞於斋次升坛行道，转诵《太上洞玄灵宝无量度人上品妙经》，期辂洪恩，曲符丹祷。臣等 
　　澄清五体，疏瀹一心，端剑履以御芝图，肃簪绅而开蕊笈。琅琅啸咏，遵三箓之威仪。侃侃宣扬，按七真之条律。以此功德，上献太上无极 
　　大道三宝上帝，三境至尊，高上玉皇，十方已得道大圣众，至真诸君丈人，三十六部尊经侍经仙公仙侯，仙卿仙伯，玉童玉女，飞天典禁， 
　　翊卫真灵，玄中大法师，三宝官属，无边圣众。恭望灵光罗络，祖炁回旋。道纪峨峨，玉字垂芒於五亿。玄纲荡荡，金书耀景於三千。真风 
　　舒万叶之华，祖日发千灯之焰。回禄斋主某，灵源秋莹，觉海冰澄。步武高华，自毓观颐之乐。精神回润，相期视履之荣。洗冤累於多生， 
　　削愆尤於宿劫。祖玄超度，眷序安宁。臣无任虔祝之至。
　　宿命赞
　　开经咒
　　云篆太虚，浩劫之初。乍遐乍迩，或沉或浮。五方徘徊，一丈之余。天真皇人，按笔乃书。以演洞章，次书灵符。元始下降，真文诞敷。昭 
　　昭其有，冥冥其无。沉痾能自痊，尘劳溺可扶。幽明将有赖，由是升仙都。
　　今当开启琅函，敷宣琼蕴。恭愿玄霄流响，紫禁飞华。特为斋主某，黑简除名，青编纪字。尊经三十六部，翼翼陶镕。道炁百千万重，昭昭 
　　覆育。固金花而益茂，润玉树以长新。稽首皈依，无极大道。
　　平坐赞　静念如法
　　玄蕴咒　请转宝经
　　闻经　　结经
　　仰惟三宝高尊，十华上圣，俯回洪造，愿赐证明。今为斋主某，崇建无上黄箓大斋。乞於斋次外坛，转诵《太上洞玄灵宝无量度人上品妙经 
　　》。上献太上无极大道三宝上帝，三境至尊，高上玉皇，十方已得道大圣众，至真诸君丈人，三十六部尊经侍经仙公仙侯，仙卿仙伯，玉童 
　　玉女，飞天典禁，翊卫真灵，玄中大法师，三宝官属，无边圣众，并已周圆。伏愿妙道宏开，真经流演，三炁启圆方之旦，九垓开夷夏之春 
　　，然慧烛於昏衢、驾法桥於彼岸。即使斋主某，三彭落灭，六贼摧停，寿域宏开，长幼耀光风之被。福基肆辟，门庭宾爱日之临。消注讼以 
　　无忧，普冤亲而共乐。生生逢吉，世世繁昌。为如上缘，志心称念，九天锡庆天尊。和：不可思议功德。
　　第一日午朝
　　步虚　　烧香颂
　　按人各恭敬
　　三皈依　启白
　　具位奉行某斋法事小兆臣某，炉焚宝香，遥瞻供养太上无极大道三宝上帝，三境至尊，高上玉皇，十方已得道大圣众，至真诸君丈人，三十 
　　六部尊经侍经仙公仙侯，仙卿仙伯，玉童玉女，飞天典禁，翊卫真灵，玄中大法师，三宝官属，无边圣众。臣闻碧落空歌，焕十回之隐韵。 
　　紫虚郁秀，昭万合之灵音。数周天地以生成，泽贯阴阳而化育。乘晨御景，神光洞焕於七经。照夜开幽，道炁敷罗於四译。万圣拥空霄之座 
　　，诸天临校录之轩。功德难量，祯祥可冀。今有斋主某，崇建黄箓大斋。乞於斋次升坛行道，转诵《太上洞玄灵宝无量度人上品妙经》。期 
　　辂洪慈，曲符丹祷。臣等肃襟登陛，摄衽升坛，扣玉磬以和呜，击金钟而振响。威仪具举，云层缥缈以声闻。科范宣扬，风泽幽寥而韵彻。 
　　以此功德，上献圆穹玉帝，大罗高尊，九霄十华，五灵四梵，诸天上帝，三十二天帝君，欲界色界无色界，四种民天天中之尊，天中之灵， 
　　赞化执法，无鞅数众。恭望神功流布，梵炁弥罗。抚妙有而子群生，密承道德。御太无而母万物，光赞玄元。恩提纲纪於春生，仁斡权衡於 
　　秋杀。回禄斋主某，为善最乐，与道合真，天锡蕃厘，溢欢声於德宇。帝资纯嘏，萃喜炁於高门。祖玄接武以超凌，冤累和颜而慈爱。普资 
　　万汇，均证一乘。臣无任虔祝之至。
　　宿命赞
　　开经咒
　　今当开启琅函，敷宣宝蕴。恭愿慈恩日鉴，仁闻时歆。特为斋主某，定策东华，阅图南极。劫尘风散，熙熙似乐於春台。幻垢冰清，渠渠若 
　　嚾於厦屋。发天光而泰定，消地翳以咸宁。稽首皈依，无极大道。
　　平坐赞　静念如法
　　玄蕴咒　请转宝经
　　闻经　　结经
　　仰惟三宝慈尊，十华上圣，俯垂洪造，愿赐证明。以今奉为斋主某，崇建无上黄箓大斋。乞於斋次升坛，转诵《太上洞玄灵宝无量度人上品 
　　妙经》。上献太上无极大道三宝上帝，三境至尊，高上玉皇，十方已得道大圣众，至真诸君丈人，三十六部尊经侍经仙公、仙侯、仙卿、仙 
　　伯、玉童、玉女，飞天典禁，翊卫真灵，玄中大法师，三宝官属，无边圣众，并已周圆。伏愿天听旁敷，帝心密简，紫綍华颁於阊阖，丹纶 
　　辉焕於郁单，廓八极以皆春，提九遐而不夜。即使斋主某，六淫不染，五蕴皆空。心悟昨非，荡千愆於业海。性趋今是，来万福於真元。阴 
　　无冢讼之忧，阳绝冤亲之累。庆流今世，福衍他生。为如上缘，志心称念，道经师宝天尊。和：不可思议功德。
　　出坛
　　第二日早朝
　　步虚　　烧香颂
　　按人各恭敬
　　三皈依　启白
　　具位奉行某斋法事小兆臣某，炉焚宝香，遥瞻供养太上无极大道元始天尊，太上大道君，太上老君，玉皇大天尊，玄穹高上帝，三十二天上 
　　帝，五灵五老上帝，十方灵宝天尊，三宝丈人，三宝帝君，太阳太阴，五星五斗，璇玑玉衡一切真宰，诸天圣众，天真大神，上圣高尊，诸 
　　天丞相，南昌上宫韩司主录监生大神，度人不死尊神，度世司马大神，好生韩君丈人，南上司命司录延寿益算度厄尊神，回骸起死无量度人 
　　五帝，护魂、侍魄、养气、通血、中主君，五天三界大魔，十方无极飞天神王，长生大圣，无量度人君，三十六部尊经玄中大法师，妙行真 
　　人，天真皇人，太极太虚真人，太极左宫仙翁冲应真人，玄都玉京金阙七宝琼台紫微上官侍经玉郎，玉童玉女，神仙灵官，灵宝领仙监斋， 
　　飞龙骑吏，玄坛受事，香官使者，左右龙虎君，虚空下降应感真灵。仗此真香，普同供养，恭望洪慈，俯垂省录。臣闻始青御极，风云彰藏 
　　静之符。空碧开图，山林昭缅平之应。赤明恢张於道运，清微焕耀於神机。中有度人，振琅音而回灵万炁。上无复祖，啸金章而混景百神。 
　　契图灵遥唱之玄，感高圣下观之妙。教尊三洞，义冠九清。今有斋主某，崇建黄箓大斋。乞於斋次升坛行道，转诵《太上洞玄灵宝无量度人 
　　上品妙经》。期辂洪恩，曲符丹祷。臣等斋明洁已，练吉澄心，宣扬胆劫仞之崇，啸朗企郁罗之峻。宝华天雨，遵威仪於三元。钧乐霄呜， 
　　肃科范於四极。以兹功德，上献日宫月府，五星四曜，南辰六阙，北极七元上真道君，紫微太微，勾陈华盖，天市大火帝座星君，五斗三台 
　　，二十八宿，周天分野、列曜乾象，斋主本命元辰，运炁驿马，旁临正照，一切真宰。恭愿灵芒耀彩，真炁流华。垂象昭昭，赞紫虚而布政 
　　。秉阳赫赫，提黄混以司衡。无私帝鉴以覆盆，久照民怀而奠枕。回禄斋主某，惟人最贵，与天为徒。三百六旬，有福寿康宁之袭沓。一十 
　　二纪，无飞流彗孛之照临。命身日辟於福田，运限云臻於庆祉。祥笼椿桂，芳袭芝兰。臣无任虔祝之至。
　　宿命赞　开经咒
　　今当肃启琅函，敷宣琼蕴，恭愿瑶光委照，琼彩流明。特为斋主某，芒敛威躔，光腾福耀。萃门庭之乐事，庆云朝凝。映眷序之祥光，景星 
　　夕灿。庆益调於经纬，寇自殄於阴阳。稽首皈依，无极大道。
　　平坐赞　静念如法
　　玄蕴咒　请转宝经
　　闻经　　结经
　　仰惟三宝慈尊，十华上圣，俯垂洪造，愿赐证明。以今奉为斋主某，崇建无上黄箓大斋。乞於斋次升坛，转诵《太上洞玄灵宝无量度人上品 
　　妙经》。上献日宫月府，五星四曜，南辰六阙，北极七元上真道君，紫微太微，勾陈华盖，天市大火帝座星君，五斗三台，二十八宿，周天 
　　分野，列曜乾象，斋主本命元辰，运炁驿马，旁临正照，一切真宰，并已周圆。伏愿诸天纪名，万真护善。阳昱昼，阴昱夜，体道施仁。北 
　　注死，南注生，宪天布惠。赦多生之黑业，蠲宿世之丹冤。即使斋主某，千冤解悟，万罪清夷。日灿冰山，廓业情於觉地。月涵定水，融慧 
　　性於灵台。玉杓转而天禄鼎来，银汉飞而帝厘常注。五福攸萃，三寿作朋。为如上缘，志心称念，万福护身天尊。和：不可思议功德。
　　出坛
　　第二日午朝
　　步虚　　烧香颂
　　按人各恭敬
　　三皈依　启白
　　具位奉行黄箓大斋法事小兆臣某，恭焚宝香，遥胆供养太上无极大道三宝上帝，三境至尊，高上玉皇，十方已得道大圣众，至真诸君丈人， 
　　三十六部尊经侍经仙公仙侯，仙卿仙伯，玉童玉女，飞天典禁，翊卫真灵，玄中大法师，三宝官属，无边圣众。悉仗真香，普同供养，恭冀 
　　洪慈，俯垂省览。臣闻百魔隐韵，龙文宏空洞之尊。诸天内音，凤篆焕飞玄之妙。紫金相空浮於碧汉，白玉毫霄映於黄垓。监真度生，檄群 
　　仙而严校。回骸起死，敕万圣以齐临。道彰五太之鸿蒙，教演十华之汗漫。功加天地，惠逮幽明。今有斋主某，崇建无上黄箓大斋。乞於斋 
　　次升坛行道，转诵《太上洞玄灵宝无量度人上品妙经》。期辂洪恩，曲符丹祷。臣等恭遵科律，肃按威仪，涤虑澄神，肃鹓班而玉立。洁身 
　　瀹志，锵凤簴以金声。歌扬上彻於寥阳，啸朗下开於郁绝。以此功德，上献诸天省府，四辅上宰，保傅公卿，天曹诸司，执法真众，三元四 
　　圣，传经授法，灵宝五师，十方飞天神王，五天三界大魔王，风雨雷霆玄虚受事，佐天行化无量真灵。恭愿神威制地，圣泽昭天，翼玄都而 
　　橐钥三灵，慈悲为主。赞清微而范围十极，道德攸宗。操权宾爱日之春，布政启庆云之旦。回福斋主某，四和内省，三惑外消。绿字回年， 
　　削罪编於北郁。赤书保劫，注真籍於南昌。臻福禄寿以云从，廓身口心而冰洁，祖玄离夜，眷序乘晨。臣无任虔祝之至。
　　宿命赞　开经咒
　　今当肃启琅函，宏披宝笈。恭愿经声高应，梵唱旁敷。特为斋主某，奏善紫微，降禧黄混。合完美以居室，驷马迎祥。笃睦和以肥家，八龙 
　　衍庆。公私应荡荡平平之乐，兴居迓禳禳简简之荣。稽首皈依，无极大道。
　　平坐赞　静念如法
