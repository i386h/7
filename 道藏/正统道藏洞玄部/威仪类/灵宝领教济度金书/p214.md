<!-- { "loadSidebar": true } -->
　　，澄清一念，疏瀹五官。礼道礼经礼师，皈依三宝。净身净心净口，消灭千缘。既远罪之淳，详谅书功之勤。特伏愿解脱阴境，超返阳郊。 
　　骞翠林中，听法音而嘹喨。黍珠座上，聆雅梵以逍遥。挂六铢之妙衣，餐五明之真味。三十六地，顿无报对之名。八十一天，稳有飞腾之迹 
　　。溥侍卫送迎之喜，免拘留逼合之忧。蒙印丹祈，允臻玄贶。次愿生门启旦，死户乘晨，刀化树而剑为骞，冰静波而火息焰。停风雷之霹雳 
　　，绝炉炭之炮燔。煮渍收威，无铁杖金锤之考。车轮息运，免足登手抱之残。回暖律於溟泠，宽刑威於普掠。冥曹阴缘俱证阳官，鬼职幽僚 
　　尽超仙籍。飞爽咸离於黑郁，游精尽上於朱陵。蠢动娟飞均承化化，跂行喙息普乐生生。实依河润之恩，亶藉海涵之惠。以今恭依典式，谒 
　　谢真灵，引领亡魂，皈依宝殿，扣头雅拜，稽首勤奉，以谢以祈。有严有翼，恪希渊默，俯鉴忱恂，某不胜虔祷之至。
　　终献
　　法师启白
　　伏以化机鼓二炁之轮，群灵茂育。业网趣三涂之驾，万苦赓迷。故罗酆雾锁於神乡，而郁绝烟蒙於鬼域。幽幽职宪，惨惨司刑，自非上圣垂 
　　恻隐以示慈悲，曷俾下愚脱沉沦而超苦恼。今之夜有孝子某人，资荐亡故某，请命帝庭，微惠神驭。盍遵依於丹范，庸恭肃於玄坛，先请三 
　　宝以开光，次诣十真而扣谒。云镛激响，列梵唱以流明。月磬虚徐，间琼音而朗彻。冀垂洞鉴，曲采翘倾，仰乞帝尊，俯赐明证。
　　太一救苦天尊
　　焚香仰启道中王，端拱清微圣化长。
　　愿沛龙恩来郁绝，受臣精恳降灵光。
　　大圣元始天尊
　　焚香仰启经中王，端拱禹余圣化长。
　　愿沛龙恩来泽垒，受臣精恳降灵光。
　　大圣灵宝天尊
　　焚香仰启师中王，太赤端严圣化长。
　　愿沛龙恩来北朔，受臣精恳降灵光。
　　大圣道德天尊
　　三尊圣号，历劫难逢。既垂勃勃之灵光，为破沉沉之妄暗。盍请孝眷，奉格亡灵。即遍诣於十宫，庸首陈於万过，伏惟真造，俯赐格知。
　　移班诣第一殿，上香
　　孝子引旛，诣第一殿上香，设拜
　　焚香供养第一殿秦广大王泰素妙广真君，恭惟圣造位列阴宫。凡下元生人，运应灭度，身经太阴，期周一七日，则属真君考校，毫发无遗。 
　　今有孝子某，切念亡故某人，生有恶缘，死罹按问。辄诣行幕，拜首祈恩。恪冀真慈，特垂矜悯，灵符昭告，善颂敷陈，无涯罪由，曲赐消 
　　灭。
　　告符
　　皈依秦广大慈王，泰素徽称冠八方。
　　剑履琳琅司地禁，佩环容与斡天章。
　　龙符快布慈悲敕，犴室咸熏道德香。
　　一七亡魂经殿陛，顿消罪累任翱翔。
　　和：不可思议功德。
　　宣疏　移班第二殿，上香
　　孝子引旛同前
　　焚香供养第二殿初江大王阴德定休真君，恭惟圣造位列阴宫。凡下元生人，运应灭度，身经太阴，期周二七日，则属真君孝校，毫发无遗。 
　　今有孝子某，切念亡故某人，生有恶缘死罹按问，辄诣行幕，拜首祈恩。恪冀真慈，特垂矜悯，灵符昭告，善颂敷陈，无涯罪由，曲赐消灭 
　　。
　　告符
　　皈依地府初江王，阴德权尊泽垒扬。
　　上禀玄虚司鬼域，下提黄混化真乡。
　　女青宪网分淫善，太素刑机判否臧。
　　二七亡灵经殿陛，万缘澄寂乐无央。
　　宣疏　移班第三殿，引旛。同前
　　焚香供养第三殿宋帝大王洞明普静真君，恭惟圣造位列阴宫。凡下元生人，运应灭度，身经太阴，期周三七日，则属真君考校，毫发无遗。 
　　今有孝子某，切念亡故某人，生有恶绿，死罹按问，辄诣行幕，拜首祈恩。恪冀真慈，特垂矜悯，灵符昭告，善颂敷陈，无涯罪由，曲赐消 
　　灭。
　　告符
　　皈依宋帝大慈王，普静仁恩契昊苍。
　　日耀天光颁凤语，云开地暗发龙章。
　　阴关不夜宸恩重；冥路长春帝泽昌。
　　三七亡灵经殿陛，从兹快乐妙难量。
　　宣疏移斑第四殿，引旛。同前
　　焚香供养第四殿五宫大王玄德五灵真君，恭惟圣造位列阴宫。凡下元生人，运应灭度，身经太阴，期周四七日，则属真君考校，毫发无遗。 
　　今有孝子某，切念亡故某人，生有恶缘，死罹按问，辄诣行幕，拜首祈恩。恪冀真慈，特垂矜悯，灵符昭告，善颂敷陈，无涯罪由，曲赐消 
　　灭。
　　告符
　　皈依地府五官王，玄德威灵誉望长。
　　湛露零零朝綍紫，慈风拂拂晓纶黄。
　　寒庭骀荡成真境，夜壑提携化乐乡。
　　四七亡魂经殿陛，业无一点任徜徉。
　　宣疏移班第五殿，引旛。同前
　　焚香供养第五殿阎罗大王最胜耀灵真
　　君，恭惟圣造位列阴宫。凡下元生人，运应灭度，身经太阴，期周五七日，则属真君考校，毫发无遗。今有孝子某，切念亡故某人，生有恶 
　　缘，死罹按问，辄诣行幕，拜首析恩。恪冀真慈，特垂矜悯，灵符昭告，善颂敷陈，无涯罪由，曲赐消灭。
　　告符
　　皈依地府阎罗王，最胜神通握纪纲。
　　号令雷霆摧地魅，权衡星斗射天狼。
　　狮头光动飞丹诏，龙尾恩流焕紫章。
　　五七亡魂经殿陛，一尘不染庆春阳。
　　宣疏移班第六殿，引旛同前
　　焚香供养第六殿变成大王宝肃昭成真君，恭惟圣造位列阴宫。凡下元生人，运应灭度，身经太阴，期周六七日，则属真君考校，毫发无遗。 
　　今有孝子某，切念亡故某人，生有恶绿，死罹按问。辄诣行幕，拜首祈恩。恪冀真慈，特垂矜悯，灵符昭告，善颂敷陈，无涯罪由，曲赐消 
　　灭。
　　告符
　　皈依地府变成王，宝肃巍巍誉望长。
　　仰奉三天三省令，俯提九地九幽场。
　　紫虚沛泽金鸡下，黑郁承恩玉凤翔。
　　六七亡魂经殿陛，宝莲捧足乐洋洋。
　　宣疏移班第七殿，引旛。同前
　　焚香供养第七殿太山大王神变万灵真君，恭惟圣造位列阴宫。凡下元生人，运应灭度，身经太阴，期周七七日，则属真君考校，毫发无遗。 
　　今有孝子某，切念亡故某人，生有恶缘，死罹按问，辄诣行幕，拜首祈恩。恪冀真慈，特垂矜悯，灵符昭告，善颂敷陈，无涯罪由，曲赐消 
　　灭。
　　告符
　　皈依地府太山王，神变威灵德巨量。
　　权领九垓提死籍，势分八极典生方。
　　峨峨劫仞承参赞，寂寂泥犁藉主张。
　　七七亡魂经殿陛，清夷万业乐无疆。
　　宣疏移班第八殿，引旛。同前
　　焚香供养第八殿平等大王无上证度真君，恭惟圣造位列阴官。凡下元生人，运应灭度，身经太阴，期周一百日，则属真君考校，毫发无遗。 
　　今有孝子某，切念亡故某人，生有恶缘，死罹按问，辄诣行幕，拜首祈恩。恪冀真慈，特垂矜悯，灵符昭告，善颂敷陈，无涯罪由，曲赐消 
　　灭。
　　告符
　　皈依平等大慈王，无上仁心翊帝纲。
　　六洞生春天广大，三途不夜地汪洋。
　　民乐妄业随风释，帝有真恩耀日光。
　　百日亡魂经殿陛，际高蟠厚庆生方。
　　宣疏　移斑第九殿，引旛。同前
　　焚香供养第九殿都市大王飞魔演庆真君，恭惟圣造位列阴宫。凡下元生人，运应灭度，身经太阴，期周小祥日，则属真君考校，毫发无遗。 
　　今有孝子某，切念亡故某人，生有恶缘，死罹按问，辄诣行幕，拜首祈恩。恪冀真慈，特垂矜悯，灵符昭告，善颂敷陈，无涯罪由，曲赐消 
　　灭。
　　告符
　　皈依都市大慈王，演庆持平藉栋梁。
　　威凛虎扉刑德判，泽流凤阙宪恩详。
　　沉沉园土春先到，眇眇方垓夜已光。
　　灵议小祥经殿陛，天衢平步挂霓裳。
　　宣疏移班第十殿，引旛同前
　　焚香供养第十殿转轮圣王五化威灵真君，恭惟圣造位列阴宫。凡下元生人，运应灭度，身经太阴，期周天祥日，则属真君考校，毫发无遗。 
　　今有孝子某，切念亡故某人，生有恶缘，列罹按问，辄诣行幕，拜首祈恩。恪冀真慈，特垂矜悯，灵符昭告，善颂敷陈，无涯罪由，曲赐消 
　　灭。
　　告符
　　皈依地府转轮王，五化威灵雨露瀼。
　　天吏权纲凭燮理，地司宪令藉扶将。
　　春回郁绝光风远，阳到罗酆皎日彰。
　　灵识大祥经殿陛，步虚缥缈上金堂。
　　宣疏
　　移班与孝子执旛，同诣左班官僚前，设拜如前。
　　焚香供养真君殿下左班同德佐理，诸司执职，官僚圣众。恭惟圣造，职赞阴曹。凡下元生人，运应灭度，身经太阴，则属真君考校，各有程 
　　限，毫发无遗。今有孝子某，伏虑亡故某人，生有恶缘，死罹按问，已诣真君行幕，拜首祈恩。仰惟参赞裁成，亶由神运，谨诣贵案，总乞 
　　赦原，冀体慈悲，为除罪簿。
　　左曹阴掾职刑编，上体天慈赞化权，狱吏虽尊回惠泽，圜扉四辟乐无边。　和：不可思议功德。
　　宣疏移班诣右班，引旛同前
　　焚香供养真君殿下右班佐理，诸司执职僚圣众，恭惟圣造，职赞阴曹。凡下元生人，运应灭度，身经太阴，则属真君考校，各有程限，毫发 
　　无遗。今有孝子某人，伏虑亡故某，生有恶绿，死罹按问，已诣真君行幕，拜首祈恩。仰惟参赞裁成，亶由神运。谨诣贵案，总乞赦原，冀 
　　体慈悲，为除罪簿。
　　右曹阴缘赞刑书，以德宣威帝泽舒。
　　百万牛头生善念，苍生积业尽蠲除。
　　宣疏移班归位，孝子引旛居中
　　十宫真宰，赞祝已陈，列位神灵，恳祈复罄。更为亡灵忏悔三业，清净六根，了悟昨非，圆成今是。
　　至心皈命，奉为亡灵，忏悔心业罪。心业无边罪，浩浩实难量。悭吝恣贪婪，僧嗔多忿怒，愚痴贱名检，毒害世间人。恭对真君前，一心勤 
　　忏悔。愿此心业罪，消除永不生，北朔免沉沦。和：南官常快乐。
　　至心皈命，奉为亡灵，忏悔身业罪。身业无边罪，浩浩实难量。杀害好戕生，偷盗谋残贼。邪淫妖秽滥，恼乱世间人。今对真君前，一心勤 
　　忏悔。愿此身业罪，断灭永不生，度命离黑单。和：受书登南上。
　　至心皈命，奉为亡灵，忏悔口业罪。口业无边罪，浩浩实难量。恶口骂嗔言，反覆恣两舌，胡谎语不实，妆饰世间人。今对真君前，一心勤 
　　忏悔，愿此口业罪，解释永不生，黑郁快超浚。和：朱陵膺福庆。
　　至心皈命，奉为亡灵，忏悔六根罪，六根无边罪，浩浩实难量。浓艳逞歌辞，清轻沸弦管，悲乐喧朝夕，是罪属耳根。花木玩玄黄，绮纨翻 
