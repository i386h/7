<!-- { "loadSidebar": true } -->
　　元始天尊，自眇眇大罗之上，分布宝光，洞焕太空，开明三景，上极无上，下极无下，悉皆朗耀。玉女金童，灵官仙宰，亿乘万骑，浮空而 
　　来。降临坛所，证明受度。俾预修弟子某，陶沐灵津，荡除垢秽，生身受度，与道合真。法众运诚，称扬赞咏。
　　宣咒
　　今日欣庆受度，历关诸天，请灭三恶，斩绝地根，飞度五户，名列太玄。魔王监举，无拘天门。东斗主算，西斗记名，北斗落死，南斗上生 
　　，中斗大魁，总监众灵。青帝护魂，白帝侍魄，赤帝养炁，黑帝通血，黄帝中主，万神无越。三遍
　　大圣元始天尊
　　第一坛受度
　　步虚，引弟子诣
　　太一救苦天尊前上香再拜
　　信礼无上大罗天太一救苦天尊
　　玄掖振云袂，飞空乐未央。高步七宝林，逍遥天衢长。迢迢玉京山，琼台耀飞梁。仰观黄金阙，俯窥白玉床。中有黄老君，紫炁斡天章。宴 
　　坐捧生籍，绿笔纪华阳。万劫长无期，超凌不死乡。
　　臣谨上启太乙救苦天尊。切以东华妙严之境，鼓舞仁恩。北都考对之司，主张罪报。惟赖威神之力，庶开拯济之门。重念预修弟子某，浩劫 
　　根尘，多生障累。九玄七祖，过愆书北簿之名。四负三生，怨憾挂玄曹之录。非经荡涤，虑有缠萦。或冢讼之潜兴，或冤尤之报对，生身有 
　　累，道炁未符。伏冀广运慈悲，曲施惠泽，沛阳春於幽夜，俾亿曾万祖以超凌。焕生炁於寒庭，庶积衅故冤而解释。身心清静，福惠昭融， 
　　一如无量度人之章，密契灵宝嗣师之旨。众真监度，注上生名。玄坛表文，谨当宣奏。
　　宣表　关发　宣符奏
　　本坛遵奉道旨，关白太乙救苦仙吏，救苦真人，救苦童子，灵宝上解祖考灵官，千和万合灵官。请启真慈，随我神运。特为预修弟子某，升 
　　拔祖玄，解释冤对。
　　太乙救苦天尊　宣牒
　　谨请灵宝追度世民九祖解脱大神，度为弟子某，超度祖玄，断除冢讼。
　　焚度九祖符
　　三天焕景，赫明重泉。符光照夜，铁城开宣。九清有命，结节开连。勑赦所被，七祖九玄。乘光希阳，泛景虚玄。
　　谨请灵宝追度世民六亲情眷大神，度为弟子某，超度宗亲，解释考对。
　　焚度六亲符
　　玉清勑下，亿劫种亲。罪源未释，考讼生人。鸿恩宠颁，四象吁员。拔出地户，福庆无边。灵飞郁勃，道炁千千。
　　谨请灵宝分释冤对断结除仇大神，度为弟子某，解释冤仇，和平执对。
　　焚解冤仇符
　　阳光照耀，三景开明。开泰沉滞，异骨成亲。北都部卫，为友为朋。紫清玉文，洞惠冥平。罪籍蠲除，上升玉京。谨请灵宝解脱除殃消灾诅 
　　厄大神，度为弟子某，解除咒诅，和释牵缠。
　　焚解咒诅符
　　宝珠悬空，十遍转经。齐同慈爱，自然应灵。开释考对，万道昭明。咒诅恶毒，积秽飘零。乘云驾空，霄朗澄清。
　　预修弟子某，祖玄升度，债负消平，永无冢讼考累之忧，任意逍遥於福地。获免执对拘连之报，随缘宴乐於壶天。长处福庭，益绵道果。此 
　　皆元始慈悲之大造，实由天尊护度之深恩。所宜稽首肃恭，凝神礼谢。更凭法众，吟咏洞章。
　　吟功德金色光赞
　　大圣元始天尊
　　第二坛受度
　　步虚引弟子诣九幽前上香再拜
　　信礼无上大罗天九幽拔罪天尊
　　灵衢耀明景，琼田植紫芝。神风翔高清，琅琅声何悲。三华覆八圆，梵炁笼玄机。至道参寥廓，招真凌云飞。吟哦欢蒨灿，阆风映昆池。下 
　　有招仙子，千劫戏云衣。不老游万天，十极云霜栖。
　　臣谨上启九幽拔罪天尊。伏以三极权舆，敷浩荡玄元之化。九幽录籍，定校量考对之司。惟赖慈仁，庶消咎衅。重念预修弟子某，受生浩劫 
　　，践履红尘。阳罪阴愆，宁免三官之鼓笔。昨非今是，易令十地之书名。匪经赦原，坐成障累。既生身之未涤，虑道炁之莫临。伏望惠泽周 
　　流，洪恩浩荡。疾除罪簿，符削死上生之科。落灭恶根，契移籍登真之旨。一身清净，万业昭融，一如无量度人之章，密契灵宝嗣师之旨。 
　　众真监度，注上生名。玄坛表文，谨当宣奏。
　　宣表　发关　宣符奏□本坛恭奉道旨，关白九幽拔罪仙吏，灵宝疾除罪簿灵官，落死上生，灵官。请启真慈，随我神运，特为预修弟子某，削落愆尤，销除罪籍。
　　九幽拔罪天尊　宣牒
　　谨请东极青宫九龙使者，度为弟子某，削落罪籍，纪录善功。
　　焚九龙符
　　东华九炁，玉符自然。帝恩普被，天地生仙。业垢罪波，随食消捐。灵光曲照，焕映寒泉。结节解散，冤对开连。生死快乐，郁蔼霏烟。谨 
　　请灵宝追索生民罪籍大将，度为弟子某，焚灭死籍，注上生名。
　　焚削死籍符
　　天恩地泽，大道开明。五灵凝秀，生炁清澄。削落罪垢，毁籍削名。北都宰制，罔敢不承。胎青郁散，扫除寒庭。逍遥无为，南宫上升。
　　谨请青玄移籍司仙官，度为弟子某，移割阴簿，增纪仙编。
　　焚移籍符
　　上帝有勑，阴阳运灵。恶根消化，赫奕朱陵。移籍更生，碧简耀明。元始凝妙，削落死名。三光合景，二熙齐并。紫虚自然，亿劫无倾。预 
　　修弟子某，罪籍既销，生名更录。宿愆冰释，灵光洞妙於形神。善果春融，寿域安闲於寥廓。自此福芽山固，从兹性海渊澄，极地长春，后 
　　天难老，此皆元始慈悲之大造，实由天尊护度之深恩。所宜稽首肃恭，凝神礼谢。更凭法众，吟咏洞章。
　　吟焚词赞
　　大圣元始天尊
　　第三坛受度
　　步虚引诣逍遥快乐天尊前上香拜
　　信礼无上大罗天逍遥快乐天尊
　　紫盖荣神麾，朱霜映清微。郁仪焕丹极，结璘耀玄辉。神风挹三素，九老扬云畿。俯仰重霄上，宴乐服灵虚。携晨朝玉宾，西华罗高墀。窈 
　　窕方诸宫，青童蹑云墀。旋步歌丹凤，朗啸乘云飞。
　　臣谨上启逍遥快乐天尊。切以帝真慈悯，终天植八极之津梁。众生颠冥，浩劫囿六尘之萦缚。相期解脱，仰企陶镕。重念预修弟子某，世网 
　　轮回，识尘流浪。三业六根之累，久絷行藏。三尸五苦之愆，莫能飞度。正涂易棘，业海未澄。虑生身尚汩於尘波，恐道炁未敷於俗体。伏 
　　冀洪慈曲运，厚泽廓施。三天妙光，滋沐百关而洞朗。九阳慧烛照，除万念以安宁。一如无量度人之章，密契灵宝嗣师之旨。众真监度，注 
　　上生名。玄坛表文，谨当宣奏。
　　宣表　发关　宣符奏
　　本坛恭奉道旨，关白逍遥快乐仙吏，灵宝斩绝地根灵官，飞度五户灵官。请启真慈，随我神运，特为预修弟子某，断灭业根，遣除尸累。
　　逍遥快乐天尊　宣牒
　　谨请灵宝主非灵官，度为弟子某，除灭三业，检制性情。
　　焚三业符
　　元始灵化，神光郁凝。浑沦剖判，三极分形。冲和交丧，业累自萦。玉符诞布，罪根肃清。复还本始，神景洞明。阴阳妙运，元亨利贞。
　　谨请灵宝主罪灵官，度为弟子某，清净六根，消除翳累。
　　焚六根符
　　枢机握运，生神布灵。胞胎结节，根尘固凝。天谷大渊，化为仇城。上帝垂光，曲赦无停。北都刊录，南极纪名。邪不干正，守一回婴。
　　谨请灵宝落灭恶道灵官，度为弟子某，斩割三尸，永保长生。
　　焚三涂符
　　玄灵肇启，三仇交并。欲尘自累，万罪急生。太上玉勑，诛斩尸彭。北都苦道，晨辉焕明。三途罢对，万福来膺。保制劫运，上朝紫庭。
　　谨请灵宝飞度尸累灵官，度为弟子某，断绝五欲，常享利贞。
　　焚五苦符
　　混元罗勃，结紫回青。五贼剪凿，九窍纷纭。恶根罪障，密映幽扃。晨光照耀，五道开明。邪门闭塞，南宫定名。逍遥无极，祖炁流行。
　　预修弟子某，业根清净，尸累断除。心地朗明，识大道指归之路。性天昭彻，透尘寰虚妄之关。灵源澄湛，而五炁朝元。神室虚玄，而三花 
　　凝混。此皆元始慈悲之大造，实由天尊护度之深恩。所宜稽首肃恭，凝神礼谢。更凭法众，吟咏洞章。
　　吟超度三界难赞
　　大圣元始天尊
　　第四坛受度
　　步虚引诣火炼丹界天尊前上香拜
　　信礼无上大罗天火炼丹界天尊
　　西宴瑶池湄，东遨蓬莱津。倏忽越桑田，旸谷耀朱晨。龙旌曳千林，宝盖回九真。流铃焕中黄，握节斥魔氛。万仙拍手笑，清歌浩无垠。翘 
　　倾睹太无，齐龄太山宾。咽服玄英醴，六合云烟新。
　　臣谨上启火炼丹界天尊。切以金液炼形，虚皇演登真之玉诀。红尘混迹，众生迷学道之玄宗。愿永脱於苦轮，合皈神於化冶。重念预修弟子 
　　某，宿履迷津，幸逢道炁。养生保命，莫明固济之源。治病伏魔，未悟防闲之要。或致阴阳之寇，恐干情萃之和。非仗玉符，曷消尘障。伏 
　　冀慈悲浩荡，符命昭回。水火舒二炁之英，形神受炼。乾坤契五行之妙，荣卫通真。一如无量度人之章，密契灵宝嗣师之旨。众真监度，注 
　　上生名。玄坛表文，谨当宣奏。
　　宣表　关发　宣符奏
　　本坛恭奉道旨，关白火炼丹界仙吏，灵宝受炼更生灵官，消诸不祥灵官。请启真慈，随我神运，特为预修弟子某，炼质养真，蠲灾保命。
　　火炼丹界天尊　宣牒
　　谨请金液炼形符吏，度为弟子某，洁清形体，迎迓祯祥。
　　焚金液炼形符
　　金液炼形，与道合真。开明三界，是为天根。无为无极，无始无终。元皇九丑，灵魔绛宫。紫云飞天，身乘六龙。水上火下，流入三宫。神 
　　归阳明，大道自通。
　　太液炼形，金马驿程。上下水火，森罗净霐。元范恢漠，幽寂度人。受炼无穷，为道至真。三宫升降，五炁合并。太上符命，六丁潜形。紫 
　　罗郁秀，行符玉京。
　　谨请上清太液炼神符吏，度为弟子某，澄瀹精神，保护经络。
　　焚金液炼神符
　　太上炼神，九步八坤。行罡七转，内外合成。三台子午，绛官受真。符炼万虚，赤火降心。辟除恶毒，往来俱荣。北都曲府，虽合上清。大 
　　洞自然，风火无停。坤顺内荣，甲乙潜形。三魂受炼，七魄玄冥。五炁中理，断灭恶灵。九官康配，列言上清。太乙含光，剪伐魔精。天圆 
　　四正，地方神宁。受炼神魂，往来玉京。五岳镇伏，万毒自倾。
　　谨请上清养生保命符吏，度为弟子某，和合年龄，延续寿命。
　　焚金液养生保命符
　　天圆地方，六律九章。养生保命，赐我延康。北辰回指，受炁三光。补津炼神，受臣天罡。益真正一，天皇上王。符命升迁，太明和强。天 
