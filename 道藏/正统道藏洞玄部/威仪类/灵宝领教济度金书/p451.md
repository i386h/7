<!-- { "loadSidebar": true } -->
　　北斗七星，圣之最灵。化元聿白，星飞睪真。主持北部，掌执幽冥。敕隐玄范，真炁降临。奉为斋主，追摄魂灵。玉符颁告，速现真形。急 
　　急如玉清上帝律令。
　　念召神虎咒
　　玄天玉札，神虎符文。混元合炁，太乙玄冥。追魂摄魄，开阳启阴。万神敬听，敢不奉迎。神虎玉女，神虎大神。追魂使者，摄魄吏兵。一 
　　召速至，不得稽停。禀受符命，宣告寒庭。追魂摄魄，现影彰形。来临法会，功奏玉宸。谨请神虎大圣何昌乔荀等官将，速降。
　　念咒，掐神虎诀。横大指於手心，四指倒大指根，余指皆直，捧诀当心存将吏一合下降，围绕书符之所。再密祝念勑笔咒：
　　□覆天齐，速振万灵。敕命一下，鬼爽离营。□覆降真，真炁所成。急急如律令。
　　掐玉札诀，二指、三指倒大指下，大指掐五指上节。望东南取生炁三口，吹入笔端，书符。次随斗掐诀，念星名，乃七元夫人内讳也。存 
　　星中有光辉灿斓，仍书亡者生死年月日时於所属之星。若亡人数多，则写某人等计几名。若拔幽魂，则亦连纸，於前画一总，写在后诰文之 
　　前。
　　阳日玉札散形
　　剔诀卯寅丑中兑戌酉。
　　吾奉北斗君急降六甲神
　　雄左追魂吏统制百节魂
　　主执玉札符禀敕往幽冥
　　真精降一炁善恶悉分明
　　星元为纪律万神咸敬听
　　不问有无罪不管踈与亲
　　黑律夫人摄魂魄返
　　胎婴摄魂赴坛来玄伯速施灵何昌奉命急急奉行
　　阴日玉札散形
　　剔诀卯辰离中兑戌亥。
　　禀敕玄夫人吾召六丁神
　　雌右武鸾吏倒生玄司君
　　遵奉玉札券俓往幽冥寻
　　天一北祚炁生死路分明
　　三界何敢违十方尽皆迎
　　亿劫免冤对符到悉皆停
　　万神咸敬听死魂返
　　故振摄魄赴坛来主者速施灵乔荀受命急急奉行
　　右依法，书讫於亡人所属之星。用隐星法，念隐文咒，余星皆不隐。
　　□字真形咒
　　阳日亥，阴日寅。
　　贪狼阳明，上生飞魂。掌持斗柄，把握乾坤。飞天一吸，万祟皆惊。玄冥隐梵，上帝告行。隐文玄梵，显降幽冥。摄召亡爽，返神还魂。臣 
　　今奉命，玉札奉行。提魂摄魄，急至家庭。现其容貌，以接阳情。急急如元始上帝律令。
　　□字真形咒
　　阳日酉，阴日辰。
　　巨门之君，神之聪明。通灵有感，为阳之精。斗中二位，剪碎魔群。主亡正病，掌执枢星。摄召亡爽，返神还魂。臣今奉命，玉札颁行。提 
　　魂摄魄，速至家庭。显囗真迹，以接阳情。急急如元始上帝律令。
　　□字真形咒
　　阳日坤，阴日丑。
　　禄存真人，北极真尊。掌持生杀，主列幽冥。主亡瘟魄，掌疠亡魂。摄召亡爽，返神还魂。解释前非，速出幽冥。臣今奉命，玉札颁行。追 
　　摄亡魂。速至家庭。通传接语，来接阳情。急急如元始上帝律令。
　　□字真形咒
　　阳日子，阴日丑。
　　文曲威灵，北帝辅星。圣德高性，威振乾坤。劳瘵水蛊，风痫颠魂。主持所部，统摄北冥。摄召亡故，某人灵魂。臣今奉行，玉札颁行。追 
　　至魂魄，速赴家庭。削除罪簿，来接阳情。急急如元始上帝律令。
　　□字真形咒
　　阳日离，阴日子。
　　廉贞圣灵，中天之真。生死由判，有愿从心。通行幽漠，列曜天陈。刀兵水火，自缢夭魂。王法身丧，横死之魂。摄召亡爽，返神还魂。臣 
　　今奉命，玉札颁行。追摄魂魄，急至家庭。昭显形迹，以接阳情。急急如元始上帝律令。
　　□字真形咒
　　阳日丑，阴日亥。
　　武曲至刚，其性甚灵。中天所执，北极降真。主张造化，掌执幽冥。堕胎阵死，伤折之魂。横亡夭丧，召之必临。摄召亡爽，返神还魂。臣 
　　今奉命，玉札颁行。追摄魂仪，速至家庭。暂离幽府，以通阳情。急急如元始上帝律令。
　　□字真形咒
　　阳日辰，阴日酉。
　　破军罡星，邪见藏形。周天运度，日夜常轮。检非北府，察罪幽冥。枉伤屈死，暗昧不明。分光救度，善恶悉分。摄召亡爽，返神还魂。臣 
　　今奉命，玉札颁行。追魂摄魄，速至家庭。神接人眷，魂语阳情。急急如元始上帝律令。
　　右咒於亡人所属星下，书生死年月日时，葬处却隐一星，余星不必隐也。若所属亡魂不系正寝身亡者，又当於所主甚病死魂之星，念咒隐 
　　此一星、庶为允当。若普度众魂，则七星皆隐，却书普度某人等魂。若度幽魂，则亦皆隐。却於后告文内，写六道四生孤魂滞魄诸类伤亡， 
　　画一写，不必计人数也。次青小符。
　　祝符咒
　　掐玉诀，取东炁入。
　　神虎札文，追摄鬼魂。来诣灵坛，逍遥上清。急急如律令。
　　玉札夫人，上入天庭。亡魂滞爽，俓得超升。急急如律令。
　　遣玉札咒
　　天圣地灵，北斗圣君。魁星在首，魒星罡行。上通有顶，下彻泉扃。幽冥普照，黑暗俱明。上帝隐梵，臣今奉扬。摄召亡故，某人灵魂。来 
　　诣坛所，显现真形。玉札到处，万神敬听。有违帝勑，速至酆庭。急急如元始上帝律令。
　　太灵尸通，神机紫册。九炁云华，神虎驭摄。　　阳日玉札隐讳逐星咒之
　　赤赤青青黑黑火，七炁弥罗便覆之。追摄亡魂在目前，隐此真形招魂至。急急。
　　阴日玉札隐讳
　　黑黑青赤青赤火，七炁弥罗便覆之。追摄亡魂在目前，隐此真形招魂至。急急。
　　总敕符咒
　　雄左玉曹玄伯，雌右玉札主吏，我今摄召某魂灵，速赴此处，勿得稽延。何昌乔荀，辅我身神，我今所下，急速奉行。急急如元始上帝律令 
　　。
　　玄冥隐书敕咒
　　玄冥隐书，开赦幽途。摄召魂魄，上升
　　玉都。急急如律令。
　　青玄追魂宝箓
　　入靖，焚香，端坐，默念大梵隐语二十四遍，扣齿二十四通，心拜玄尊二十四过。存兆身为九仙真人，左右前后，有四灵之神从之。默礼至 
　　尊，口陈词意，静暗空浮之中玄座之上，天尊以青玄宝光，灌溉兆身，与夫天尊合而为一。然后诵《救苦本经》一遍。次书符。念咒曰：
　　无极至圣，无极至尊。无上至道，无上
　　至法。圣尊道法，行之乃灵。通暗为
　　明，却罪为清。火轮火界，罪波罪魂。
　　速清速净，一切业魂。随符立至，随符
　　速临。大慈大善，德风速行。急急如
　　律令。九龙追魂符同此。
　　三天敕诏
　　先凝神，面天门，启奏三宝，乞降勃诏。存见三宝御座，在金阙崇楼之中，金光炬赫，照耀天地。心拜叩请慈旨，蒙劲命左右金童玉女，棒 
　　百宝光明之函，自天而下降於兆按前，开函敷按，光明赫奕。存见分明，即诵三天内名霪雳霭三字，书之，以祖无入符。书毕，兆同万神受 
　　领劲诏，叩谢而退。
　　檄文书符两边
　　太上三天无上帝，敕宣下十方世界，亿
　　万冥司，收证交付亡故某人等魂使者，
　　追诣玄坛超度。
　　主行玉札大神符敕咒
　　天尊有命，真符付行。吾承敕旨，召汝来临。祝以追摄，引亡导迎。玉札告命，急赴家庭。急急如玉清上帝律令。
　　主行符吏
　　北魁玄都主行玉札隐文大神周广。
　　三梁冠，朱衣，大袖，朱履，右手持剑，左手捧玉札，同三部使者去若风云。
　　显魂大神符敕咒
　　宝隶灵章，颁降上苍。魂仪久闭，狱户开张。吾承帝敕，愿显家堂。辄有故匿，摄付魁罡。急急如玉清上帝律令。
　　显魂符吏
　　北魁玄都显圣威灵显魂勒现大神吴纯之。
　　三梁冠，皂衣，大袖，朱履，右手持剑，左手执召魂符，同三部使者飞云而去。
　　提魂大神符敕咒
　　真符告召，请降提魂。通入玉户，追摄鬼营。吾奉帝劝，急召通灵。幽魂催现，炼质朱陵。急急如玉清上帝律令。
　　提魂符吏
　　北魁玄都通灵显佑提魂摄魄大神徐□云。
　　三梁冠，青衣，大袖，朱履，右手仗
　　剑，左手持召魂符，与前二符吏三部
　　使者同去。
　　阳精大英阴精小英二符敕咒
　　神虎辉明，摄召幽精。掌簿注籍，判死
　　定生。承灵宝命，下济生灵。劝召诸部，总领七真。臣今奉命，玉札颁行。飞仙一吸，百灵敬听。符命到处，地狱开扃。急急如律令。
　　雄左玉曹符
　　主摄王侯魂魄。
　　雄左大力追魂统制百节三魂符吏众机玉曹玄伯何□。
　　雌右武鸾符
　　主摄士庶魂魄。
　　雌右武鸾提魂摄魄倒生玄司飞符玉札主吏乔□。
　　二神并载毡帽，淡红袍，朱履，佩剑，锦绶，执簿录，主天下魂魄。各有摄魄吏兵一万二千人。符并用红素白书。
　　勑笔咒
　　上灵天苍，中有甲兵。混芒一吸，东有伏藏。天帝所履，玄迹天章。今日书符，作我天航。急急如律令。
　　北帝灵灵，天帝噷噷。谨召神虎，何□乔□。三部使者，玉女将军。部领神兵，豁落纷纭。飞天四维，日月星营。精光不散，魂炁有成。急 
　　急如律令。
　　咒毕，取巽方青红淡色炁，吹注笔端，然后书符。念咒：
　　□覆天齐，速震万灵。勑命一下。鬼爽离营。□覆降真，真炁所成。急急如律令。
　　神虎戟飞运，招摇一统随。急急如神虎律令。
　　再掐斗诀，取北魁炁布符。
　　追摄诸符#1
　　上部追魂符
　　掐神虎诀，横倒大指於手心，四指倒大指根。
　　上部追魂使者侯□。
　　绣衣，红抹额，朝天曲脚幞头，玉束带，绿靴，左手捧玉札，右手执骨朵，驾云。
　　太一有命 日明君月明君 天帝勑下 使者阳神敬听 念□覆天齐咒涂
　　勑咒
　　上部至灵，摄现威冥。追召魂识，显露真形。承符告下，孤爽承恩。狱户开
　　锁，通关启扃。使者神力，摄魄来临。急急如律令。
　　中部追魂符掐神虎诀
　　中部追魂使者魏□。
　　红绣袍，碧玉束带，朝天曲脚幞头，黄抹额，鱼尾刀，执符，驾云。
　　太一有命 日月俱明 天帝勑下 使者阴神敬听 念□覆天齐咒涂
　　勑咒
　　中部威灵，威摄百神。摄魂召魄，断绝地根。狱户开泰，道路悉明。承符告召，使者急行。追摄孤爽，显现真形。如若不现，押赴酆庭。急 
　　急如玉清上帝律令。
　　下部追魂符掐神虎诀
　　下部追魂使者张□。
　　绿抱，红绣抹额，玉束带，曲脚幞头，县鱼尾刀，绿靴，执符，驾雾。
　　太乙有命明照玉清 天帝敕下 使者灵宝敬听 念□覆天齐咒涂
　　勑咒
