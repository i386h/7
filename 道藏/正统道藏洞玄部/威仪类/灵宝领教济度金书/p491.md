<!-- { "loadSidebar": true } -->
　　寂然兜术天帝几前。
　　琼台端拱，紫极高凝。霞逸灵音，素华练飘飘之质。圣回帝驾，玉葩耀郁郁之祥。伏愿颁道真空玄之符，降尸冥演由之炁。俾乘炼度，获具 
　　形神。摄游炁於神公，群魔永逝。合成家於骞爽，四景分灵。解脱幽都，逍遥玄境。臣下情无任恳祈之至，谨奉表陈启以闻，谨言。
　　年　月　日具位臣姓　某上表。
　　第五表
　　具位臣某
　　上言，今月某日，为斋法弟子某，崇建九天自然生神妙斋几昼夜，开度亡过某灵魂，以今请炁奉行炼度者。
　　臣伏以翻翻帝驾，乘虚游步於黄华。飘飘玄门，泛景回灵於骄乐。稽首上苍之大，皈神中极之尊。臣诚惶诚恐，稽首顿首。伏念亡过某灵魂 
　　，世网萦心，客尘滓性，百关散荡，孰还本始以生神。万窍沦迷，谁固根源而返炁。非敷扬於帝泽，曷提奖於幽灵。九拜陈情，一忱请命， 
　　恭惟
　　波罗尼密不骄乐天帝几前。
　　玉台高拱，紫阙端凝。开度生魂，耀灵旛於长夜。提携旧爽，回黄旗於太微。伏愿颁九虚玄生之符，降五仙中灵之炁。俾乘炼度，获具形神 
　　。紫户生仙，元藏炼飞空之景。黄宁总绿，幽灵启应感之繁。解脱幽都，逍逼玄境。臣下情无任恳祈之至，谨奉表陈启以闻，谨言。
　　年　月　日具位臣姓　某上表。
　　第六表
　　具位臣某
　　上言，今月某日，为斋法弟子某，崇建九天自然生神妙斋几昼夜，开度亡过某灵魂，以今请炁奉行炼度者。
　　臣伏以混化归一，结元炁於大罗。无色应声，冠十方於霄映。稽首乾枢之上，皈神艮位之尊。臣诚惶诚恐，稽首顿首。伏念亡过某灵魂，世 
　　网萦，客尘滓性。百关散荡，孰还本始以生神。万窍沦迷，谁固根源而返炁。非敷扬於帝泽，曷提奖於幽灵。九拜陈情，一忱请命。恭惟
　　洞玄化应声天帝几前。
　　琼林端拱，蕊殿高凝，心超上京，回化轮於无影。辔回灵驾，庆玄爽於冥期。伏愿颁玉宝洞微之符，降高真冲融之炁。俾乘炼度，获具形神 
　　。伐滞斩胞，愿会潜俦於灵运。炼胎返本，散思长谢於嚣尘。解脱幽都，逍遥玄境。臣下情无任恳祈之至，谨奉表陈启以闻，谨言。
　　年　月　日具位臣姓　某上表。
　　第七表
　　具位臣某
　　上言，今月某日，为斋法弟子某，崇建九天自然生神妙斋几昼夜，开度亡过某灵魂，以今请炁奉行炼度者。
　　臣伏以炁归梵辅，统玄会於无涯。数构贞条，运务猷於灵化。稽首乾枢之上，皈神坤位之尊。臣诚惶诚恐，稽首顿首。伏念亡过某魂，世网 
　　萦心，客尘滓性，百关散荡，孰还本始以生神。万窍沦迷，谁固根源而返炁。非敷扬於帝泽，曷提奖於幽灵。九拜陈情，一忱请命，恭惟
　　灵化梵辅天帝几前。
　　尊居七映，端拱三华。秀叶翠霞，清渚泛登於明侣。琼房妙韵，霄衢森列於真仙。伏愿颁神化通真之符，降高仙洞笈之炁。俾乘炼度，获具 
　　形神。重关自开，坐见爽魂之豁滞。五神怡玩，顿令游魄之升腾。脱离幽都，逍遥玄境。臣下情无任恳祈之至，谨奉表陈启以闻，谨言。
　　年　月　日具位臣姓　某上表。
　　第八表
　　具位臣某
　　上言，今月某日，为斋法弟子某，崇建九天自然生神妙斋几昼夜，开度亡过某灵魂，以今请炁奉行炼度者。
　　臣伏以重霄廓落，耀玄景於云衢。玉章铺陈，返神襟於灵会。稽首乾枢之上，皈神巽位之尊。臣诚惶诚恐，稽首顿首。伏念亡过某灵魂，世 
　　网萦心，客尘滓性。百关散荡，孰还本始以生神。万窍沦迷，谁固根源而返炁。非敷扬於帝泽，曷提奖於幽灵。九拜陈情，一忱请命。恭惟
　　高虚清明天帝几前。
　　玉台端拱，琼阙高凝，妙话从容，超迹神方而应感。灵音空洞，高游玄景以无终。伏愿颁空玄化生之符，降真灵化凝之炁。俾乘炼度，获具 
　　形神。感爽旡凝，离九玄於幽裔。去留如解，运四大於生神。解脱幽都，逍遥玄境。臣下情无任恳析之至，谨奉表陈启以闻，谨言。
　　年　月　日具位臣姓　某上表。
　　第九表
　　具位臣某
　　上言，今月某日，为斋法弟子某，崇建九天自然生神妙斋几昼夜，开度亡过某灵魂，以今请炁奉行炼度者。
　　臣伏以大罗渺渺，竟超结爱想之尘。丘陵峨峨，数返劫岁年之运。稽首圆穹之上，皈神乾位之尊。臣诚惶诚恐，稽首顿首。伏念亡过某灵魂 
　　，世网萦心，客尘滓性。百关散荡，孰还本始以生神。万窍沦迷，谁固根源而返炁。非敷扬於帝泽，曷提奖於幽灵。九拜陈情，一忱请命， 
　　恭惟
　　无想无结无爱天帝几前。
　　玉台端拱，金阙高凝。真神潜登，津趣鼓万流之会。高观飞步，太虚动应感之繁。伏愿颁清微飞玄之符，降自然玄照之炁。俾乘炼度，获具 
　　形神。返胎有恒，稽首升玄虚之顶。浮爽缘故，冥心游无色之天。解脱幽都，逍遥玄境。臣下情无任恳祈之至，谨奉表陈启以闻，谨言。
　　年　月　日具位臣姓　某上表。
　　九天言功表
　　具位臣某
　　上言，今月某日，为斋法弟子某，就某处崇建九天自然生神妙斋几昼夜，开度亡过某灵魂，上生仙界，以今解坛忏罪，为将吏言功者。
　　臣伏以三景开明，耀玄黄而散彩。五灵郁秀，融经纬以宣光。金符敷湛露之辉，玉简灿庆云之瑞。幽明舞手，遐迩欢颜。盖殚谢过之恭，爰 
　　露言功之悃。臣诚惶诚恐，稽首顿首。伏念臣材资短陋，智识荒疏。况斋戒之未纯，致威仪之易渎。鹓班宣德，策役妄召於灵曹。凤宸承符 
　　，关奏滥称於主职。玉篆飞颁而点画舛误，金科宣演而首尾参差。请命操章，或言词之颠倒。行神布炁，虑存念之周章。凡所运为，莫非过 
　　咎。退自修省，第剧惊惶。愿玄造之携提，霈洪恩而原赦。恭惟
　　虚无自然九天生神上帝天尊玉几下。
　　上罗乾盖，下浃坤舆。道贯显幽，拯三灵而磅礴。德包经纬，运九炁以弥纶。亶冀降慈，洞垂渊听。其有建斋之日，上请天仙兵马，地仙兵 
　　马，真人兵马，神人兵马，日月星宿兵马，三河四海兵马，九宫五帝兵马，三十二天监斋直事，侍香金童，散花玉女，三五功曹，左右官使 
　　者，五帝直符，直日香官，飞龙骑吏，灵宝天仙内院诸天承受玉女，运神会道功曹，九天司命府仙灵官吏，九天普度院追摄官吏，九天五伯 
　　灵官，承受符檄宣通召命仙官将吏，朱陵火府南曷上宫炼度一行官吏，玄坛开度混元司解结司监生司天医司澣濯司巾笥司摄化司诸部承宣官 
　　吏，本靖侍靖仙官，玉童玉女，主将某，副将某，护道某，监坛某，主坛某，诸省府院司效职宣劳官君将吏，监临翊卫，某庙某王，本州城 
　　隍司，本县城隍司，某乡某里里域真官，土地正神，三界符使，四直功曹，斋主家土地司命六神，在坛守职，备着勤劳，并各显服严装，随 
　　臣所进表文，上诣玄都。乞依太真玉格，校功迁赏，不负效信。臣敢不精勤五体，澄洁一心，普施济度之功，期报生成之德。学真领教，愿 
　　定绿於青华。飞元聚灵，庶书勋於丹策。臣无任激切，感戴之至，谨奉表陈启以闻，谨言。
　　年　月　日具位臣姓　某上表。
　　灵宝领教济度金书卷之二百九十五竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百九十六
　　表榜规制品
　　开度十回度人道场用
　　十方天尊表
　　东方
　　具位臣某
　　上言，今月某日，为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，开度 
　　东方无极世界一切幽魂。回兹功德，超度亡过某灵魂，上生福境，谨具表奏闻者。
　　臣伏以彩映扶桑，浴神辉於阳谷。光腾骞树，焕灵景於圆霄。稽首青华，归心玄极。臣诚惶诚恐，稽首顿首。切念重泉逝爽，积夜游魂。觉 
　　海翻波，孰鼓慈悲之棹。灵渊流浪，莫操智慧之舟。匪听法以闻经，曷明心而见性。俾超死带，克返天根。恭惟
　　东方无极太上灵宝天尊几前。
　　碧蔼凝精，苍灵孕粹。鸿钧气转，母万物以生春。鳌极仁周，子群生而启旦。凡归陶冶，悉藉汪涵。伏愿开琼笈以宣扬，启琅函而啸咏。说 
　　经一遍，普令黄混以开聪。锡惠九幽，庶俾黑单而受度。回兹胜利，升度亡灵。俓朝玉宝之尊，式宴华林之境。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　南方
　　具位臣某
　　上言，今月某日，为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，开度 
　　南方无极世界一切幽魂。回兹功德，超度亡过某灵魂，上生福境，谨具表奏闻者。
　　臣伏以九凤飞軿，耀炼形於丹火。六龙翊驾，昭度命於朱陵。稽首太微，皈心玄极。臣诚惶诚恐，稽首顿首。伏念重泉逝爽，积夜游魂。觉 
　　海翻波，孰鼓慈悲之棹。灵渊流浪，莫操智慧之舟。匪听法以闻经，曷明心而见性。俾超死带。克返天根。恭唯
　　南方无极太上灵宝天尊几前。
　　红蔼凝华，绛灵毓秀。气涵光大，囿万品以司衡。物禀丰亨，茂百昌而应化。凡归陶冶，悉藉汪涵。伏愿开琼笈以宣扬。启琅函而啸咏。说 
　　经一遍，坐观幽壤以生明。锡惠九扃，庶俾苦魂而得度。回兹胜利，升度亡灵。俓朝万福之尊，式冥梵天之境。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　西方
　　具位臣某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，开 
　　度西方无极世界一切幽魂。回兹功德，超度亡过某灵魂，上生福境，谨具表奏闻者。
　　臣伏以金虎飞霄，提素皇於玉国。碧鸡应运，朝白帝於金门。稽首皓华，归心玄极。臣诚惶诚恐，稽首顿首。伏念重泉逝爽，积夜游魂。觉 
　　海翻波，孰鼓慈悲之棹。灵渊流浪，莫操智慧之舟。匪听法以闻经，曷明心而见性。俾超死带，克返天根。恭唯
　　西方无极太上灵宝天尊几前。
　　瑶蔼流芒，琼霄耀景。紫精霈泽，凝万宝以告成。玄造垂恩，妙七华而纪度。凡归陶冶，悉藉汪涵。伏愿开琼笈以宣扬，启琅函而啸味。说 
