<!-- { "loadSidebar": true } -->
　　宾友僚佐，九幽地狱，三十六地狱，五岳四渎，诸大地狱，北都寒池，酆都宫洞，诸大地狱，六宫掾吏，执罚神兵，巨天力士，牛头狱卒， 
　　威剑神王，三涂五苦主役，考魂主者，三元水府，九江四海，溪谷河源，九州社令，分野神司，当境城隍社令，地府阴曹，冥关幽司，一切 
　　主者，遵依太上敕命。原赦系荐某人，及九幽滞魄，受苦亡爽。自昔劫以来，至于今日，故为误犯，三业六根，一切罪愆，或手杀君父，不 
　　孝二亲，或诽谤大道，背真就伪。或伤残兄弟，谋反师尊，或六亲通同，淫犯骨肉。或为劫盗，杀害人命。或屠割众生，自饶一身。或以强 
　　凌弱，以贵虐贱。或浮好三宝，执心不专。或轻慢师法，秽贱灵文，心怀阴贼，安忍嫉妒。或恶口两舌，斗乱善人。或杀生淫祀，裸露三光 
　　。或心生，或口语，或自作，或教他，积劫以来，所有诸罪，并与疾除罪簿，落灭恶根，不得拘留，时刻升迁。即使某人灵魂，及诸幽爽， 
　　七炁成真，六仪运虚，五灵续绝，二曜扶衰，旋纲蹑空，飞步云宫，胚胎有始，亿劫无终。金城孕质，玉洞凝神，真炁内养，以成真人。上 
　　入太虚，下洞幽泉，云宫宝阙，中有真魂。出入福乡，周旋生门，咀嚼灵芝，灌漱金泉，某露川流，悬澍丹田，紫霞朝映，三炁凝烟，琼室 
　　化仙，安坐金莲，真仪掩日，尘劫为年。一如告命，风火驿传。
　　可漏
　　太上救赦生天宝箓　具位姓某承诰奉行谨封
　　方函
　　太上敕赦生天宝箓告下
　　具位姓某承诰奉行谨封
　　九幽酆都天牢地狱主者
　　右生天宝箓有四式。若黄箓大斋，已给玉清大赦，则宝箓只依此告下。若明真斋，不给玉清大赦，则以宝箓作赦给，其式不用方函，只用 
　　大可漏大写。前连粘符形，次高书三天门下泰玄都省，次低写今月某日奉玉宸大道君敕命，据灵宝领教弟子姓名，奏为斋意。乞降太上敕赦 
　　生天宝箓，原赦幽阴，本省遵奉告行者，次移起，写右奉太上敕赦生天宝箓，至年月具位奉行俱毕，具八相衔位在后路行大写外用大可漏。 
　　面书具法师衔姓名，承诰奉行馑封，背书太上敕赦生天宝箓，告下九幽酆都天牢地狱主者，此正式也。若迁拔道场，不设祭炼，惟设甘露净 
　　供，则给太上生天宝箓，不称敕赦二字。其式高写太上生天宝箓，次书符文，次书告文云：太上生天宝箓，拔度某人灵魂，出离幽夜，随果 
　　受生。主者恭依符命施行，年月日承诰奉行，如前可漏，填作太上生天宝箓告下某处具位姓某承诰奉行谨封，不用方函。若祭炼用，则其式 
　　同迁拔道场所给，其符文只用六星四讳，不用下面符文。其告文云：太上生天宝箓，告下冥曹主者，拔度苦爽幽魂，随品受生，托化人天， 
　　一如告命。并用天篆，只单幅给，不用可漏。
　　玉元荡涤血湖真符告文产魂用此
　　灵宝符命，普济幽涂，告下翻体大神，掷尸神王，食心啖脑鬼王，牛头狱卒。仰上体元皇好生之德，下副斋主哀切之情。承兹符命，不得拘 
　　留。拔度某人灵魂，及十方一切产死血尸女鬼，出离幽关，睹见光明，领沾荐悼，兔滞血湖，炼质清神，俓上南宫。一如告命，风火驿传。
　　可漏
　　灵宝玉元荡涤血湖真符　具位姓某承诰奉行谨封
　　方函
　　灵宝玉元荡涤血湖真符告下
　　具位姓某承诰奉行谨封
　　铁围无间血湖地狱考吏万神
　　元始符命告文
　　上清灵宝元始符命，告下三官天牢地槛，主职神司，超度某人灵魂，上升清微之天，百神混合，变化成仙，永离地户，体变玉光，秉受玉符 
　　，参侍龙辕。一如告命，风火驿传。
　　可漏
　　上清灵宝元始符命　具位姓某承诰奉行谨封
　　方函
　　上清灵宝元始符命告下
　　具位姓某承诰奉行谨封
　　三官天牢地槛主职司神
　　历关诸天告文
　　太上玉敕，历关诸天，告闻三十二天三十二帝，诸天上帝天真，三界魔王，天门主者神司。今日欣庆，受度某人灵魂，出离幽暗，咸睹慧光 
　　，请灭三恶，斩绝地根，飞度五户，名列太玄，魔王监举，无拘天门。一如告命，风火驿传。
　　可漏
　　太上玉救历关诸天具位姓某承诰奉行谨封
　　方函
　　太上玉敕历关诸天告闻
　　具位姓某承诰奉行谨封
　　诸天上帝三界魔王天门主者
　　敕制地祇告文
　　太上符命，敕制地祇，告下酆都岳续冥关主者，一切神司。侍卫送迎，拔度某人灵魂，出离地户五苦八难，七祖升迁，永离鬼官，魂度朱陵 
　　，受炼更生。一如告命，风火驿传。
　　可漏
　　太上符命敕制地祇　具位姓某承诰奉行谨封
　　方函
　　太上符命敕制地祇告下
　　具位姓某承诰奉行谨封
　　酆都岳渎冥关主者
　　普告三界告文
　　太上敕赦，普告三界十方主者，无极神乡，泉曲之府，北都罗酆，三官九署，十二河源。上解某人灵魂，亿劫种亲，无量罪根。疾除罪簿， 
　　落灭恶根，不得拘留，逼合鬼群。一如告命，风火驿传。
　　可漏
　　太上敕赦普告三界　具位姓某承诰奉行谨封
　　方函
　　太　上　敕　赦　告　下
　　具位姓某承诰奉行谨封
　　三界十方主者无极神乡
　　九炼天尊符告文
　　太上九炼生尸返生灵符
　　符位
　　右臣谨奏上某天尊几前，恭望圣慈俯降，瑶坛监临，炼度某人灵魂，拔擢冥魂，调理阴阳，制魔保举，度品南宫，死魂受炼，仙化成人。生 
　　身受度，劫劫长存。随劫轮转，与天齐年。永离三涂五苦八难，超凌三界，逍遥上清，一如告命，风火驿传。
　　太岁月日某处谨奏　具衔位臣某符奏
　　右九符同一告文，只改天尊号，可漏方函并用黄纸。
　　可漏
　　某天尊几前　具位姓某承诰奉行谨封
　　方函
　　符　　　奏
　　具位姓某承诰奉行谨封
　　某天尊阙下
　　四保举行告文合用天篆
　　元始符命用青纸朱书青封
　　右准元始符命，时刻升迁，北都寒池。部卫某人灵魂，制魔保举，度品南宫、死魂受度，仙化成人。一如告命，风火驿传。
　　可漏
　　元始符命　具位姓某承诰奉行谨封
　　方函
　　元始符命告下
　　具位姓某承诰奉行谨封
　　十方无极世界
　　普告三界告文白纸朱书白封
　　右准灵宝符命，普告三界无极神乡、泉
　　曲之府，北都罗酆，三官九署，十二河源。上解亡故某灵魂，疾除罪簿，落灭恶根，不得拘留，时刻升迁。一如告命，风火驿传。
　　可漏
　　灵宝符命普告三界　具位姓某承诰奉行谨封
　　方函
　　灵宝符命告下
　　具位姓某承诰奉行谨封
　　十方无极神乡
　　历关诸天诰文
　　碧纸朱书碧封。
　　右准玉清宝箓，历关诸天，请灭亡过某人灵魂三恶，斩绝地根，飞度五户，名列太玄，魔王监举，无拘天门。一如告命，风火驿传。
　　可漏
　　玉清宝箓历关诸天　具位姓某承诰奉行谨封
　　方函
　　玉清宝箓上闻
　　具位姓某承诰奉行谨封
　　诸　天　真　宰
　　敕制地祇告文
　　黄纸朱书黄封。
　　右准灵宝诰命，敕制地祇，侍卫送迎某人灵魂，拔出地户五苦八难，七祖升迁，永离鬼官，魂度朱陵，受炼更生，一如告命。
　　可漏
　　灵宝诰命敕制地祇　具位姓某承诰奉行谨封
　　方函
　　灵宝诰命敕制地祇告下
　　具位姓某承诰奉行谨封
　　九幽十方地司主宰万神
　　混元玉札
　　北斗玄冥混元玉札神虎符命
　　符
　　右天一北祚符命，太一紫元神文，北魁玄冥混元玉札。告下无极神乡上元天界，泉曲之府下元水界，北都罗酆中元地界，九州分野，十方仙 
　　界仙宫，星府地狱冥司，天牢阴府，追取某人灵魂真魄精神，俓离所部，速诣玄坛，参朝上帝，祗领天恩，神虎奉行，万神敬听，一如告命 
　　，风火驿传。
　　可漏
　　北斗玄冥太一混元玉札神虎玉符　具位姓某承诰奉行谨封
　　方函
　　北斗玄冥混元玉札告下
　　具位姓某承诰奉行谨封
　　十方三界天牢地狱无极万神
　　右玉札分阴阳日。阴日尽用阴札，阳日尽用阳札。如开度黄箓斋，合用二道。其一正度用，其一斛中用。正度用者，又分三等。若只度一 
　　名，则於告文内写追取亡故某人，行第某享年某岁，以某年某月某日某时生，於某年某月某日某时死的，於今日夜，魂魄精神，速离所部某 
　　等魂。若有附度，则用小札纸，连粘在前札纸上，画一写，先一行写一正度若干名，次行写一字写某人。如前排行写毕，次写一附度若干名 
　　次，又写一字写某人，如前并列行写。后总写云以上并於某日夜速赴玄坛，受炼往生，却於告文内写追取亡故某人等魂，选正度紧要者为首 
　　而已。若普度，则用甲帐别装背成册，其式册前一幅写云：上清灵宝玄坛，今具正度附度普度亡魂姓名年月于后。册后一幅，写右具如前今 
　　月日具，其告文内只写追取甲帐内正度附度普度等魂。详前见普度甲帐式。斛中用者，如附度法，连粘在前后纸，写追取天仙道一切之众， 
　　神明道一切之众，人伦道一切之众，地狱道一切之众，饿鬼道一切之众，畜生道一切之众，胎生道一切之众，卵生道一切之众，湿生道一切 
　　之众，化生道一切之众，孤魂滞魄一切之众，诸类伤亡一切之众，有主无主一切之众，九州一切之众，呼召不尽一切之众，并於某日夜来赴 
　　玄都大献玉山净供，受炼往生，其告文内，只写追取六道四生，孤魂滞魄，诸类伤亡，魂魄精神，俓离所部，速诣玄坛，参朝上帝，祇领天 
　　恩。神虎奉行，万神敬听，一如告命，风火驿传。准玉札如此，其余符命告文，内写亡故某人灵魂，附度普度及六道四生，孤魂滞魄，诸类 
　　伤亡之众，总书而已。此例只黄箓用之，至於明真迁拔，则正度及普度四生六道等众，皆用一札总书，与黄箓别追摄符命则同。
　　北斗玄冥太一隐书灵符告文
　　北斗玄冥，太一隐书，大赦灵符，俓往天宫星界，水府泉宫，三宫九府，十二河源，城隍社令，北阴酆都，冥冥长夜，九幽地狱，泉曲之府 
　　，合属去处。追取某人灵魂，速离长夜，睹光见明，万罪荡除，冤仇和释。承兹玄冥隐书拔度符命，来诣玄坛，瞻朝太上，昭显魂仪，以接 
　　阳眷，分明报应，受化更生，神虎奉命，万神敬听，一如告命，风火驿传。
　　可漏
