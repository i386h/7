<!-- { "loadSidebar": true } -->
　　元始上圣合同真文，告下酆都九幽，北府九泉，十方诸大地狱，破荡铁城，摧毁剑树，罢除苦业，停息冤仇。乘此宝箓光明，使某人灵魂， 
　　得遂超升，一如告命，金龙驿传。
　　右符黄纸书符，碧纸书文，并朱书。
　　外封
　　青玄元君破地狱真符告下
　　具位姓某承诰奉行谨封
　　酆都地府九幽十方诸大地狱
　　青玄破狱真符告文
　　元始符命，告下酆都九幽地狱，拔度见禁一切幽爽。乘此真文，出离地狱，时刻升迁，一如告命，金龙驿传。
　　外封
　　青玄破狱真符告下
　　具位姓某诰奉行谨封
　　酆都九幽十方诸大地狱
　　破九幽狱符告文
　　元始符命，告下某方地狱阴曹冥关典狱考禁，牛头掾吏，冥狱主者，拔度某人灵魂，及九州分野滞爽，生存造恶，身后拘囚，受诸苦恼，无 
　　由超度。乘此符命，出离地狱，永辞长夜，睹见光明，万罪荡除，逍遥上清，一如告命。
　　右九幽地狱酆都三十六狱，酆都二十四狱，酆都诸大地狱，天牢地狱，凡十三处，并同此告文，只告下不同耳。如风雷狱，则告下东方风 
　　雷地狱。余准此。
　　外封
　　元始符命告下
　　具位姓某承诰奉行谨封
　　某地狱主者
　　十天玄化符告文
　　元始符命，告下酆都九幽地狱监狱执法，掌籍主者，翻录行下管内诸大地狱，各仰宣示太上符命，许令久禁近囚，苦爽罪魂，静念在心，思 
　　愆省过，普沐天恩，咸得超度，随品受生，一如告命。
　　外封
　　元始符命十天玄化真符告下
　　具位姓某承诰顺奉行谨封
　　酆都九幽诸大地狱
　　青玄救苦破酆都真符告文
　　太上玉清宝光梵真元始威章拔魂宝箓，道君有命，敕付昆仑，破毁铁围酆都幽阴，十方三界，泉曲神乡，三官九署，十二河源。上解某人灵 
　　魂，疾除罪簿，落灭恶根，不得拘留，时刻升迁，万神护送，俓诣人天，随品受化，更生福乡，一如告命。
　　外封
　　青玄救苦破酆都真符告下
　　具位姓某承诰奉行谨封
　　酆都九幽三界十方地狱主者
　　酆都山真形告文
　　元始六天策文
　　山图
　　元始符命，制魔奉行，保举亡魂，度品南宫，酆都消烬，三官解刑，赦缚闭业，受化更生，随品炼度，上登福庭，一如告命。
　　外封
　　元始六天策文告下
　　具位姓某承诰奉行谨封
　　酆都地狱
　　右折角封如前，方阔五寸，青纸朱书山图，黄纸墨书告文，外封背面书拔度某人灵魂及一切罪爽。
　　玉清开光宝符告文
　　玉清开光宝符，告下落灭色根恶道灵官，为某人灵魂，断绝天涂界上尸道色欲门，免天官奔雷逐电之役，超凌三界，逍遥上清，一如告命。
　　玉清开明宝符告文
　　玉清开明宝符，告下落灭爱根恶道灵官，为某人灵魂，断绝人涂界中尸道爱欲门，免水官摙汲溟波之役，超凌二界，逍遥上渍，一如告命。
　　玉清开苦宝符告文
　　玉清开苦宝符，告下落灭贪根恶道灵官，为某人灵魂，断绝地涂界中尸道贪欲门，免地官担沙负石之役，超凌三界，逍遥上清，一如告命。
　　三符外封
　　玉清开某宝符告下
　　具位姓某承诰奉行谨封
　　落灭某根恶道灵官
　　玉清流光宝符告文
　　玉清流光宝符，告下飞度色累户灵官，拔度某人灵魂，解除色累苦心门，免度刀山地狱苦，魂神清静，朝谒帝庭，永不轮转，劫劫长存，一 
　　如告命。
　　玉清流精宝符告文
　　玉清流精宝符，告下飞度爱累户灵官，拔度某人灵魂，解除爱累苦神门，免度剑树地狱苦，魂神清净，朝谒帝庭，永不轮转，劫劫长存，一 
　　如告命。
　　玉清流景宝符告文
　　玉清流景宝符，告下飞度贪累户灵官，拔度某人灵魂，解除贪累苦形门，免度铜柱地狱苦，魂神清静，朝谒帝庭，永不轮转，劫劫长存，一 
　　如告命。
　　玉清流辉宝符告文
　　玉清流辉宝符，告下飞度身累户灵官，拔度某人灵魂，解除身累苦精门，免度摙汲溟波地狱苦，魂神清静，朝谒帝庭，永不轮转，劫劫长存 
　　，一如告命。
　　五符外封
　　玉清流某宝符告下
　　具位姓某承诰奉行谨封
　　飞度某累户灵官
　　炼耳根符告文
　　玉清宝符，告下纣绝阴天宫洞主罪灵官，左右狱卒案掾等神，奉为某人灵魂，炼除耳根，无边罪累，遏绝邪源，形神升度，速谒帝关，神智 
　　自生，骖侍龙辕，逍遥无碍，真道长存，一如告命。
　　外封
　　玉清宝符告下
　　具位姓某承诰奉行谨封
　　纣绝阴天宫洞灵官
　　六根六符告文，外封并同前，只告下某宫洞及炼除某根有异，详具于后，
　　耳根：纣绝阴天宫洞。
　　鼻根：明晨耐犯武成天宫洞。
　　目根：泰杀谅事宗天宫洞。
　　口根：恬照罪炁天宫洞。
　　意根：宗灵七非天宫洞。
　　心根：敢司连宛屡天宫洞。
　　炼身三业符告文
　　元始符命，告下十方三界，亿万冥司，主罪灵官，左右考兵考士，奉为某人灵魂，炼度十恶无量罪根，速赴生方，炁识咸宁，上生天堂，神 
　　识受炼，身心洞明，荡除阴翳，与道合真，一如告命。
　　外封
　　元始符命告下
　　具位姓某承诰奉行谨封
　　十方三界亿万冥司
　　三元九真隐符告文
　　郁单无量天魂精秘音内讳玉佩开阳上符
　　书阳符
　　右告下东北方艮宫丑寅之位，拔度某人灵魂，制魔保举，度品南宫，死魂受炼，仙化成人，生身受度，劫劫长存，随劫轮转与天齐年，永度 
　　三涂五苦八难，超凌三界，逍遥上清，一如告命，风火驿传。
　　九阳九道同式，只改符名及告下何处，详具于后。
　　上上禅善无量寿天　明阳
　　梵监须延天　　　　始阳
　　寂然兜术天　　　　太阳
　　波罗尼密不骄乐天　上阳
　　洞玄化应声天　　　元阳
　　灵化梵辅天　　　　玉阳
　　高虚清明天　　　　通阳
　　无想无结无爱天　　萌阳
　　东方震宫卯位　　　东南巽宫辰巳位
　　南方离宫午位　　　西南坤宫未申位
　　西方兑宫酉位　　　西北乾宫戌亥位
　　北方坎宫子位　　　中央
　　外封面式
　　某天某阳上符告下
　　具位姓某承诰奉行谨封
　　某　方　某　天
　　外封背式
　　拔度某人灵魂
　　灵宝领教济度金书卷之二百八十八竟
　　#1文：底本作『不』，当为『文』 之误。
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百八十九
　　诰命等级品
　　飞告一百六十四件
　　凡飞告，用薄黄纸，高一尺二寸，阔一尺八寸，书符及告文告下承诰，并如前式。随手如法焚之飞化，故是飞告也。符朱书，告文用墨书 
　　。
　　召炼度官将告文
　　太上符命，告下南昌上宫朱陵火府水池火沼一行官吏，速降坛前，神化东井华池流火之庭。炼度某人灵魂，洗除业累，鋾冶罪根，受化更生 
　　，上升帝乡，一如告命。
　　召主水大将军告文
　　太上符命，谨召主水大将军，阴精流耀，洞焕五行，随符下降，炼度某人灵魂，一如告命。
　　建水池告文
　　灵宝上登东井真符，奉为某人灵魂，建立水池，擢神炼质，上清宝诰梵炁流精，化为东井，灌炼亡魂，涤除阴炁，反复天真，灵光洞焕，保 
　　命生根，一如告命。
　　月魄告文
　　太上符命，上请太阴宫中素光真炁阴精官吏，童子玉女，随符下降。炼化某人灵魂，日中方盈，月帝元君，八景罗列，宝光负形，身生玉液 
　　，内灌外清，一如告命。
　　降真水告文
　　太上符命，告下主水大将军，从官兵吏等，上诣东井黄华之池，流汩之霐，汲石景玉胞黄华神水玄阴之精，下降水池之中。为某人灵魂，灌 
　　溉形神，荡除阴翳，胞胎去秽，结节散根，百骸精莹，六情开通，回骸起死，胎化玉婴，一如告命。
　　真水合同告文
　　太上慈敕，霐池无镜。神龙之渊，运东井华，以涤幽魂。揽姿运容，太和之津，玄和玉女，灌之于神，真水下注，与道合真。某人灵魂，今 
　　日受炼，一如告命。
　　召主火大将军告文
　　太上符命，谨召主火大将军，玄象赫明，结阳聚神，随符下降，炼度某人灵魂，一如告命。
　　建火池告文
　　灵宝上登朱陵真符，奉为某人灵魂，建立火池，鋾形炼质。玉清宝诰，宣告万灵，神化朱府流火之庭。南昌梵炁，混洞赤文，引魂受炼，阳 
　　光焕明，表裹通彻，得为真人，一如告命。
　　日魂告文
　　太上符命，上请太阳宫中赤火真炁阳精官吏，童子玉女，随符下降，炼化某人灵魂，日中接生司命天君，九帝齐景，三光同軿，与魂同登， 
　　高奔三天，一如告命。
　　降真火告文
　　太上符命，告下主火大将军，从官符吏等，上诣朱陵之宫，流火之庭，取太阳真正之炁，发丙丁之晖，下降火池之中。为某人灵魂，焚荡秽 
　　垢，鋾质生形，再立三田，重生五藏，魂神俱备，内外光辉，一如告命。
　　真火合同告文
　　太上兹敕，南阎洞浮，流火之精，玉眸诜诜。浮焰之庭，廓那阿奕，火膏运精，太阳结炁。流演朱陵，真炁下降，与道合真。某人灵魂，今 
　　日受炼，一如告命。
　　引魂入炼告文
　　太上符命，告下灵宝玄坛执职，引魂官吏。今日吉庆，大道吉辰，诸天齐鉴，万真降临，三界共会，八景合并，地司列职，普度幽冥，部卫 
　　主者，拘魂到庭。引导亡爽，受炼身形，各整威仪，疾速来临。齐证妙果，上诣朱陵，一如告命。
　　水炼告文
　　太上符命，告下主水大将军，从官吏兵等。奉东井石景真精，炼度某人灵魂。天河灌溉，九魂炼形，月精黄华，三素飞云。神魂真魄，来往 
　　玉京，九龙拔度离，合上清，一如告命。
　　月华告文
　　太上符命，告下主水大将军，从官兵吏等。为某人灵魂，上清太阴月府，结璘真精，玉兔舒彩，素辉增明。下灌东井，变炼亡魂，洗荡罪垢 
　　，胎根肃清。今日受炼，魂升上清，一如告命。
　　月简告文
　　太上符命，告下主水大将军，从官兵吏等。为某人灵魂，神化方诸，上抱素澜，流映甘露，灌炼根源。太阴下注，东井灵泉，荡涤垢秽，身 
　　生玉烟，云车缥缈，俓诣丹天，一如告命。
　　真水炼形告文
