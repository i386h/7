<!-- { "loadSidebar": true } -->
　　太上曰：欲慕仙道，与天斋年。世世轮转，无失仙宗。先须变炼形神，养生保命，使形神皆正，出离五行，避诸恶毒，物无害形，身得自然 
　　，乃通天道。
　　度金液养生保命子符
　　天圆地方，六律九章。养生保命，赐我延康。北辰回指，受炁三光。补津炼神，受臣天罡。益真正一，天皇上王。符命升迁，大明和强。天 
　　帝玉真，赤童和阳。我道自然，孚泽洞常。
　　度金液养生保命午符
　　上帝玉清，紫微黄庭。三宫升降，受我遐龄。金阙玉符，剪魔伐精。九元离合，七政驱兵。水火木土，金方四灵。北帝延年，保命生根。五 
　　帝大魔，大帅行刑。内外既济，元亨利贞。
　　太上曰：受道既毕，剪精伏邪，灭怪除殃，祛逐神蜃，威在雷霆。炼身五炁，化成五雷，起在於心，用而自裁。
　　度金液气雷伏魔子符
　　天玄苍苍，地黄平平。雷公辟邪，电母应天。天丁力士，驱龙在前。风伯雨师，领兵三千。摧山破岳，六丁秉权。统摄魔鬼，掷火成烟。四 
　　目老翁，大帅仗幢。威猛我神，道炁自延。
　　度金液气雷伏魔午符
　　风火水土，流金火铃。震魔斩鬼，馘伐魔精。是鬼丧胆，无辄容情。雷公霹雳，食鬼吏兵。三千使者，七千天兵。九斩斧劈，雷电摧倾。群 
　　妖束首，鬼精自惊。神罡自挥，天帝灵灵。
　　太上曰：赤子炼形，修真慕道，居山石室，多有魔精鬼怪灵魅，好人短命，不愿长生，多生变现嫉拓魔障。当须伏魔治导，辟如灵怪。贵得 
　　养生，自然成真。功行未满，更能斋心涤意，济世除邪，剪妖伐恶，救护群品。
　　度金液伏魔治导子符□佐符天乙，治道元君。太白真卿，六甲吏兵。吞魔丧魄，摄魅缚精。掷火神王，南神上宾。紫微灵官，食鬼吞精。三官总摄，魔祟潜形。安 
　　我五脏，使我长生。上帝玉符，炼形甲庚。
　　度金液伏魔治导午符
　　治道神章，炳炼魁罡。七政八灵，万神延康。三台辅佐，大道吉昌。力士天丁，戮兵无疆。流金火铃，五帝魔王。北辰卫我，天敕皇皇。金 
　　液神符，三宫济房。流霞赫耀，护我穹苍。
　　太上曰：赤子受炼，欲慕修真。当须总摄领兵，炼神造化。使心神为纲纪，脾神为佐使，肺神为将吏，肝神为主簿，肾神为副尉，目神为军 
　　旗，耳神为军信，齿神为金鼓，舌神为将军，令八万炁神为天兵。一呼一吸为出入，一喜一怒为杀戮。炼之总摄，即神兵自然举动，用事则 
　　天兵随炁出入。此乃自然神兵也，有形有影，有动有静，有杀有戮。不能修炼、总摄领兵，即神炁不刚。神炁不刚，即不能治道。是故天真 
　　自然炼形变形，造化枢机，皆出天真自然真一之理。虽有岳渎天兵，岂灵於人神炁也。人能知造化万物，有喜怒杀戮，变化迁移，分野动静 
　　。谓不受炼，故不长生。男女交媾，分之成人，有男有女，有父有子。非金液之炼，不能成也。
　　度金液摄领兵神章子符
　　五脏元君，总摄大神。受炼我体，制我神魔。心肝脾肺，肾目耳灵。齿击锺鼓，信雷发声。虚虚玄玄，尊尊灵灵。煞尸煞鬼，为将为军。太 
　　上玉符，洞歌自真。出入自然，乘飞五云。
　　度金液摄领兵神章午符
　　天帝玉真，三皇上君。太乙司命，桃康合延。吐毒猛兽，掷火天丁。领兵大将，破鬼灭形。五脏神人，各喜安宁。酆都曲府，明检鬼营。大 
　　勋魔王。统领吏兵。三天将军，吐喷火云。
　　太上曰：养生治导，安极其身。虽悟天机，不能祛患。修真学道，惟在安然。未离饮食寒暑，能无疾厄。天地运度，日月失昏，尚有否泰， 
　　末学之夫，岂无祸患。若有四大不调，如何拯降。
　　度金液截病延生子符
　　太元黄老，九炁真君。三台佐护，佐臣身形。北极紫微，受炼臣身。七元覆载，何鬼敢存。祛病除邪，万神自安。五斗神君，调理三官。元 
　　始符命，时刻升迁。金符度命，丈人韩君。
　　度金液截病延生午符
　　太上玄灵，至真妙真。洞元太无，紫微道君。剪邪破秽，凶恶潜形。何灾不灭，何福不生。上有北辰，下有元君。五行随顺，道炁自存。往 
　　来降升，帝君护魂。天地日月，身腾紫云。
　　太上曰：赤子避世，欲隐名山，或居名山，或居林野，或居石室，未能兔其祸患，五行刑克，盗贼水火，虎狼猛兽，兵甲刀刃，百恶所伤。 
　　当须炼液之，使五行不侵，离於兵革。若能受炼，即火不能烧，水不能溺，刀剑不能伤，毒药不能害，百恶猛兽不能祸。
　　度金液五行不相克子符
　　天帝上帝，老君道君。元始天尊，天罡四圣。水府三官，五岳四渎。十二河源，卫吾左右。使吾成仙，左右日月。与我除冤，百魔降伏。五 
　　帝常安，受炼臣身。万恶千灾，莫之敢干。
　　度金液五行不相克午符
　　五方五帝，五炁五行。金木水火，旡守土皇。飞镇九天，密罗大千。元洞玉历，太上玄元。辟除恶毒，祸患不经。赤书神字，体就形全。大 
　　道不克，身得神仙。太上玄玄，福寿无边。
　　太上曰：此神章妙天之自然，龙汉以来，不传下世。若神仙大仙，上圣真人，妙行圣众，能济世厄，用之无所不禳，无所不治。
　　十方灵宝天尊
　　伏以减尸斥累，列曹宏锡於匡扶。受炁书符，八事具严於禳辟。惟身心之邪氛既灭，则仙真之正法堪传。向来奉为弟子某，遵依宝诀，肃立 
　　瑶坛。灭．恶道之崄巇，度苦门之崇峻。形神受炼，阴阳攸平。斥疾病以处山林，禳魔试而居僻绝。统摄神吏，裁制真灵，功德周圆，科仪 
　　具足。伏愿天和赫奕，人伪断除。跻仙秩之崇尊，日膺九赉。佩真经之炜烨，时锡五成。下伏御於魔灵，上斥禳於毒害。道尊德贵，起居清 
　　静之乡。行圆功成，游宴灵虚之界。凡居品类，悉赖生成。为如上缘，念
　　普天证果天尊
　　念善
　　灵宝领教济度金书卷之二百二十五竟
　　洞微高士开光救苦真人宁全真授灵宝通玄弘教水南先生林灵真编
　　卷之二百二十六
　　科仪立成品
　　传度斋用
　　传度醮仪
　　步虚　　烧香颂
　　各礼师存念如法
　　宣卫灵咒
　　五星列照，焕明五方。水星却灾，木德致昌。荧惑消祸，太白辟兵。镇星四□，家国利亨。名刊玉简，字录帝房。乘飙散景，飞腾太空。出 
　　入冥无，游宴十方。五云浮盖，招神摄风。役使万灵，上卫仙翁。和：与道合真。
　　呜法鼓二十四通
　　无上三天玄元始三炁太上老君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域，真官正神，急上关，启臣今奉为入意。以今设醮行道，愿得玉清道炁灵宝妙光下降，流入臣等身 
　　中。即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达径御太上无极大道至真 
　　玉皇上帝御前。
　　请称法位
　　具位臣某，谨同诚上启太上无极大道虚无自然元始天尊，虚皇玉晨大道君灵宝天尊，万变混沌玄元老君道德天尊，玉皇大天尊玄穹高上帝， 
　　北极紫微大帝，紫微天皇大帝，玉清真王长生大帝，东极青玄上帝，后土皇地祇，九微太真青童大道君，紫微元灵青金大道君，十方灵宝天 
　　尊，九天生神上帝，三十二天上帝，五灵五老大帝，上清十一曜真皇君，南斗六阙上真道君，北极九府上真道君，周天二十八宿星君，泰玄 
　　枢机三省诸相天君，灵宝五师真君，三元三官帝君，北极四圣真君，九天诸司真君，天曹诸司真君，灵宝天仙内院主宰高真。三洞四辅诸司 
　　府院主宰高真，上宰上保，上傅真君，大洞祖师紫虚元君，杨许二真人，灵宝祖师徐葛郑三真人，科教祖师陆张杜三真人，三洞四辅经箓符 
　　法中上圣高真，神仙将吏，灵宝诸部南北两司仙真灵官，五岳五帝真君，五天圣帝，洞天福地、靖庐治化仙官，北阴酆都大帝，水府扶桑大 
　　帝，四海四渎、六洞十宫、九州社令司主者，本府州县城隍主者，三界符使，四直功曹，太岁尊神，里域土地，三界感应，一切真灵。臣闻 
　　道冠鸿钧，胤一元而御运。象涵鳌极，包五太以开圆。神功密斡於阴阳，圣化潜调於经纬。玄纲流演，下敷九壑之卿云。道纪弥罗，上湛八 
　　纮之惠露。语其用则有炁有数，究其体则无形无名。实三洞之根宗，为群生之柱石。今弟子某身承圣日，志慕真风。凤笈琅科，期矢心而佩 
　　奉。龙函琼韫，誓洁己以参传。徼上圣之倾光，鉴下愚之受度。辄羞藻敬，庸寓葵忱。伏愿羽葆翩翻，御玄虚而莅止。霓旌缥缈，从碧落以 
　　来游。丹舆陪彩仗之遥，绿辇辂翠华之迅。云龙摇曳，月驷逶迟。俱合景於星坛，为命灵於云席。曲歆真切，共锡提携。臣无任恳切之至， 
　　谨稽首再拜，奏请高真。
　　请圣　　初献
　　臣闻太无胤粹，紫阳藏凤策之奇。妙有垂精，黄混散龙函之秘。仰保制於劫运，俯调御於黎元。自前修启教以传经，故后学寻师而弘道。三 
　　乘流演，金科严泄慢之愆。七部宣行，玉律谨禁藏之密。惟奇民而堪视，匪德友以难闻。派衍人间，期彰天上。今第子某，阳灵孕炁，阴粹 
　　凝形。念衮衮驹窗静莫圆於功绩。而皇皇蚁磨，动惟积於冤愆。曷报生成，仰裨化育。爰皈诚於大道，庸请命於微臣。三洞希夷，誓罄心传 
　　之切。诸司徼妙，期膺口授之真。爰有青词，谨当宣奏。
　　宣词
　　按如词旨，备露忱恂。臣闻祖日辉华，散千灯於六合。宗风鼓动，宏万派於九垓。皆仙灵应运以流芳，故圣真启玄而挺秀。观臣愚昧，荷帝 
　　慈矜。过有渊陵，拊己未彰於学道。功无圭黍，省躬敢好於为师。第思授受之规，莫尚渊源之责。既殚向慕，敢负归投。蕊简罗敷，肃玄坛 
　　而请命。芝图焕耀，趋丹陛以陈情。精忏谢而身心灭愆，除尸累而形神受炼。断除万妄，还返一真。既翳垢之洁清，可希微之领授。恭涓今 
　　夕，肃衍新仪。歃血饮丹，徼真盟於高厚。分环破券，证新誓於显幽。尽经箓符法之将吏，以统临会省府院司之真灵。而检摄玉符，告命职 
　　跻品格之崇。金印提封，位领班联之峻。亶由帝命，式副愚衷。仰冀道炁弥罗，神光照耀，锡灵虚之正性，圆智慧之良心。策役通灵，列部 
