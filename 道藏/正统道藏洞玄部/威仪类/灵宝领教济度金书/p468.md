<!-- { "loadSidebar": true } -->
　　水池炼，则化成玉相，真人入火池炼，则化为天尊，光明徧体。良久，天地十方为碧玉瑠璃，天尊皆在瑠璃中。其余依普度院法，掐诀吸炁 
　　而已，书篆旨诀品详见之。破狱则用青玄策杖，太一真光旛则迁神也。诸项并见本科。惟炼度后设六司幕，先诣监察司命司，次诣领魂录功 
　　司，次诣通游移籍司，次诣定生仙魂司，次诣专度曲度司，次诣普度部卫司。各有作用存思，亦见本科。
　　生神存思
　　九天斋法有三，其一乃为朝廷建立，祈恩延国祚。其一乃为万姓，宜男保胎。其一乃为开度死魂。作用符命各不同，各有斋名，备载《道藏 
　　》。今所定九天生神斋，乃关度死魂也。其法与黄箓盟真一同。惟存元始处，则存三尊及九天帝而已。开启斋坛，存九天帝尊下临钧天，韶 
　　濩间作，龙灯凤烛，翠葆珠幢，自然照耀三界，余如常时作用。
　　须降符简
　　法师长跪，口奏须符事意。再拜起宣符简法，师念遣符咒。毕，发符去，以左手点剔。元子文始丑文符中指中文命，四指中文时四指二节刻 
　　中指三节升迁。中指上文剔出存金光如火冲徧天地，功曹斋持简文符命，乘光而去。
　　藏棺解秽
　　法师诣幕启白毕，众诵净天地咒，入帏洒净，以大解秽符铺於棺上，存南方九凤破秽灵官，衣朱衣，乘九头朱凤，口吐炎炎之火，灵官手执 
　　水盂杨枝，洒此停棺之所，万秽悉除。即以左手点。飞子文火丑文流中指中文光，四指中文尸秽四指二节速去。中指三节我道日兴隆。午文 
　　剔出。棺四角焚梵炁符，存火光如焚，注射天地。存天门中有万重道炁，绵绵而下，渐见广大，盖覆停棺之所，棺为道炁所覆，下入大地， 
　　廓无踪迹矣。
　　咒献法食
　　存食筵广大无量，金光道炁冲满一室，但见日月星辰弥罗其上，有玉童玉女，各以金匙玉筯，琼液琅膏，铺饴亡魂，亡魂食毕，无不欢欣饱 
　　满感谢。
　　灵宝领教济度金书卷之二百八十四竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百八十五
　　存思玄妙品
　　祈禳用
　　玄灵默朝内诵
　　真人在赤天中，炼秽变神步罡毕。即以舌拄上腭，化为虹桥，五脏真炁化为五色祥云，捧此桥直接天上。遂结六
　　真诀。咒曰：
　　谨请四直玉文功曹，左右绣衣使者，引我朝谒中天门下。急急。即存四直功曹四人，左青右白，左红右黑，牟冠大袖，佩符。绣衣使者二人 
　　，绣衣锦裙大袖，执节。凡六人成三对，前引四直前行，次二使者。遂剔诀闭炁，存引真人乘云炁，自绛宫，历重楼，度虹桥，觉如历数万 
　　里之远。望桥外有崇台，乃鼻根近眼处。有金牌玉字云：中天门下，紫云交映。见擎羊使者、陀罗使者，状如玉女。直日直宿星官一员，状 
　　如世间所画星官之服。皆在门裹立。真人既到中天门下，四直及绣衣不入。真人遂望天门，祝曰：
　　谨上请中天门下斗中直符擎羊使者，斗中直事陀罗使者，斗中直宿星官，今为某事，朝谒北极灵真殿，伏乞圣慈，俯赐俞允。
　　即见二人引真人入门裹，皆瑠璃为地，祥云紫雾，照彻内外，有一大殿，即北极灵真殿也。殿内罗列七宫，一如斗星之状。七位星君，各坐 
　　殿上，在金光紫雾之中。真人在殿前仰望星君，再拜长跪，具奏云：臣今谨为某人某事，朝谒诵经，乞赐报应。
　　即默诵《北斗九宸咒经》七徧，存七位星君亦同真人诵经，经声琅然金石之声，光辉灌沐真人之身，内外光明。诵毕，然后忏罪祈恩，不过 
　　十六字祝。毕，再诵，见金光奕奕。七位星君乘金光，倏然混合为一身，坐真人本命宫内，金光焕发，诵经不辍，真人亦诵。即登本命宫， 
　　乘光左旋九匝，忽然与星君混合为一体，口诵真经，身驾金光彩云，出中天门下，度虹桥，历重楼，至绛宫。再诵经一徧，咽液三过，行神 
　　光大定之法，寂无遗响。
　　此默朝璇玑之法也。若不与星合形，则忏罪祈恩毕，伏在殿墀下，以俟报应。存七星降紫，金光下灌，行报应讫。又再拜谢恩而退，出中天 
　　门下，辞二使者一直宿，至门外见功曹及绣衣使者，欣跃前引，度虹桥，历重楼，至赤天，次诵经扣齿咽液而退。已上系在灵真殿内，遥望 
　　七宫，朝谒诵经之法。若欲徧诣七宫，则阳日起左目，次左鼻，次右鼻，次右目，次右耳，次口，次左耳，七星各在其宫内。阴日则起右目 
　　，次右鼻，次左鼻，次左目，次左耳，次口，次右耳，为七宫。若欲徧朝，则先诣中天门下朝二帝，次朝七宫辅星，附六宫弼星，附第三宫 
　　也。
　　神霄默朝内诵
　　真人在赤天中，作用如前。入三天门下，俓望东南巽位，青林碧霞，飞流缭绕，有大宫殿，乃长生大帝所居。侍卫俨然，一如大罗之仪。真 
　　人见金阙森凝，有金牌玉字云，玉清神霄玉府。真人遂入朝谒，跪奏所行事意，诵经七徧，毕，忏罪祈恩如前。再拜辞出三天门下，历虹桥 
　　，度重楼，归至绛宫，咽液而止。所诵之经，则神霄玉章也。
　　预修受度
　　预修九坛，与开度受炼九坛无异。先建玄坛降宝光，然后依科行之。第一坛度九祖六亲，解冤结咒诅，须存冤亲俱至，遣将解释。第二坛削 
　　死籍，焚罪簿，须存官将削落焚毁。第三坛除三业六根，解三涂五苦，须存官将断除业根涂苦。第四坛服金液十六符，须存官将随符拯治。 
　　第五坛降二十四真神，降九天炁，降五帝炁，须存官将为之，生神降炁。第六坛降三十二天炁，须存各天护佑善功。第七坛降日月五星，南 
　　辰北斗，四余三斗，二十八宿，须存官将入身，保度厄难。第八坛祝四方八天，过度阳九百六之劫。第九坛则给符授箓而已。一坛二坛三坛 
　　诸符都焚，四坛五坛六坛七坛八坛诸符，并以参枣汤调符度与服。第六坛存无量度人天尊，紫帔，白玉冠，青圭。第七坛存长生护命天尊， 
　　碧帔，金冠，白圭，左右二真并青衣，青冠，执圭。余天尊并同开度之仪。
　　七曜存思
　　七曜斋作用，於开启时，存见太阳太阴、五星真君，各衣其色衣。乘光自玄虚中下降坛中，流精飞芒，照耀坛所，各依方而坐，然后朝奏如 
　　仪。
　　璇玑存思
　　建璇玑斋，合设八门。各有门名，与虚皇坛不同，见斋醮须知品。其开启变坛，则存青炁白云崇楼绛阙，内有灵真之殿，外有洞渊之门，三 
　　台在前，华盖在后，瑶林琪树，重重间列，钧天广乐，在在振响。其入坛朝奏，则都门用本靖得力四大神将，地户用斗中金刚神王将军力士 
　　，天门用金童玉女使者功曹，备见本科。其召将翊卫，则斗中诸将及南北院雷司诸官吏也。惟经忏中解厄，宜宣解某厄符，念大圣北斗七元 
　　君，能解某厄一百二十徧，存凶星恶煞自患人身中而出。我即飞天纲，蹑地纪，内诵洞章三十二徧，金光自我口而出，星煞皆离其身，乘金 
　　光悉皆奔腾而去，不知所在矣。
　　禬禳恶曜
　　凡人有灾危，凶星恶曜照临之者，宜凭日者课算星辰，依璇玑好乐之法，设醮奏请，每位一灯一牌。先内诵《玉清大洞真经》，多积徧数， 
　　然后设醮，但以太阳为主，所有醮仪二神，化随心所变，新异不同。至上醮，存所临星曜，自天中而降。又见所临星煞，自患人身中而出， 
　　混合为一，列于醮筵就座。三献毕，具状列献仪送圣。法师凝神大定，存元始玄座浮空五色狮子之上，内诵大经，飞天纲，蹑地纪，即步子 
　　午斗，剔子午斗也。於每星之前，诵经一徧，金书玉字，自内天门而降，聚为金光，布於口中，即吹其灯，乃所立星煞之灯也。如一吹即灭 
　　，则灾轻。至再至三，则灾重。每灭一灯，取位牌，以五色钱及代人云马裹之。次存星煞分而为二，天中之星复回宫阙，身中之星皆乘云马 
　　，奔飞烈焰之中，万骑拥从，我复以此金光布之，诸煞皆去。次将合焚之物，一发焚化而散，其不可焚者，散弃江中。
　　禳灾度厄
　　凡有灾厄，宜出患身灾星解之。又摄身中阳魂，听受经法。然后运式加临，奏告北极，则病自无不退矣。法宜以真人在赤天中，上朝元始， 
　　凝神内观，默诵大经。遂布金光，绕於患人之身，摄引身中灾星，与万神三魂七魄，乘光而来。次诵洞经，见金文玉字灌於身中，焚玉字於 
　　香炉中，听经受法之后，乘光而去，身中万神七魄三魂，复以金光引入其身，其灾即除。真人遂辞元始，归绛宫中。运式如诀，其功立验。
　　安宅存思
　　凡修造动土，恐有触犯方隅。宜盛一盂净土，用默朝内诵之法，面东存神，上朝元始，奏陈恐有触犯事意，内诵妙经三十二过。次加一国土 
　　地，山川林木，缅平一等，无复歌陷。土皆作碧玉，无有异色，众真侍座。急急如元始天尊律令敕。存见十方众圣，齐声诵咏，元始降金光 
　　，下灌无极。即剔玉清诀，吹布其上，见大地变为碧玉色。真人遂辞元始，归绛宫止。然后以此盂内净土，徧洒动土所作之处。即得万神安 
　　宁，灾厄不作矣。
　　保命存思
　　凡疫毒流行，法师面东凝神，真人上朝元始，奏陈禳瘟事意。内诵宝经十徧，然后五脏出五色之光，自目出，先罩一身，次徧虚空，光中有 
　　天丁力士百千万人，仗剑掷火。见元始在玉清境，以五色神光，吐灌真人之身。又自真人孔窍中出光炁，化为千乘万骑，玉清驱瘟大将军， 
　　金甲绛衣，腰佩神剑，左持金钺，右秉玉戟，化为金光火焰，在疫家境界之中，驱逐瘟炁。元始同千乘万骑，皆诵中篇，咒水徧洒，则瘟炁 
　　自消。然后真人送元始上泥丸，方辞元始，归绛宫止。
　　北帝存思
　　精邪魔群，神物为妖。法师面东，存真人自绛宫上泥丸，朝元始，面奏治祟事意。见元始居玉清宫，妙行真人侍左，飞天无极帝君侍右，三 
　　官四圣，俨在后列，真人与千真万圣俱朝礼竟，长跪，内诵宝经三十二过，乞为施行。次辞元始，还赤天，见天尊吐九色神光，自紫户出， 
　　结成九色圆象，上耀九天，下烛九地，中照一身内外，普及十方。然后扣齿九通，祝曰：黄中策炁斩妖宗，密制强精断邪翁。太上有命太上 
　　房，急召北帝诣玉官。承受威令宣魔王，五炁蓊郁与命冲，秘藏玉文方就隆。三天运明，六天运终，贤者哉。
