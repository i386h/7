<!-- { "loadSidebar": true } -->
　　元始五老，上帝高尊，十方至真，太华灵仙。赤文告命，无幽不闻，上御九天，请下玉文。日月五星，北斗七元，中告五岳，四元灵山。下 
　　告河海，十二泉源，九府水帝。溟泠大神。今日上告，万愿开陈，修斋行道，普为存亡。请赎七祖，宿对罪根，谨投玉简，乞得上闻。纪名 
　　水府，过去升天，生死开度，万神咸闻。请以龙简，告盟水官，赐如所陈，金龙驿传。三声
　　投简颂　投简　发愿
　　复炉并同前
　　投土简仪
　　入坛如前式
　　具位臣某，谨奏启大罗玉清元极无上至真大道太上道君，三十六部尊经玄中也甩大法师，三宝圣众一切威灵。恭望应感分辉，垂慈下降。谨 
　　奉请斋主家土府太岁，九垒土皇灵官，一切威灵。伏望真慈垂光下降，谨奉请当境主司，虚空鉴察，香官使者，里域真官，翊卫将吏。伏望 
　　威聪同垂下降，香茶净酒；普伸奉献。
　　三献荼酒　散花
　　臣某谨上启太上无极大道太上三尊，十方已得道大圣众，至真诸君丈人，东华、南极、西灵、北真五老上帝，三十六部尊经玄中大法师，太 
　　极真人，酆都大帝君，九府六洞泉曲主司，无极世界高皇九土皇灵季帝高真，中皇九土戊己黄神，土府五帝，三界官属，一切威灵。臣诞形 
　　下土，禀炁凡愚，会遇宿因，真文降世，奉参灵宝，宣化积功，夙宵受持，罔敢废息。今奉为某，修崇黄箓大斋，荐拔亡魂，削罪乞福。忏 
　　谢都毕，投简灵坛，金龙驿传。乞销罪名，愿度愿生，灭除殃考，削落罪根，七世父母，先亡宗亲，俓辞太漠，八难超凌，永离幽苦，玉历 
　　注名，冤愆消释，家宅清宁，见存清吉，禄庆咸臻。臣学识开悟，智慧洞明，真道圆就，登名紫清，溥天宁晏，国祚隆兴，谨启以闻，乞如 
　　所陈。臣诚惶诚恐，稽首顿首再拜。
　　读土简文
　　大明国某州某县某乡某里某，奉为亡故某，修建黄箓大斋丧昼夜，满散设醮胧分位，仰答恩光，斋坛解散，投简灵坛。伏愿地官赦罪，罢对 
　　罗酆，刀山断刃，剑树摧锋，中央戊己，上奏苍穹，有情众类，普度南宫，见存得道，亿劫无终，缯璧效信，金龙驿传，一如告命。
　　太岁某年月日某处，斋坛告下
　　天地开张，九炁分灵。三元洞府，十方朗清。五老上帝，开真领生。丹书赤文，元始上精。普告天下，九土皇灵。今日上吉，万仙定生。修 
　　斋行道，普为存亡。我愿我仙，请投玉名。土府太皇，勒除罪刑。奏简上宫，列簿华清。早得飞腾，天地同灵。九祖种亲，腐骸更荣。魂升 
　　南宫，受化仙庭。今日告命，万神咸听。请以金纽，表明至情。请如所告，金龙驿传。三声
　　投简颂　投简　发愿
　　复炉并同前式
　　灵宝领教济度金书卷之五十五竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之五十六
　　科仪立成品
　　开度黄箓斋用
　　上十方忏仪
　　入坛如式
　　东方
　　臣等今故烧香，志心皈身皈神皈命。谨为黄线斋主某，忏悔亡故某，普及幽冥，冤亲平等，爰从无始，逮至有生，颠倒六情，纷纭三业，日 
　　累月积，阳造阴谋，自作教他，心生口语，千愆万罪，纪录灵曹，兆劫亿龄，沉沦恶对，匪繇忏赎，曷遂解除。今依明真玉匮女青上宫拔度 
　　科品，皈命东方无极太上灵宝天尊，九炁天君，东乡神仙诸灵官。烧香散花，转经行道，生死宿过，咸乞赦原。伏冀碧落开光，青元定录， 
　　超神长乐，御炁始青，流庆家庭，垂芳眷序，三灾日烁，五福云蒸，普福含灵，均蒙利泽，得道之后，升入无形。和：与道合真。
　　南方
　　臣等今故烧香，志心皈身皈神皈命。谨为黄箓斋主某，忏悔亡故某，普及幽冥，冤亲平等，爰从无始，逮至有终，颠倒六情，纷纭三业，日 
　　累月积，阳造阴谋，自作教他，心生口语，千愆万罪，纪录灵曹，兆劫亿龄，沉沦恶对，匪繇忏赎，曷遂解除。今依明真玉匮女青阳宫拔度 
　　科品，皈命南方无极太上灵宝天尊，三炁天君，南乡神仙诸灵官。烧香散花，转经行道，生死宿过，咸乞赦原。伏冀朱火陶形，丹丘炼质， 
　　濯神东井，泛景南阎，祥衍云仍，庆流庭户，福德云集，难厄霜晞，普及含灵，均蒙利泽，得道之后，升入无形。和：与道合真。
　　西方
　　臣等今故烧香，志心皈身皈神皈命。谨为黄箓斋主某，忏悔亡故某，普及幽冥，冤亲平等，爰从无始，逮至有终，颠倒六情，纷纭三业，日 
　　累月积，阳造阴谋，自作教他，心生口语，千愆万罪，纪录灵曹，兆劫亿龄，沈沦恶对，匪繇忏赎，曷遂解除。今依明真玉匮女青阴宫拔度 
　　科品，皈命西方无极太上灵宝天尊，七炁天君，西乡神仙诸灵官。烧香散花，转经行道，生死宿过，成乞赦原。伏冀琼阙怡神，瑶池高步， 
　　飞升霞馆，游宴月庭，院宇光华，子孙昌盛，休祥川至，厄难风清，普及含灵，均蒙利泽，得道之后，升入无形。和：与道合真。
　　北方
　　臣等今故烧香，志心皈身皈神皈命。谨为黄箓斋主某，忏悔亡故某，普及幽冥，冤亲平等，爰从无始，逮至有终，颠倒六情，纷纭三业，日 
　　累月积，阳造阴谋，自作教他，心生口语，千愆万罪，纪录灵曹，兆劫亿龄，沉沦恶对，匪繇忏赎，曷遂解除。今依明真玉匮女青太阳宫火 
　　官拔度科品，皈命北方无极太上灵宝天尊，五炁天君，北乡神仙诸灵官。烧香散花，转经行道，生死宿过，咸乞赦原。伏冀酆域超神，仙源 
　　御景，腾光玄老，飞觐紫微，庆衍门闾，福覃眷序，四魔烟灭，万圣云从，普及含灵，均蒙利泽，得道之后，升入无形。和：与道合真。
　　东北方
　　臣等今故烧香，志心皈身皈神皈命。谨为黄箓斋主某，忏悔亡故某，普及幽冥，冤亲平等，爰从无始，迨至有终，颠倒六情，纷纭三业，日 
　　累月积，阳造阴谋，自作教他，心生口语，千愆万罪，纪录灵曹，兆劫亿龄，沉沦恶对，匪繇忏赎，曷遂解除。今依明真玉、匮女青右宫禁 
　　官拔度科品，皈命东北、方无极太上灵宝天尊，梵炁天君，东北乡神仙诸灵官。烧香散花，转经行道，生死宿过，咸乞赦原。伏冀苍霭栖真 
　　，碧霞侍圣，炼形丹霍，飞步骞林，孙子蕃昌，门庭清晏，障缘云散，善果日升，普及含灵，均蒙利益，得道之后，升入无形。和：与道合 
　　真。
　　东南方
　　臣等今故烧香，志心皈身皈神皈命。谨为黄箓斋主某，忏悔亡故某，普及幽冥，冤亲平等，爰从无始，逮至有终，颠倒六情，纷纭三业，日 
　　积月累，阳造阴谋，自作教他，心生口语，千愆万罪，纪录灵曹，兆劫亿龄，沈沦恶对，匪繇忏赎，曷遂解除。今依明真玉匮女青中宫禁官 
　　拔度科品，皈命东南方无极太上灵宝天尊，梵炁天君，东南乡神仙诸灵官。烧香散花，转经行道，生死宿过，咸乞赦原。伏冀丹阙流恩，洞 
　　阳腾景，升神蕊馆，列品朱轩，庆衍宗枝，福流眷序，千祥雾萃，九厄烟消，普及含灵，均蒙利益，得道之后，升入无形。和：与道合真。
　　西南方
　　臣等今故烧香，志心皈身皈神皈命。谨为黄箓斋主某，忏悔亡故某，普及幽冥，冤亲平等，爰从无始，逮至有终，颠倒六情，纷纭三业，日 
　　累月积，阳造阴谋，自作教他，心生口语，千愆万罪，纪录灵曹，兆劫亿龄，沉沦恶对，匪繇忏赎，曷克解除。今依明真玉匮女青下宫右官 
　　拔度科品，皈命西南方无极太上灵宝天尊，禁炁天君，西南乡神仙诸灵官。烧香散花，转经行道，生死宿过，咸乞赦原。伏冀琼圃朝元，金 
　　门登妙，游真紫府，宴景清都，门户兴隆，姻亲利乐，灾殃电扫，福祉云臻，普及含灵，均沾利泽，得道之后，升入无形。和：与道合真。
　　西北方
　　臣等今故烧香，志心皈身皈神皈命。谨为黄录斋主某，忏悔亡故某，普及幽冥，冤新平等，爰从无始，逮至有终，颠倒六情，纷纭三业，日 
　　累月积，阳造阴谋，自作教他，心生口语，千愆万罪，纪录灵曹，兆劫亿龄，沉沦恶对，匪繇忏赎，曷遂解除。今依明真玉匮女青太阴宫水 
　　官拔度科品，皈命西北方无极太上灵宝天尊，梵炁天君，西北乡神仙诸灵官。烧香散花，转经行道，生死宿过，咸乞赦原。伏冀天阙超神， 
　　郁乡凌景，翱翔玄极，游宴玉京，福润家庭，恩流眷族，纯禧云萃，障难冰清，普及含灵，均沾惠利，得道之后，升入无形。和：与道合真 
　　。
　　上方
　　臣等今故烧香，志心皈身皈神皈命。谨为黄箓斋主某，忏悔亡故某，普及幽冥，冤亲平等，爰从无始，逮至有终，颠倒六情，纷纭三业，日 
　　累月积，阳造阴谋，自作教他，心生口语，千愆万罪，纪录灵曹，兆劫亿龄，沈沦恶对，匪繇忏赎，曷遂解除。今依明真玉匮女青上宫都禁 
　　官拔官科品，皈命上方无极太上灵宝天尊，三十二天帝君，玉京玄都紫微上宫诸真人神仙玉女，无极世界上乡神仙诸灵官。烧香散花，转经 
　　行道，生死宿过，咸乞赦原。伏冀紫禁回灵，玄关超迹，飞神阊阖，驾景郁罗，宅舍光华，子孙愆庆，祯祥雨润，灾厄雷轰，普及含灵，均 
　　沾利泽，得道之后，升入无形。和：与道合真。
　　下方
　　臣等今故烧香，志心皈身皈神皈命。谨为黄箓斋主某，忏悔亡故某，普及幽冥，冤亲平等，爰从无始，逮至有终，颠倒六情，纷纭三业，日 
　　累月积，阳造阴谋，自作教他，心生口语，千愆万罪，纪录灵曹，兆劫亿龄，沉沦恶对，匪繇忏赎，曷遂解除。今依明真玉匮女青下官四司 
　　禁官拔度科品，皈命下方无极太上灵宝天尊，高皇九土四司五帝，十二仙君，九宫真人，神仙玉女，无极世界下乡神仙诸灵官。烧香散花， 
　　转经行道，生死宿过，咸乞赦原。伏冀削字北单，移名南上，玄虚宴御，碧落超凌，袭福宅庭，垂祥亲族，万殃风散，千庆星辉，普及含灵 
　　，均蒙利泽，得道之后，升入无形。和：与道合真。
　　下十方忏仪
　　日宫东北
　　臣等今故烧香，志心皈身皈神皈命。谨为黄箓斋主某，忏悔亡故某，普及幽冥，冤亲平等，爰从无始，迨至有生，颠倒六情，纷纭三业，日 
　　累月积，阳造阴谋，自作教他，心生口语，千愆万罪，纪录灵曹，兆劫亿龄，沉沦恶对，匪繇忏赎，曷遂解除。今故稽颡投诚，擎拳皈命日 
