<!-- { "loadSidebar": true } -->
　　叶，结习萦迷。寒庭多昏雾之蒙，莫澄觉地。夜壑积阴霾之染，难复灵天。须凭变炼之功，方契生成之妙。欲望丙观哀素，申饬真曹。流东 
　　井之华泉，方诸委炁。焰南阎之朱火。阳燧流形。为陶万劫之根尘，尽瀹九京之客垢。精神冰洁，步武风清。炼形成神，妙如如之法体。炼 
　　神成炁，还奕奕之灵光。永移籍於青华，即受书於紫府。拳拳恳祷，切切皈依。臣下情不胜虔切之至，再拜谨言。
　　太乙救苦天尊
　　睿号一遍
　　焚香关召青玄黄箓左右府仙魂，炼魂司官吏，领魂录功司官吏，专度曲度溥度司官吏，九天普度院官吏，守雄抱雌二大将，炼度合属官吏。 
　　愿遵玉敕，克赴玄坛，应感分辉，宣通役使。窃以青玄开度，符经纬以同仁。黄箓设官，统阴阳而宣德。上藉三天之圣泽，下提九地之迷魂 
　　。剑佩蝉联，侍赫奕狮头之座。旌旄鹭立，环陆离龙尾之班。元勋夙着於三灵，宏业久彰於万劫。凡伸召役，必沐感通。以今奉为某人，开 
　　度亡故某人。提魂北郁，已承帝渥之罗敷。炼魄南宫，更赖神功之妙密。玄坛日近，朱表风驰，谅上乘於德音，为曲怜於哀捆。欲望慈悲广 
　　运，智慧彰施。建流火庭，锡金膏而炼质。立黄华沼，注玉醴以澄神。运东西离坎之枢机，发南北乾坤之橐钥。陶镕翳累，钢百炼而愈精。 
　　疏瀹昏尘，金屡陶而始莹。察其良性，录其善功，移名真籍之崇，定字仙班之峻。专度曲度，永超离於神乡。送迎保迎，实飞翔於帝所。遂 
　　斋主皈依之悃，副慈悲开度之诚。玄敕即颁，神功速应，某不胜虔祝之至。
　　焚降真召灵符
　　谨请水池真灵将吏，随我神运，变现水池，荡涤亡魂。
　　焚青玄建水池符
　　东井真精，天乙生灵。宝光霞映，洞朗八冥。渺渺御运，神辉高明。罗络郁燠，黄华降澄。经纬交并，金池方盈。云眸玉质，飞玄聚英。急 
　　急如青玄老君律令。
　　太乙救苦天尊
　　谨请火池真灵将吏，随我神运，变现火池，冶炼亡魂。
　　焚青玄建火池符
　　阳明焕赫，高化炎辉。丹阳宝耀，朱陵罗机。流光炎烈，紫金炽熺。绛霞万道，琼宫郁仪。丙丁行事，万炁敷施。南昌上宫，炎帝之居。急 
　　急如青玄老君律令。
　　太乙救苦天尊。
　　挹玄液於月庭，素华流润。降炎光於日阙，朱火辉煌。仙灵之冠佩雍雍，真圣之节幢济济。虽化城於玄陛，实移境於丹宫。所宜策将提魂， 
　　运神入炼。恭依秘旨，次第宣行。谨召守雄抱雌二大将，追魂摄魄一行官将，各按所部，部卫形魂，前来受炼。
　　今日大庆，大道吉辰。请天降鉴，万真齐临。三界共会，八景合并。地司列职，拔度幽冥。卫部主者，拘魂至庭。引导亡爽，受炼身形。各 
　　整威仪，疾速来临。齐证妙果，上登朱陵。急急如青玄老君律令
　　黄华荡形天尊
　　清众移旛，插於水火二池间。
　　谨召水池真人，玉女童子官吏，随我神运，引导亡故某，赴水池濯质荡形，涤除阴秽。
　　焚普度水官拔亡炼形符
　　元始运明，保元天尊。阴肠合真，水火精英。飞灵结炁，水精液君。北方黑帝，水府将军。司功济苦，聚魄度魂。水光流形，臭秽为尘。驱 
　　除恶炁，炁灌身形。魂魄全备，超升朱陵。三十六真人，三十六将军。玉女擒伏，真人度
　　魂。紫液炁聚，水灌亡人。六壬六癸，北坎大神。追魂摄魄，八大神君。引亡摄付，北阴水宫。水铃扶桑，汞水调津。手执水枝，光炁炼形 
　　。真人法水，炼度亡魂。急急如青玄老君律令。
　　坎落北帝，水真水君。主水使者，扶桑大神。真人降水，入于池中。炼魄荡魂，解秽聚形。魂魄全备，随诰往生。朱陵火府，南昌上宫。急 
　　急如青玄老君律令。
　　太乙救苦天尊
　　焚青玄上仙圣光水炼符
　　诵青玄右府华盖玄霭真凝炁章
　　幽微蕊宫为仙宅，道贯枢灵圆景白。
　　飞根散叶翳翠条，妙炁三华贯幽彻。
　　郁灵杳淑真人墟，云景眸奔通烜赫。
　　泥丸三五合灵芝，结珠固精神炁活。
　　飞烟妙霭却残凶，炼获飞仙去否厄。
　　太玄太和左右府，紫清真人道为主。
　　冲虚恬淡自怡然，返老还胎导玄圃。
　　知雄守雌资天机，回返乾坤镇中主。
　　飞玄神炁合青玄，含蕊吐芳明子午。
　　炼养灵根不复枯，万灵朝会群阴睹。
　　琅音玉霜灌死骸，徘徊沈默须周普。
　　擒龙捉虎坐飙轮，隐韵流音遨妙府。
　　黄华朱醴濯阳精，万道炁为群仙举。
　　火炼丹界天尊
　　谨请火池真人，玉女童子官吏，随我神运，引导亡故某人，赴火池炼质返阳，仙化成人。
　　焚溥度炎帝度亡炼形符
　　元始至真，运明保元。乾坤合道，日月精英。至液炁津，紫霞盈凝。南方炎帝，掷火大神。司命保婴，聚魂炼形。帝炁神符，火光度魂。南 
　　斗六君，助我符中。三十六真人，三十六将军。守定魂魄，度上南宫。六丙六丁，炎帝侍形。追魂拘魄，玉女大神。引亡摄付，火府朱陵。 
　　朱陵火铃，主火火文。手执火剑，三昧火光。真人宝铃，离坎炼魂。烧诸尘垢，臭秽为尘。急急如青玄老君律令。
　　离昧赤帝，火神炎君。掷火玉女，南斗将军。火剑火炁，降入池中。炼魂度魄，冶炼身形。形影周备，清爽生津。接引亡魂，随诰超升。朱 
　　陵火府，南昌上宫。急急如青玄老君律令。
　　太乙救苦天尊
　　焚青玄上仙圣光火炼符
　　诵青玄左府妙英飞爽集玄炁章
　　道贯青玄集素瑞，灵宝飞真琼妙炁。
　　生魂育魄返金容，五藏生华凝景翠。
　　三田飞郁映华峰，宝耀玄黄端拱会。
　　提携日月运璇玑，九炁发春扬拆地。
　　含和吐蕊耀金莲，骊龙吐珠呈彩翅。
　　鸾呜凤翔对上宾，虎啸虚岩华曲丽。
　　洞观三界百关明，六纬七经齐天地。
　　飞灵焕景掷炎灵，东井天河灌幽渭。
　　九龙奔跃骞宝林，圆景灿炜总翘辔。
　　飞霞采集咀玉根，景景胎仙生万汇。
　　十灾却消摧凶残，幽室光明何所系。
　　紫华混合青玄宫，电掣雷奔绛霞閟。
　　云台碧落黍米珠，导达光玄焕二炁。
　　注念左府悟玄机，反覆阴阳成上位。
　　朱陵度命天尊
　　炼质荡形，阴累已消於地域。复神返炁，阳灵方证於天衢。假五行混合之功，成二景参同之妙。谨召青玄水火交光合形聚炁聚神大将军，金 
　　木炼形合炁玉女，九天尊度院水火炼形真人，随我神运，交炼亡魂，合炁聚神一全形受度。
　　焚太乙注生炼魂生肝符
　　东极帝君，日月精英。三台流光，芝英素生。雷电使者，甲乙将军。韩君丈人，万物重荣。肝胆受炁，炁血通真。亡灵受炼，超升上清。真 
　　人济世，六甲守魂。甲乙为本，庚辛作形。五行造化，日月光临。真人布化，九阳灌身。永脱轮回，注生超升。荡除秽臭，黑簿消名。
　　焚太乙注生炼魂生心符
　　东极帝君，太乙至真。南方赤炁，朱雀飞腾。炎火光迸，金升丹元。金光辉照，万物发生。中凝七魄，上结三魂。心肠紫户，随炁而生。外 
　　内光照，返魂归婴。万神皈室，中宫黄庭。准依帝命，法水生心。太乙守命，五藏生津。骋落炁聚，中有至真。白元无英，紫葆神公。
　　焚太乙注生炼魂生脾符
　　东极老君，日月精英。九天降炁，炁化成形。五藏六腑，脾胃命门。三焦聚炁，泥丸绛宫。太微洞照，内含乾坤。千关百门，天精液君。五 
　　色化散，流布成形。龙虎潜伏，四正神宁。尘凡臭秽，禀质成身。水火既济，符法炼形。聚魂集魄，妙道长存。万孽俱断，一性真宗。三田 
　　周备，四肢生津。
　　焚太乙注生炼魂生肺符
　　东极老君，运明至真。西方白炁，仙化金精。炁海下运，炁血结凝。紫液流满，玉户绛宫。肺肠生离，乃及心胸。已枯再荣，已灭复生。九 
　　天上仙，返复成婴。臭秽荡流，表裹洞清。三光垂明，真人灌形。仙人吐润，炼度亡魂。百节骨肉，肝肺心生。金光降炁，内外朗清。变化 
　　自然，六腑通灵。
　　焚太乙注生炼魂生肾符
　　东极青玄，太乙老君。北方黑炁，化生命门。丹田两肾，膀胱下分。太乙守魂，司命守魄。飞灵真炁，炁入心中。死源断绝，恶根沈零。五 
　　英交会，三时停轮。咸散罪名，注生宫庭。阳魂阴魄，二炁来迎。神入玉户，百关生津。
　　五行炁造，造炼真形。大明荡质，玉眸诜诜。去除尘垢，济魂奉行。五脏六腑，开化重亨。
　　焚太乙注生炼魂全形符
　　东极帝黑，五方降真。六甲为肝，六庚肺成。丙丁心主，壬癸肾门。戊己脾胃，三焦命中。精朝玉户，炁在绛宫。百骸七窍，万神化生。正 
　　炁来罩，日月灌身。四肢具足，回骸返婴。灵宝上章，溟泠玉文。三十六神，追度亡魂。九天降炁，太乙虚灵。开化自然，形影合真。太真 
　　炼尸，好生文君。八将玉女，无极度人。真人度魂，驱除秽尘。水火既济，阴阳运成。五帝助法，万神成闻。
　　焚九天普度亡魂成形符
　　九天上帝，元始至真。太乙召亡，真人度魂。一炁成十，百千万人。清水入形，一一还婴。五脏六腑，四肢皆成。臣凭符咒，玄上玉文。三 
　　宫升降，往来无穷。五苦咸解，万神保明。飞光昱昱，普告万灵。助吾大道，太乙内经。符到为形，注生凡尘。玉文符召，普度亡人。玉女 
　　守户，真人化身。日月精炁，阴阳乾坤。万象合道，魂魄成形。万邪潜伏，百关生津。北阴岳神，稽首上清。
　　百神混景，既化炼以成人。万炁齐仙，可回灵而入妙。合严冠带，用整威仪。谨召青玄炼魂金木仙衣玉女，仙带玉女，仙车玉女，神化摄化 
　　，速俾已炼亡魂，冠带身形，庄严受度。
　　诵主目玄炼魂章
　　太上初炁混阴阳，水火既济方玄黄。
　　炼质玉容合仙品，飘飘飞步游仙乡。
　　滓秽消除神明清，霞衣锦佩光琳琅。
　　灵宝通玄无上圣，开度功德不可量。
　　一声玄梵彻三界，绵绵道德生仙乡。
　　服六铢而映三光，幸严容止。尊五灵而超二景，将返神形。惟阳景之久离，虑阴关之乍脱。性天幽郁，罔知解脱之机。心地蒙迷，莫认逍遥 
　　之路。倘不受持於经戒，曷能保度於劫轮。仰三途五苦之慈尊，实万类群灵之慧径。将依玉笈，肆演金科，当恭肃以披宣，宜勤拳而听受。
　　移旛来法座前
　　智慧颂
