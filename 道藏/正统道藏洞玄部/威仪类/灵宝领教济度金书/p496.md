<!-- { "loadSidebar": true } -->
　　西南方无极太上灵宝天尊御前。
　　始素开祥，重玄耀景。金茎启秀，辉甘灵於八瑛。玉宇浮珍，耀霏烟於四极。凡归陶冶，悉藉汪涵。伏愿开琼笈以宣扬，启琅函而啸咏。说 
　　经七遍，符少强老壮之功。锡惠十华，普灾消害禳之效。祥凝步武，瑞溢精神。寿齐腾胜之多，福并浮黎之大。臣下情无任激切之至，谨奉 
　　表奏以闻，谨言。
　　年　月　日具位臣姓某上表。
　　西北方
　　具位臣姓某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，为 
　　斋主禳谢积犯西北方无极世界一切玄司，谨具表奏闻者。
　　臣伏以九虎凝威，耀云生於阊阖。八鸾腾景，仰风穆於清微。稽首重霄，皈心玄极。臣诚惶诚恐，稽首顿首。切念斋主某，天根颠倒，地带 
　　沉迷。云拥业机，纵六情而溷觉海。风翻罪网，纷五浊以障灵源。匪听法以闻经，曷明心而见性。俾消厄难，获迓祯祥。恭惟
　　西北方无极太上灵宝天尊御前。
　　祥耀始玄，瑞凝空碧。区分五亿，包无色於大罗。域布三千，覆有垠於圆幅。凡归陶冶，悉藉汪涵。伏愿开琼笈以宣扬，启琅函而啸咏。说 
　　经八遍，已生未生皆得生。锡惠十华，锡庆保庆而受庆。祥凝步武，瑞溢精神。寿齐腾胜之多，福并浮黎之大。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　上方
　　具位臣姓某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，为 
　　斋主禳谢积犯上方无极世界一切玄司，谨具表奏闻者。
　　臣伏以云敛玉京，散灵光於劫仞。风清金阙，分道炁於郁罗。稽首清虚，皈心玄极。臣诚惶诚恐，稽首顿首。切念斋主某，天根颠倒，地带 
　　沉迷。云拥业机，纵六情而溷觉海。风翻罪网，纷五浊以障灵源。匪听法以闻经，曷明心而见性。俾消厄难，获迓祯祥。恭惟
　　上方无极太上灵宝天尊御前。
　　道契虚无，德符妙有。上极无上，敷日月以照临。高拱弥高，策雷霆而号令。凡归陶冶，悉藉汪涵。伏愿开琼笈以宣扬，启琅函而啸咏。说 
　　经九遍，顿令金玉以露形。锡惠十华，庶俾灾危而离体。祥凝步武，瑞溢精神。寿齐腾胜之多，福并浮黎之大。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　下方
　　具位臣姓某
　　上言，今月某日，奉为弟子某，崇建十回度人经法道场。以今谨率在会法众，外坛修诵《太上洞玄灵宝无量度人上品妙经》。人各一过，为 
　　斋主禳谢积犯下方无极世界一切玄司，谨具表奏闻者。
　　臣伏以三景融玄，昭寰区於碧雾。九华凝妙，灿泽垒於朱霞。稽首圆穹，皈心玄极。臣诚惶诚恐，稽首顿首。切念斋主某，天根颠倒，地带 
　　沉迷，云拥业机。纵六情而溷觉海。风翻罪网，纷五浊以障灵源。匪听法以闻经，曷明心而见性。俾消厄难，获迓祯祥，恭惟
　　下方无极太上灵宝天尊御前。
　　宰制玉虚，提封金粟。龙符升品，入宝黍以逍遥。凤简登真，陟翠骞而快乐。凡归陶冶，悉藉汪涵。伏愿开琼笈以宣扬，启琅函而啸咏。说 
　　经十遍，回尸起死以成人。锡惠十华，消害禳灾而受庆。祥凝步武，瑞溢精神。寿齐腾胜之多，福并浮黎之大。臣下情无任激切之至，谨奉 
　　表奏
　　闻，谨言。
　　年　月　日具位臣　姓某上表。
　　灵宝领教济度金书卷之三百竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之三百一
　　表榜规制品
　　玄灵经忏九晨表#1
　　第一表
　　具位臣姓某
　　上言，今月某日，为弟子某，崇建玄灵经忏道场，祈恩请福，保命延生，谨具表奏闻者。
　　臣伏以仰青城玉楼之邃，望峻中垣。企据斗真人之尊，位崇太尉。敢皈神於纵极，爰请命於瑶枢。臣诚惶诚恐，稽首顿首再拜。伏念臣昌运 
　　欣逢，庆基夙植。豁落应五三之变，莫究希夷。飞登履九六之常，未臻玄妙。徒陟鸳班而缀武，曷歇凤渥以承流。恭惟
　　北斗第一天英贪狼玉皇君几前。
　　太上高凝，灵华端拱。执玄图而布政。总制九霄。书玉格以宣符，雍和万化。愿垂慈造，俯锡隆恩。颁延生之真符，降元皇之正炁。即俾
　　弟子某，祯祥云委，厄难风清。算术八千，等恒嵩而介寿。畴推九五，并溟渤以开祥。绿鬓增新，朱颜留润。常沐真风之被，永依化日之长 
　　。臣下情不胜激切，恳祈之至，谨奉表陈启以闻。臣诚惶诚恐，稽首顿首，再拜谨言。
　　年　月　日具位臣姓　某上表。
　　第二表
　　具位臣姓某
　　上言，今月某日，为弟子某，崇建玄灵经忏道场，祈恩请福，保命延生，谨具表奏闻者。
　　臣伏以仰五色玉楼之邃，望峻中垣。企攀魁真人之尊，位崇上宰。敢皈神於璇极。爰请命於瑶枢。臣诚惶诚恐，稽首顿首再拜。伏念臣昌运 
　　欣逢，庆基夙植。豁落应五三之变，莫究希夷。飞登履九六之常，未臻玄妙。徒陟鸳班而缀武，曷歇凤渥以承流。恭惟
　　北斗第二天任巨门玉皇君几前。
　　中元高凝，神华端拱。执羽节而敦化，燮理阴阳。垂玉汉以流光，裁成经纬。愿垂慈造，俯锡隆恩。颁度厄之真符，降元皇之正炁，即俾弟 
　　子某，业山摧秀，定水流辉。梨枣无尘，乐壶天而不夜。蓬茅有耀，融福地以长春。玉液延年，金丹驻景。常沐真风之被，永依化日之长。 
　　臣下情不胜激切，恳祈之至，谨奉表陈启以闻。臣诚惶诚恐，稽首顿首，再拜谨言。
　　年　月　日具位臣姓　某上表。
　　第三表
　　具位臣姓某
　　上言，今月某日，为弟子某，崇建玄灵经忏道场，祈恩请福，保命延生，谨具表奏闻者。
　　臣伏以仰黄台玉楼之邃，元辅权隆。企履斗真人之尊，斗君望峻。敢皈神於璇极，爰请命於瑶枢。臣诚惶诚恐，稽首顿首再拜。伏念臣昌运 
　　欣
　　逢，庆基夙植。豁落应五三之变，莫究希夷。飞登履九六之常，未臻玄妙。徒陟鸳班而缀武，曷歇凤渥以承流。恭惟
　　北斗第三天柱禄存玉皇君几前。
　　真元高凝，玄皇端拱。执青录而布政，万品裁成。御黄精以书名，三灵化育。愿垂慈造，俯锡隆恩。颁保命之真符，降元皇之正炁。即俾弟 
　　子某，天开寿域，帝辟福乡。业障冰消，圆无为之戒行。尘根烟灭，洗有漏之尘劳。龟鹤长新，椿松益茂，常沐真风之被，永依化日之长。 
　　臣下情不胜激切，恳祈之至，谨奉表陈启以闻。臣诚惶诚恐，稽首顿首，再拜谨言。
　　年　月　日具位臣姓　某上表。
　　第四表
　　具位臣姓某
　　上言，今月某日，为弟子某，崇建玄灵经忏道场，祈恩请福，保命延立，谨具表奏闻者。
　　臣伏以仰朱台玉楼之邃，望峻中垣。企步斗真人之尊，痊崇游击。敢皈神於璇极，爰请命於瑶枢。臣诚惶诚恐，稽首顿首再拜。伏念臣昌运 
　　欣逢，庆基夙植。豁落应五三之变，莫究希夷。飞登履九六之常，未臻玄妙。徒陟鸳班而缀武，曷歇凤渥以承流。恭惟
　　北斗第四天心文曲玉皇君几前。
　　纽幽高凝，华皇端拱。执命灵之玉节，权统八圆。司伐逆之金图，威彰六合。愿垂慈造，俯锡隆恩。颁益算之真符，降元皇之正炁。即俾弟 
　　子某，金芝孕秀，玉体留英。庭宇无尘，荫生根而永固。门阑有喜，滋命带以长芳。三寿霞明，五福月莹。常沐真风之被，永依化日之长。 
　　臣下情不胜激切，恳祈之至，谨奉表陈启以闻。臣诚惶诚恐，稽首顿首，再拜谨言。
　　年　月　日具位臣姓　某上表。
　　第五表
　　具位臣姓某
　　上言，今月某日，为弟子某，崇建玄灵经忏道场，祈恩请福，保命延生，谨具表奏闻者。
　　臣伏以仰素台金楼之邃，元辅权隆。企蹑纪真人之尊，斗君望峻。敢皈神於璇极，爰请命於瑶枢。臣诚惶诚恐，稽首顿首再拜。伏念臣昌运 
　　欣逢，庆基夙植。豁落应五三之变，莫究希夷。飞登履九六之常，未臻玄妙。徒陟鸳班而缀武，曷歇凤渥以承流。恭惟
　　北斗第五天禽廉贞玉皇君几前。
　　纲神高凝，元皇端拱。执青元之录籍，主宰圆方。总苍禁之图书，纪纲幽显。愿垂慈造，俯锡隆恩。颁消灾之真符，降元皇之正炁。即俾弟 
　　子某，精神耀彩，步武流华。霏雾絪缦，永庭中之日月。卿云磅礴，息门外之风波。百顺加临，千灾辟斥。常沐真风之被，永依化日之长。 
　　臣下情不胜激切，恳祈之至，谨奉表陈启以闻。臣诚惶诚恐，稽首顿首，再拜谨言。
　　年　月　日具位臣姓　某上表。
　　第六表
　　具位臣姓某
　　上言，今月某日，为弟子某，崇建玄灵经忏道场，祈恩请福，保命延生，谨具表奏闻者。
　　臣伏以仰玄台玉楼之邃，元辅权隆。企步罡真人之尊，太常望峻。敢皈神於璇极，爰请命於瑶枢。臣诚惶诚恐，稽首顿首再拜。伏念臣昌运 
　　欣逢，庆基夙植。豁落应五三之变，莫究希夷。飞登履九六之常，未臻玄妙。徒陟鸳班而缀武，曷歇凤渥以承流。恭惟
　　北斗第六天辅武曲玉皇君几前。
　　纪明高凝，中皇端拱。执玉而莅政，宰制八遐。御金图以宣威，统临六合。愿垂慈造，俯锡隆恩。颁扶衰之真符，降元皇之正炁。即俾弟子 
　　某，珠星澄润，璧月涵清。浩浩福源，泻银河於碧汉。亭寿址，摩翠岱於青冥。百事无忧，四时有喜。常沐真风之被，永依化日之长。臣下 
　　情不胜激切。恳祈之至，谨奉表陈启以闻。臣诚惶诚恐，稽首顿首，再拜谨言。
　　年　月　日具位臣姓　某上表。
　　第七表
　　具位臣姓某
　　上言，今月某日，为弟子某，崇建玄灵经忏道场，祈恩请福，保命延生，谨具表奏闻者。
　　臣伏以仰九层玉楼之邃，望重中垣。企乘龙真人之尊，位崇上帝，敢皈神於璇极，爰请命於瑶枢。臣诚惶诚恐，稽首顿首再拜。伏念臣昌运 
　　欣逢，庆基夙植。豁落应五三之变，莫究希夷。飞登履九六之常，未臻玄妙。徒陟鸳班而缀武，曷歜凤渥以承流。恭惟
　　北斗第七天冲破运玉皇君几前。
