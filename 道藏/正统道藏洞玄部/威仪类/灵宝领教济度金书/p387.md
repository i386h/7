<!-- { "loadSidebar": true } -->
　　真君，二十八宿星君，三台华盖星君，六十甲子本命星君，泰玄枢机诸相真君，灵宝五师真君，天地水府三官帝君，北极四圣真君，九天诸 
　　司真君，三洞四辅经箓上圣高真，诸省府院司仙真将吏，五岳五帝真君，五天圣帝，洞天福地靖庐治化主宰仙真，本靖祖玄真师列位真人， 
　　经藉度化列位真人，北阴玄天酆都大帝，水府扶桑大帝，九垒土皇君，十宫六洞、四渎四海仙真圣众，本州本县城隍司主者，当境土地，里 
　　域真官，斋主家司六神，三界应感，一切真灵，臣闻七部开光，焕虚无之祖炁。三乘演妙，昭大有之神光。散碧落以飞玄，藏紫微而空洞。 
　　铸金编玉，翔腾龙凤之章。裁月镂云，飞跃虬鸾之篆。数九六而开图保制，劫四万而启笈流传。道宏龙汉之先，教阐鹤呜之后，上扶帝祚， 
　　下育民生。凡居范围之中，孰出陶镕之外。臣等真乘心佩，玄籍名联。衮衮随时，怅织乌之飞迅。悠悠循景，羡孤鹤之高翔。既激切於民情 
　　，盍宣扬於帝渥。凡有投告，盍为关闻。斋主青词，谨当宣奏。
　　宣词
　　按如词言，情切修奉。斋主某心浅天机，身罹地网。内伤情性，失喜怒哀乐之常。外扰起居，历风雨寒暑之变。繇饮食之失节，致荣卫之乖 
　　和。紊三部九候之经，乱五藏六府之度。积成疾疢，弥历旬时，坐令异证之丛生，遂使灾危而未已。扪心自叹，拊已谁怜。惟天地之大德曰 
　　生，无求不遂。而日月之容光必照，有感皆通。兹求续命之恩，庸副更生之愿。爰修斋法，恭启玄科。珠篝腾宝雾之华，翠萼舞芳骞之影。 
　　云和玉振，导羽盖以飘飖。风罄金声，引霓旌而容与。会十极无为之圣，降三天浩劫之尊。咫尺天颜，望龙墀而肆观。万千民欲，趋狮座以 
　　对扬。期均家国之祥，式慰天人之望。以今午朝，升坛行道，请法众等，运兹初捻上香。愿此香烟腾空俓上，供养无上至真道宝天尊。臣等 
　　皈身皈神皈命，首体投地，仰依太上三尊。愿以是功德，上祝皇帝陛下。伏愿道降轩昊，德契勋华。万里梯航，庆朝宗於圣治。九围文轨， 
　　欣拱极於熙朝。皇图垂亿万之基，圣域越京垓之运。着徽柔於中掖，彰仁孝於东朝。藩辅忠良，宗枝敦睦。今故烧香，自皈依师尊大圣众， 
　　至真之德。得道之后，保天长存。和：与道合真。
　　以今午朝，升坛行道，请法众等，运兹二捻上香。愿此香烟腾空俓上，供养无上至真经宝天尊。臣等皈身皈神皈命，首体投地，仰依太上三 
　　尊。愿以是功德，皈流斋主某。伏愿云臻五福，冰释千灾。道炁扶摇，庭户克跻於寿域。德星辉焕，门阑常享於春台。融三百六旬之和，畅 
　　一十二时之庆。内外之姻联穆若，遐迩之宗族欢如，簪绂连荣，诗书自乐。今故烧香，自皈依师尊大圣众，至真之德。得道之后，永保长生 
　　。和：与道合真。
　　以今午朝，升坛行道，请法众等，运兹三捻上香。愿此香烟腾空俓上，供养无上至真师宝天尊。臣等皈身皈神皈命，首体投地，仰依太上三 
　　尊。愿以是功德，归流臣等三师四友，同学门人。伏愿金丹驻景，玉液凝和。啸傲烟霞，紫炁蔼飞云之谷。楼迟泉石，灵光耀偃月之炉。清 
　　步武以无尘，葆形神而益妙。勉修真业，益振宗乘。今故烧香，自皈依师尊大圣众，至真之德。得道之后，升入无形。和：与道合真。
　　礼方　　忏方　　命魔
　　步虚　　三启　　三礼
　　重称法位
　　具位臣某，谨重诚上启三清上圣，十极高真，玄虚之主宰仙僚，洞府之神灵主执，三界内外，一切圣众。臣闻出青入玄，二炁毓天关之粹。 
　　回黄抱紫，三花融神谷之精。分灵天地之先，储秀阴阳之表。超凡入圣，飘飘驾景於圆霄。和光同尘，奕奕留形於混域。骨清气润，神爽心 
　　灵，御万炁以齐仙，后三光而不老。人人具足，性性圆成。奈迹履於业山，而身飘於欲海。玄元始之妙化，转眼凋零。精炁神之圣基，随心 
　　飘荡。一身为无主之宅，百邪趋寄客之庭。安期玉树之长春，曷保金花之永茂。今斋主某，体膺一疾，证涉百灾。三省渊临，惧自贻於过咎 
　　。九思冰履，恐久造於愆非。五贼汨其灵源，七情迷其觉地。神狂妄动，不知离欲以求真。心荒坐驰，罔识回光而返照。三田枯槁，百体空 
　　虚，致生经络之探灾，遂构腹心之奇疾。或运限缠於恶曜，或命身照於威躔。匪赖赦除，曷臻福庆。既直陈於忏谢，愿曲副於恳祈。申敕玄 
　　曹，移名青简。天医圣吏，颁九还七返之灵丹。太一威神，驱三灾八难之诊炁。九宫捍厄，八卦护身，俾病证以蠲消，使邪门而闭塞。延生 
　　注福，回未老之容颜。益算扶衰，固常新之步武。融光风於万宇，澄霁月於四时，与道合真，为善最乐。仰乞紫清之泽，俯润丹赤之忱。上 
　　愿圆虚高澄，方舆静晏，山灵焕瑞，川后呈祥。被发含齿之徒。讴歌舜日。披羽带毛之类，鼓舞尧云。制六合於泰和，廓九围而大定。蛸翘 
　　蠢动，各遂生生。人鬼龙仙，均陶化化。则上明天尊大慈之化，下副臣等恳祷之诚。谨启以闻。
　　发愿
　　一愿大道澹泊虚无，安闲空寂，澄清自居，广开法门，教导顽夫，皆蒙惠泽，精苦自修，预以同学，普得升虚，与天相保，长存无忧。
　　二愿诸天结炁澄清，高虚广覆，保真固灵，广济一切，惠达有生，保天长存，亿劫不倾。
　　三愿土地厚载无穷，安平不陷，海沦不崩，保镇家国，兆民兴隆，养生安死，惠周十方，禾稼滋植，营运日丰，咸得厚载，万类皆从。
　　四愿日月二景高明，无有孛蚀，亏盈安清，光照诸天，洞消暗冥，保固劫运，世祚和平，普加润泽，惠洒众生。
　　五愿星辰与日齐光，转烛照耀，朗映十方，各安其位，经纬直行，保镇家国，无有灾伤，四海宁一，普天兴昌。
　　六愿四时随节推迁，景气和调，无有灾患，疫毒消灭，普天安平，五谷丰熟，国富民欢。
　　七愿浮云结炁聚烟，飞空高澄，荫覆玄玄，隐则无为，散则弥天，神仙同居，结友众真，惠流一切，兴国爱民，普济群生，人同劫年。
　　八愿风雨流洒无穷，普加施泄，受其发扬，万物滋生，国储民丰。
　　九愿五岳各安其方，巍巍包藏，长为仙宫，安镇国祚，保天无终，护度一切，莫不仰崇。
　　十愿江海荡荡无极，含容恢廓，无细不植，渊奥柔惠，润加蠕息，天人获庆，年同劫石。
　　十一愿帝王国主日昌，四镇安睦，兵革不扬，天人歌唱，吉应来翔，敷教济济，威化扬杨，兆庶称庆，长乐未央。
　　十二愿蜎飞蠢动，已生未生，咸蒙安全，普得生成，皆见元气，受阳之形，草木果林，经冬不零，一切济度，靡不鲜荣。和：与道合真。
　　复炉同前
　　引至幕
　　谢师
　　晚朝行道仪
　　各礼师存念如法
　　卫灵
　　神光朗耀，瑞炁匝旋。箕斗澄辉，芝宇晏然。玉眸金真，宝坛纯乾。变夜作昼，回子午前。太华流彩，丹凤飞圆。息魔灭奸，高步祥烟。天 
　　真并集，齐到帝前。和：与道合真。
　　呜法鼓二十四通
　　发炉同前
　　请称法位
　　具位臣某，谨同诚上启太上无极大道虚无自然元始天尊，太上大道君，太上老君，五皇大天尊玄穹高上帝，北极紫微大帝，太微天皇大帝， 
　　南极长生大帝，东极青华大帝，后土皇地祇，九天生神上帝，三十二天上帝，五灵五老上帝，上清十一曜真皇君，南斗六司真君，北斗九皇 
　　真君，二十八宿星君，三台华盖星君，六十甲子本命星君，泰玄枢机诸相真君，灵宝五师真君，天地水府三官帝君，北极四圣真君，九天诸 
　　司真君，三洞四辅经箓上圣高真，诸省府院司仙真将吏，五岳五帝真君，五天圣帝，洞天福地、靖庐治化主宰仙真，本靖祖玄真师列位真人 
　　，经籍度化列位真人，北阴玄天酆都大帝，水府扶桑大帝，九垒土皇君，十官六洞、四渎四海仙真圣众，本府州县城隍司主者，当境土地， 
　　里域真官，斋主家司命六神，三界应感，一切真灵。臣闻元炁凝混茫之表，无形无名。真精运溟涬之中，有生有象。凿帝江於太始，鼓圣海 
　　於肇初。周流六虚，孰非灵光之洞焕。回旋八极，悉瞻道炁之森罗。亭育阴阳，范围经纬。斡洪纤而应运，制高下以提封。今古津梁，幽明 
　　柱石。臣等夙叨玄荫，喜际昌时。遡云谷以驰神，莫谐肥遁。步尘衢而逐景，徒慕高搴。誓宣畅於皇风，庸累承於帝化。凡有投告，盍为关 
　　闻。具有心词，谨当宣告。
　　宣词
　　按如词旨，志切忱恂。斋主某，识昧函三之妙，命逢阳九之灾。以地水火风假合之身，病魔风动。企金石草木调和之性，药圣云迷。缘四肢 
　　百体以受邪，盖七表八裹而遘疾。悠悠旬月，怅启处之靡宁。戚戚朝昏，惧形神之易瘁。痛矣措躬之无地，怀哉拊己以呼天。惟清微万炁之 
　　尊，仁周三极。而紫枢七元之圣，恩覆群灵。敢殚激切之情，庸致皈依之祷。斋修资福，灯按延生。荧煌莲炬以飘烟，缥缈兰缸而拥雾。宝 
　　花四雨，钧乐九成，降翠盖於霄衢，罗珠幢於禁路。虎拜稽首，恪殚事上之诚。鹭立趋朝，益罄由中之祷。冀徼多福，庸息余灾。以今晚朝 
　　升坛行道，请法众等，运兹初捻上香。愿此香烟腾空俓上，供养无上至真道宝天尊。臣等皈身皈神皈命，首体投地，仰依太上三尊，愿以是 
　　功德，上祝皇帝陛下。伏愿帝祚天明，皇图地辟。圣神文武，凝旒而九轨朝宗。睿智聪明，负扆而八荒拱极。寿等岱嵩之峻，福滋溟渤之深 
　　。麟趾振振，固邦基於盘石。虎头矫矫，屹国势於金汤。今故烧香，自皈依师尊大圣众，至真之德。得道之后，保天长存。和：与道合真。
　　以今晚朝，升坛行道，请法众等，运兹二捻上香。愿此香烟腾空俓上，供养无上至真经宝天尊，臣等皈身皈神皈命，首体投地，仰依太上三 
　　尊。愿以是功德，归流斋主家。伏愿瑞烟粲户，紫炁充庭。润屋润身，作善着日新之德。学诗学礼，导和迎云委之祥。介眉寿以庆春晖，拥 
　　蕃厘而存夜炁。松萝穆穆，闲白日以讴歌。桑梓熙熙，乐青春而鼓舞。今故烧香，自皈依师尊大圣众，至真之德。得道之后，永保长生。和 
　　：与道合真。
　　以今晚朝，升坛行道，请法众等，运兹三捻上香。愿此香烟腾空俓上，供养无上至真师宝天尊。臣等皈身皈神皈命，首体投地，仰依太上三 
