<!-- { "loadSidebar": true } -->
　　外坛八门牌额书门名于前。又以朱书天文四字，于各牌之后。
　　东曰：震宫洞青之炁。青书黄榜。
　　南曰：离宫洞阳之炁。朱书白榜。
　　西曰：兑宫少阴之炁。白书青榜。
　　北曰：坎宫洞阴之炁。黑书赤榜。
　　东北曰：艮宫梵元之炁。黄书黑榜。
　　东南曰：巽宫梵行之炁。黄书黑榜。
　　西南曰：坤宫梵阳之炁。黄书黑榜。
　　西北曰：乾宫梵通之炁。黄书黑榜。
　　坛纂二十八枚，每纂各一符旛，自南门为始，左旋。依五方色，以帛为之。又以帛上所宜色书符。
　　以上三层，谓之斋坛。坛外四周，各广三尺，以花柱拦之。周围各安金箓灯，在花柱内。
　　金箓灯图
　　天门上三十六灯，照三十六天。道户上二灯，照住宅。地户上二十四灯，照二十四户。天门上二灯，照宅舍。十方十灯，照十方。八向九 
　　灯，照九宫。中宫寄二宫。八方八灯，照八卦。五方五灯，照五岳。中岳寄西南。中庭九灯，照九幽。寄南方。坛堂七灯，照七祖。寄南方 
　　。四面二十八座灯，照二十八宿。惟本命灯三，照三魂。行年灯七，照七魄。太岁灯一，照太岁。各安其方。大墓灯三，照大墓。小墓灯五 
　　，照小墓。各以本命，推大小墓所在安之。却移别灯，待疏密得宜。
　　凡灯七十一座，各高五尺，有柱有趺。惟二十八宿灯，依二十八宿形，并缀灯于前。每灯以红纱灯圈罩之，并向外刻灯名於其柱上。
　　二十八宿灯图
　　三十六天灯，二十四炁灯，并三重错综安之。其三丘、五墓、三魂、七魄、九幽等灯，并如意造之。经无图形也。
　　坛上陈设图
　　坛内层及中层，并以厚软荐席铺三重，又以彩裀铺其上。内层中列三宝牌位，四周列十方天尊牌位。上方次西北，下方次东南，并左旋。其 
　　三宝位高
　　於十方位五寸许，各以香花灯烛，供养如法。三宝位前，悬以五彩宝盖。中层悬青、黄、白三天符旛，次层悬苍、赤、青、绿、黄、白、紫 
　　、碧、黑九天符旛，外层悬黄、绿、青、赤、苍、黑、碧、紫、白、黄、绿、青、赤、苍、黑、碧、紫、白、黄、绿、青、赤、苍、黑、碧 
　　、紫、白、黄、绿、青、赤、苍三十二天符旛，各以其色帛为之旛。一面书天名，一面书符，符在后。品洞案在三宝前，微斜近右前舒。拜 
　　坛法师奏事立班之所也。中层右安磬，知磬主之，左安锺，知炉主之。天门外设安镇主师牌位。若黄箓斋，更添下九方，列于中层。日宫在 
　　东北，月宫在西南，星宫在西北，四岳各在其方，中岳在西南，水府在东南。并设牌位，香花灯烛，供养如法。其随朝官，并在中层。左南 
　　都讲位，次侍经位，次侍灯位，次坛官。右南监斋位，次侍香位，次坛官。坛官不拘多少，并列其下。直坛立天门外，欲侍直法师故也。
　　坛外威仪图
　　灯坛之外，用一十二人，装如道童，各执威仪，列于四面。每步虚旋行，则道童亦执威仪和声，旋行坛外。每法师出入坛，则道童执威仪， 
　　和华夏天尊号，在知磬前行送迎至坛，及静默堂止。非朝时则列於坛前，两边以架，如伞架乘之威仪。凡六对十二件。一曰节、以五色丝为 
　　之，上下五层，悬竿头上，金凤衔绶带。二曰幢，珠盖珠网，八角一层，悬竿木胎，左龙右虎，龙虎衔绶带。三曰旌，似节无龙凤绶带，三 
　　层，五色丝为之，悬竿。四曰珠旛，珠锦玉佩，金凤衔之，悬竿。五曰五明扇，以木雕成，金彩装，上布星斗，中列五岳，下刻海渎，竖以 
　　朱竿。六曰鹤羽，以木刻成鹤翅，竖以朱竿，并彩画如法。坛前设大香案、香炉、花瓶，务令整齐。
　　坛外北壁及左右壁陈设图
　　古者斋坛两层，法天像地，露天筑成，三界众真，会于一坛之上。后世方就屋下为之，故北左右三壁，不可不铺设者也。玉帝为万天至尊， 
　　主宰三界，岂宜悬象祠祝，列居三清之下。故北壁只悬三清、北极、天皇、东极、南极七象，左壁只悬九天、六曜、北斗、三省、三官、五 
　　岳，右壁只悬五老、五星、南斗、天曹、四圣、二府。各以香花灯烛，供养如法。
　　坛前左右六幕图
　　坛前立左右幕在两壁。如平常建斋，只立二幕，左六师，右三官。如建黄箓斋，则立六幕，左玄师，次天师，次监斋大法师；右五帝，次三 
　　官，次三师。每幕皆以幔围之三面，中悬圣像，香花灯烛，供养如法。
　　静默堂
　　今谓之靖室。饰以幔帷，中设法师本派祖、玄、真师，经、籍、度师圣像，香花灯烛，供养如法。两傍设二高座，法师、都讲居之。余坛官 
　　及监斋以下，依序列坐两厢。凡坛内及坛前行事，并自静默堂出入，须择近斋坛处为之。
　　精思合
　　法师书篆符箓、看诵经咒之所。地宜幽僻，门可启闭，中饰幔帷，奉安法师随行香火及剑印之属，悬灵宝官属圣像于后，以香花灯烛，供养 
　　如法。
　　监临幕
　　在坛前正门外之左右，系东岳大判官、州县城隍、司里域正神当处，威灵庙貌，请来监坛者。饰以幔帷，设像或立牌位，分左右班列于门外 
　　，香花灯烛，供养如法。
　　将吏幕
　　在坛前近处。饰以幔帷，中设像或立牌，安奉法师随行诸司将吏，香花灯烛，供养如法。
　　章官幕
　　在坛之近处。饰以幔帷，设章官牌位，香花灯烛，供养如法。
　　一章坛
　　在坛前天井中，露天筑成，三层，如斋坛之制。上层高三尺，坛向天门。法师运神进章取旨，并于坛上行事。
　　三界醮坛图
　　醮坛，即醮筵也。中间高，设三清座前，留数尺许，通人行。又设七御座，每位高牌曲几，香花灯烛，供养如法。盖玉清为教门之尊，昊天 
　　为三界之尊，各居一列，各全其尊。故也开度则东极救苦上帝、南极朱陵大帝，祈禳则东极青玄上帝、东极青华大帝。救苦即青玄，只避世 
　　间名字，拘忌耳。左右班列圣位，以外为尊，不立牌位。缘三界班秩等差，难以世间管见测度。惟当付之降圣司，令自排高下可也。别立掌 
　　醮、降圣二位，先期请降，正为此耳。两班醮筵，只联案通排，香花灯烛，供养如法。自中至外，设三香案，外以备请圣用，次以盛黄道， 
　　中则总供养也。
　　神虎幕开度通用
　　以近斋坛处为之。饰以幔帷，中悬圣像及牌位，香花灯烛，供养如法。前立阳耀通关、阴灵摄魄二坛，召魂旛植其中，榜文晓谕，挂于幕之 
　　前。
　　正度幕
　　以中堂铺设，或悬遗像，或立神主，香花灯烛，供养如法。如未葬，则就灵座前为之。须先行藏棺仪，上藏棺表，然不可与斋坛相近。相去 
　　百二十步，可也。
　　承受幕，天医幕，监生幕，
　　驿吏幕，沐浴幕，巾笥幕，
　　解结幕，混元幕。
　　并近斋坛前为之。饰以幔帷，中设牌位，香花灯烛，供养如法。榜文晓谕，挂于幕前。
　　炼度幕
　　安奉炼度官吏。中设牌位，饰以幔帷，香花灯烛，供养如法。榜文晓谕，挂于幕前。
　　茭郭
　　安在坛侧幽旷之处。缚茭草为之，周围阔六尺，高一丈，四面开门，以帘蔽之，顶用荚盖，大抵如屋之状。召到幽魂，安此处，俟候炼度。
　　三官醮筵
　　冥官醮筵
　　并随仪陈设，事毕，彻去。
　　九狱灯图
　　用净砂半石，水洗净，日乾。至破狱日，以砂作狱九所。每所中安狱牌，上书狱名，如东方风雷狱之类。牌后插破狱旛，然三灯照之，围以 
　　砂城。九狱之外，又总围以大砂城。四方各开一门，每门设二灯。破九幽狱毕，又破酆都狱。酆都天狱二十四狱，三十六狱，只告符勑破， 
　　不立狱像也。
　　三涂五苦灯坛图
　　亦用净砂，铺成三涂狱在内，以狱城围之。中安一灯，周设九灯。五苦狱在外，亦以狱城围之，周设十五灯，每处立牌旛如前式。内狱城植 
　　天尊号旛八首，外狱城植天尊号婶十六首，并周围设之。
　　诸大地狱灯坛图
　　亦以净砂为之，每狱四灯；狱外城八灯；共四十四灯。
　　明真炼度坛图明真斋独用
　　炼度坛随意铺设，中悬朱陵大帝圣像，前立高座，香花灯烛，供养如仪。次列炼度官将牌位，炼度醮於此设之。左立九天坛，右立五帝坛， 
　　各立牌位符旛，香灯列于几上。水火池，则以水盆盛水一器居右，以火炉盛柳炭火一器居左，列于地面，用挣沙取巧，铺作水火符，或流火 
　　亭云气之状，务令新奇，在人无拘。次其前列给付符箓，及献纳钱马，分于左右。又其前，则坛官法师、侍职宣科、道众立班处也。
　　九炼天尊坛开度黄箓斋独用大
　　九炼坛，依豁落斗，设九天尊位大牌，高座，香花灯烛，供养如法。随天尊所用符箓，各列于几前，设水火池於中央火炼丹界天尊前，余如 
　　上法。
　　道场陈设图血湖道场独用
　　凡建斋开度产魂，先建血湖道场，召官吏荡秽净神，方可朝觐斋坛，快睹天光也。其法坛中设三清、太乙、元皇位，左右立神虎、驿龙二幕 
　　，外又立解结、监生、天医、混元、渐濯、巾笥六幕。并各以幔帷三周。前垂帘，中安本幕合用物件。如监生幕，则立产室。天医幕，则设 
　　药炉药器。澣濯司，则立浴盆净巾。巾笋司，则设粒盈等物。虽分为六幕，其监生幕又与天医幕相通，澣濯幕又与巾笥幕相通，方可裹虽相 
　　通，外仍各垂帘，盖女魂宜通俗安排。余昔日临坛，亲见报应矣。其神虎、驿龙二幕，与此六幕，各设牌位，供养如上法。
　　血湖灯坛图
　　此灯於亡人卧床下，掘地深三尺，方六尺，作狱，染成红沙铺城。中植青旛，朱字书地狱名。无间五灯，血湖七灯，硖石三灯，产魂经由处 
　　一灯，溟泠穴一灯，周围用二十八灯铺之。
　　青玄斋独用
　　上层坛
　　以十方救苦天尊，易十方灵宝天尊，余如上法。
　　炼度坛图
　　青玄炼度坛，中设太乙像及炼度官吏牌位，其前左右，立箓功、监察、移籍、仙魂、专度、部卫六幕，各设官吏牌位，香花灯烛，供养如法 
　　。其水火池，又在六司幕之前，余依科行之。
　　九天生神斋独用
　　上层坛
　　以九天帝改为天尊，易十方灵宝天尊牌。自郁单无量天尊为首，在东北，次上上禅善在东，梵监须延在东南，寂然兜术在南，波罗尼密在西 
　　南，洞玄应声在西，灵化梵辅在西北，高虚清明在北，无想无结无爱在中。只用九位，不用上下二方也。
　　炼度坛
