<!-- { "loadSidebar": true } -->
　　则长生状、九司牒不必发。若生时受科教及考召，则北极驱邪院状不可不发。设醮后，发回亡人元所受官将一牒，及正发放文檄时告报官将 
　　一牒，今具式于后。
　　牒元所受经法箓中官将上清灵宝行司。照对本司，昨曾专牒，仙化某法师某靖某擅中，三洞经箓法阶各部仙灵官吏，来赴本坛，装严显 
　　服伺候，具述勤劳，备中三官，言功迁赏，当已齐临。今来醮献，周圆合行，发回本所，公参着役，听候天廷推赏，须至专牒者。右牒所受 
　　经箓法中官将，请详前事理。各仰归回元所驻剖司院府局，公参着役，毋辄纵逸，听候推赏施行。谨牒。
　　太岁　年　月　日牒。
　　具　法　师　衔　位　姓　押。
　　九天生神斋正发奏申牒关
　　奏九天
　　奏九天采访应元保运真君
　　奏玄师
　　奏正一天师
　　申九天列位真人
　　申九天普度院三十六真人
　　申天官　　　申地官
　　申水官　　　申地府
　　申东岳　　　申水府
　　申度师
　　右奏中，泣同前启结。
　　牒九天五百灵官
　　牒本靖　　　牒州城隍
　　牒县城隍　　牒里域
　　札司命　　　关功曹
　　右关牒并用九天生神府行移为额
　　建坛牒总将
　　牒监坛诸神只州县城隍与里域
　　立幕六师表三官表关功曹
　　召魂牒本靖　牒某甲子生人灵官
　　牒九天主死灵官　牒普度院官吏
　　颁赦关功曹　　　宿启关功曹
　　浄供孤魂功德牒　宗祖功德牒
　　冤仇功德牒　　　申注生宫
　　牒生天案　　　　牒守抱官将
　　散坛言功表关功曹
　　彻二幕表关功曹　正度功德牒
　　申朱陵火府
　　设醮正九位请表左右班请状
　　申天曹降圣司　申天曹掌醮司
　　正九位进表左右班献状
　　申天曹掌醮司关功曹
　　右并同前式，只摄召牒某甲子生人灵官，九天主死灵官前来，有式与功德牒不同。如亡者系丙子生命，则丙子生人灵官主之。合移牒追魂 
　　，具式于后。
　　牒某甲子生人灵官
　　九天生神府行司。
　　据同前，只不说六道孤滞等类。
　　右牒，九天掌某甲子生人灵官，请详前项事理。速为勘会亡过某灵魂，生存之日命属某甲子，合系贵司管领。昨来灭度，系是天年告终。或 
　　因阴府追摄，今见在何处拘囚。即与依奉，今来修崇功德，原赦冤愆，解除考对。疾令所在官吏，部卫真魂正魄，责付玄坛。追摄所差将佐 
　　，管押赴坛，升幡现形，以接阳眷，朝真受炼，发遣超升，一如九天自然生神律令。谨牒。
　　太岁　年　月　日牒。
　　具　法　师　衔　位　姓　押。
　　牒九天主死灵官
　　九天生神府行司。
　　据同前某甲子牒。
　　右牒，九天主死灵官，请详前项事理。疾速勘会亡过某灵魂，灭度之后。同前。
　　太岁　年　月　日牒。
　　具　法　师　衔　位　姓　押。
　　正度功德牒
　　某坛。功德牒给付正度亡过某灵魂。
　　本司奉为。同盟真。
　　一奏申，
　　诸天上帝，三界真司。
　　一修建，
　　无上九天自然生神妙斋几昼夜
　　一请降，
　　玉皇睿号宝赦。
　　一坚扬，
　　九天生神宝旛。
　　一告行，
　　中元金书宝诰。
　　一袛陈，
　　九天灵官浄醮。
　　一分降，
　　九天宝光，开明破暗。
　　一关祝，
　　中九天梵炁，慧光神灯。
　　一升坛，
　　三朝行道。，
　　一奉宣，
　　解冤治病，还神返炁科法。
　　一备置，
　　兰汤沐浴，生天浄衣。
　　一奉陈，
　　云厨甘露妙食。
　　一修设，
　　玉清甘露溟涬大梵浄供，普施六道四生，孤魂滞魄，诸类伤亡，暨某氏门中先远宗祖，亡人身后故误冤仇，飨食受炼，证品超生。
　　一奉行，
　　灵宝生神大炼。
　　一传授，
　　九天十二大戒，十二大愿。
　　一进呈，
　　言功谢罪表文。
　　一修设，
　　三界清醮几十分位。
　　一看诵，
　　九天生神章经。
　　一焚化，
　　九天生神章经，
　　通券，珍财，从马，步担，冥衣。
　　一给付
　　九天中元金书宝诰。
　　牒前件功德，超度亡过某灵魂，不经苦恼，永离轮回。悟有漏之妄缘，证元为之宝际。克辞尘垢，常处福乡。故牒。
　　太岁　年　月　日牒。
　　具　法　师　衔　位　姓　押。
　　灵宝领教济度金书卷之三百十竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之三百十一
　　文檄发放品
　　祈禳通用
　　祈禳投词
　　乡贯某保居住奉道弟子姓某，本命某甲子月某日某时生，行年若干岁。伏念某身迷尘网，心混业机，梨枣易凋。虚度百年之荏苒，桑榆 
　　莫驻，顿惊九夜之凄凉，顾谋家宁。免冤愆而处世，动招罪累。九思请命，期消北府之名。三省归神，愿纪南宫之字。庶承厘於见在，而衍 
　　庆於方来。拟涓某辰，恭就某处，崇建灵宝生身受度预修黄箓大斋几昼夜。仰祈天泽，解冤谢过，受戒传符，度命成真，不经苦恼。所合具 
　　词，投告灵宝领教法师某君真人门下。伏乞法慈，特为依科开建施行。某下情不胜析恩，俟命激切屏营之至。谨词。　　斋意
　　乡贯某处居住奉道弟子姓某，本命某甲某月某日某时生，行年若干岁。伏念某身迷尘网，心混业机，梨枣易凋。虚度百年之荏苒，桑榆 
　　莫驻。顿惊九夜之凄凉，顾谋家宁。免冤愆而处世，动招罪累。九思请命，期消北府之名。三省归神，愿纪南宫之字。庶承厘於见在，而衍 
　　庆於方来。拟涓某辰，恭就某处，崇建灵宝生身受度预修黄箓大斋几昼夜。仰祈天泽，解冤谢过，受戒传符，度命成真，不经苦恼。臣职惟 
　　领教，理难抑违。谨涓今月某日为始，依按灵宝嗣师秘典，恭就某处肃建玄坛，进拜启告玄穹朱章，至某日行自然朝，颁符告札，进拜超度 
　　祖玄解释冤债朱章。入夜修设玄都大献玉山净供，上奉三宝，中供真灵，回施三涂，旁资庶类，普及某氏门中先远宗祖，斋主身后故误冤仇 
　　，暨六道四生，无边幽爽。均行炼施，证品上生，和合冤亲，平等飞化，解释障累，成就善功。至某日开启斋坛，入夜宿启告斋关灯破狱。 
　　以次九朝行道，六上转经，某日进拜不经地狱朱章，入夜修设三官北阴诤醮。某日进拜南宫寄籍朱章，入夜设受生醮，焚化寄库经财。某日 
　　进拜众真监度朱章，入夜奉行生身受度科法，传授金箓度命救苦真符，长生灵符，灵宝九真妙戒，受持佩奉，永作津梁。至某日言功散坛， 
　　投龙奠简满散，修设三界清醮一坛，三百六十分位，上谢天恩。集此殊勋，总祈利益，其诸丹悃，具载青词。
　　正发奏申关牒
　　奏玉清
　　具位臣姓某，诚惶诚恐，稽首顿首，再拜上奏。臣谨据乡贯某住奉道弟子姓某，本命某甲某月某日某时生，行年若干岁。伏念某身迷尘网， 
　　心混业机，梨枣易凋，虚度百年之荏苒，桑榆莫驻。顿惊九夜之凄凉，顾谋家宁，免冤愆而处世，动招罪累。　九思请命，期消北府之名。 
　　三省归神，愿纪南宫之字。庶承董於见在，而衍庆於方来。拟涓神某，恭就某处崇建灵宝生身受度顶修黄箓大斋几昼夜。仰祈天泽。解冤谢 
　　过，受戒传符。度命成真，不经苦恼。臣职惟领教，理难抑违。谨涓今月某日为始，依按灵宝嗣师秘典，恭就某处肃建玄坛，进拜启告玄穹 
　　朱章。至某日行自然朝，颁符告札，进拜超度祖玄解冤释债朱章，入夜修设玄都大献玉山诤供。上奉三宝，中供真灵，回施三涂，旁资庶类 
　　，普及某氏门中先远宗祖，斋主身后故误冤仇，暨六道四生，无边幽爽，均行炼施，证品上生，和合冤亲，平等飞化，解释障累，成就善功 
　　。至某日开启斋坛，入夜宿启告斋关灯忏狱。以次九朝行道，六上转经。某日进拜不经地狱朱章，入夜修设三官北阴净醮。某日进拜南官寄 
　　籍朱章，入夜设受生醮，焚化寄库经财。某日进拜众真监度朱章，入夜奉行生身受度科法，传授金箓度命救苦真符，长生灵符，灵宝九真妙 
　　戒。受持佩奉，永作津梁。至某日言功散坛，投龙奠简满散，修设三界清醮一坛，三百六十分位，上谢天恩。集此殊勋，总祈利益，除画一 
　　具奏。三天门下乞为敷奏外，未敢擅便，须至奏闻者。
　　右臣谨箓状，上奏玉清圣境元始天尊妙元上帝玉陛下。恭望道慈，允兹奏请。颁降生身受度一宗符命，付臣奉行。关委生身受度诸司官 
　　吏，佐臣行持。特降勑命，宣告诸天省府，日月星宿，十方三界。合属真司。专为斋主某，原赦夙生今世一切愆尤，开度九祖七玄三生四负 
　　。俾得一身清挣，万业消捐，许令奉戒佩符，生身受度，削名北府，纪字南宫，厄难蠲除，寿龄延永，不经苦恼，身有光明，此世他生，常 
　　膺福庆，以昭宸贶。干冒天威臣某下情无任激切之至谨状。
　　年　月　日　具位臣姓某状。
　　奏上清太清。并同玉清式
　　奏昊天
　　具位臣姓某，诚惶诚惧，稽首顿首，再拜上奏。臣谨据乡贯某住奉道弟子姓某，本命某甲某月某日某时生，行年若干岁。伏念某身迷尘 
　　网，心混业机，梨枣易凋，虚度百年之荏苒。桑榆莫驻，顿惊九夜之凄凉。顾谋家宁免冤愆，而处世动招罪累。九思请命，期消北府之名。 
　　三省归神，愿纪南宫之字。庶承厘於见在，而衍庆於方来。拟涓某辰恭就某处，崇建灵宝生身受度预修黄箓大斋几昼夜。仰祈天泽，解冤谢 
　　过，受戒传符，度命成真，不经苦恼。臣职惟领教，理难抑违。谨涓今月某日为始，依按灵宝嗣师秘典，恭就某处肃建玄坛，进拜启告　　 
　　玄穹朱章。至某日行自然朝，颁符告札，进拜超度祖玄解释冤债朱章，入夜修设玄都大献玉山净供。上奉三宝，中供真灵，回施三涂，旁资 
　　庶类，普及某氏门中先远宗祖，斋主身后故误冤仇，暨六道四生，无边幽爽，均行炼施，证品上生，和合冤亲，平等飞化，解释障累，成就 
　　善功。至某日开启斋坛，入夜宿启告斋关灯忏狱。以次九朝行道，六上转经。某日进拜不经地狱朱章，入夜修设三官北阴净醮，某偶进拜南 
　　宫寄籍朱章，入夜设受生醮，焚化寄库经财。某日进拜众真监度朱章，入夜奉行生身受度科法，传授金线度命救苦真符，长生灵符，灵宝九 
