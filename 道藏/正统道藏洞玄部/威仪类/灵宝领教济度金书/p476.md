<!-- { "loadSidebar": true } -->
　　北斗玄冥太一隐书大赦灵符　具位姓某谨封
　　方函
　　北斗玄冥太一隐书大赦灵符告下
　　具位姓某承诰奉行谨封
　　十方三界酆都九幽地狱冥司万神
　　青玄追魂九龙符命告文
　　青纸朱书函漏并青。
　　九龙符命元始真文，告下十方世界，九府八极，酆都六天六洞，三元考曹，万狱千司，追取某人灵魂，赴坛传授帝命，一如无上黄箓要旨， 
　　上生天堂。一如告命，风火驿传。
　　可漏
　　东极青宫追魂九龙符命　具位　谨封
　　方函
　　东极青宫追魂九龙符命告下
　　具位姓某承诰奉行谨封
　　十方世界三官九幽酆都主者万神
　　追魂宝箓诰文
　　青纸朱书函漏并青。
　　东极青宫追魂宝箓，告下十方三界，无极神乡，生方死府，追取某人灵魂，疾令真正魂魄，俓离所部，速到玄坛，朝谒上帝，领受天恩。主 
　　者万神，疾速奉行，青玄有命，万神敬听。一如告命，风火驿传。
　　可漏
　　东极青宫追魂宝箓　具位姓某承诰奉行谨封
　　方函
　　东极青宫追魂宝箓告下
　　具位姓某承诰奉行谨封
　　十方三界九幽地司万神
　　灵宝领教济度金书卷之二百八十七竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百八十八
　　诰命等级品
　　度祈禳通用
　　可漏告二十三件
　　凡可漏告，用厚黄纸，高一尺二寸，阔一尺八寸，前掯留三行空，次一行高书符名，次掯三行用朱书符，次书告文，次低书年月日於某处 
　　所告下，次高书法师职位姓名承诰奉行，卷入黄可漏，内有不同者，随详书之。
　　九炼宝符告文
　　黄箓中九炼用。即系九诰。
　　凡九封，前书灵宝第几炼宝符次书符后书告文，九炼同式。可漏只改第几炼，余亦同此。
　　一
　　元始符命，告下幽扃，地狱消烬，酆都摧倾，水除秽触，身睹光明，华景郁勃，内外利贞，万神安镇，逍遥上清，一如告命。
　　可漏
　　灵宝第几炼宝符　具位姓某承诰奉行谨封
　　二
　　灵宝符命，焚荡罪缘，冤魂消散，夙债停轮，解除冤结，永灭恶根，地司消籍，炼化成人，慈悲覆育，上升玉庭，一如告命。
　　三
　　玉清符命，断灭三尸，过度五苦八难，超凌六根三业，恶籍消平，亡魂受炼，灌濯身形，万神备体，上升玉京，一如告命。
　　四
　　灵宝符命，告下南方，慈光通彻，化为玉虹法桥，济度永劫无终。上接朱陵，卫以命章，万神护送，身入宝宫，一如告命。
　　五
　　玉清宝箓，宣告亡灵，神化朱府，流火神庭。南昌梵炁，混洞赤文，亡魂受炼，阳光焕明，表裹通彻，得为真人，一如告命。
　　六
　　灵宝玉符，万神敬听，内景罗络，十八生身。真人盈溢，妙化通灵，祥光瑞炁，徧绕周身。上升天府，永不转轮，一如告命。
　　七
　　元始宝诰，降炁九天，生神妙浃，下缠阳魂。万窍周备，得生内真，流炼经络，藏府澄鲜。宝光焕映，飞翔帝轩，一如告命。
　　八
　　元始宝诰，五炁通真，灵光凝结，玉液周身。云芽服食，藏府开明，华精灌溉，荡除秽根，得成飞度，与道合真，一如告命。
　　九
　　元始宝箓，普告神灵，徧通三界，咸使知闻。宝辇绛节，接引亡魂，金光徧体，朝谒帝宸，逍遥快乐，无拘天门，一如告命。
　　右九符可漏，并同第一炼。
　　五帝遗符
　　青帝护魂真符
　　符位
　　右谨请东方青帝，护魂真人，东斗主算灵官，青灵童子，九炁青童玉女，遣青帝直符使者。上诣九炁青天安宝华林青阙，奏启青灵始老青帝 
　　九炁天君。赐以青平青炁，灌注某人灵魂，流入泥丸之中，分布九炁，焕映九户，直入肝宫，下注百脉，守护肝神龙烟含明，三魂卫之。使 
　　肝炁郁勃，周流紫庭，上营目瞳，下溉玄关，植华挺秀，受炼更生，一如告命。
　　太岁年月日告下
　　具位姓某承诰奉行
　　赤帝养炁真符
　　符位
　　右谨上请南方赤帝，养炁真人，南斗上生真官，丹灵童子，三炁丹灵玉女，遣赤帝直符使者。上诣三炁丹天梵宝昌阳朱阙，上启丹灵真老赤 
　　帝三炁天君，赐以南和绛炁，灌注某人灵魂。流入泥丸之中，分布三炁，洞焕三宫，直入丹台，调和阴阳，守护心王丹元守灵，中女大神主 
　　之。使心元怡泽，经历六合，上营舌本，下溉三焦，升降不息，植华挺秀，受炼更生，一如符命。
　　黄帝中主真符
　　符位
　　右谨上请中央黄帝，中主真人，中斗大魁真官，黄灵童子，一炁黄灵玉女，遣黄帝直符使者。上诣一炁黄天玄都洞玄玉宸金阙，上启黄灵元 
　　老黄帝一炁天君，赐以中明黄炁，灌注某人灵魂，流入泥丸之中，分布一炁，洞照黄野，直入太仓，调和荣卫，守护脾神常在魂，停灵光主 
　　之。使脾炁冲和，长津益命，上营尺宅，下溉命门，植华挺秀，受炼更生，一如符命。
　　白帝侍魂真符
　　符位
　　右谨上请西方白帝，侍魂真人，西斗记名真官，皓灵童子，七炁皓灵玉女，遣白帝真符使者。上诣七炁素天七宝金门玉阙，上启皓灵皇老白 
　　帝七炁天君，赐以白华白炁，灌注某人灵魂。流入泥丸之中，分布七炁，洞焕金宫。调和液炁，守护肺神皓华虚，成七魄含之。使肺气清凉 
　　，上卫神庐，下灌黄庭，植华挺秀，受炼更生，一如符命。
　　黑帝通血真符
　　符位
　　右谨上请北方黑帝，通血真人，北斗落死真官，玄灵童子，五炁玄灵玉女，遣黑帝直符使者。上诣五炁玄天洞阴朔单郁绝玉阙，上启五灵玄 
　　老黑帝五炁天君，赐以北昌黑炁，灌注某人灵魂。流入泥丸之中，分布五炁，光耀太微，流芳布泽，守护肾神玄冥育婴，玉女云珠主之。使 
　　肾炁盈溢，精神日月，上造昆仑，下守玉扃，植华挺秀，受炼更生，一如告命。
　　右五符，一依前段书年月日，后一行具位，不用可漏，只散折作四。
　　九天生神宝符
　　凡九符，前书某天帝生神宝符，次书告文，九符同此可漏亦只改某天帝生神宝符，余并同。
　　一
　　右谨上请郁单无量天帝真胞命元元一黄演之炁九重，下降为某灵魂缠其胞，使胞元宣通，上彻於天以生成，一如告命。
　　可漏
　　某天帝生神宝符　具位姓某承诰奉行谨封
　　二
　　右谨上请上上禅善无量寿天帝真胎命元洞冥紫户之炁九重，下降为某人灵魂缠其胎，使胎结解根，下彻於地以固灵，一如告命。
　　三
　　右谨上请梵监须延天帝真魂命元长灵明仙之炁九重，下为某人灵魂缠其魂，使魂门通神以达精，一如告命。
　　四
　　右谨上请寂然兜术天帝真魄命元砀尸冥演由之炁九重，下降为某人灵魂缠其魄，使魄户闭关，天王降仙以安宁，一如告命。
　　五
　　右谨上请波罗尼密不骄乐天帝真藏腑命元五仙中灵之炁九重，下降为某人灵魂，缠其五藏，使五藏纳凉，五帝朝真以存神，一如告命。
　　六
　　右谨上请洞玄化应声天帝真灵府命元高真冲融之炁九重，下降为某人灵魂，缠其六府，使六府调泰，胃管生津以纳和，一如告命。
　　七
　　右谨上请灵化梵辅天帝真元府命元高仙洞笈之炁九重，下降为某人灵魂，缠其九窍，使九窍开通，星辰朗明以开通，一如告命。
　　八
　　右谨上请高虚清明天帝真华府命元真灵化凝之炁九重，下降为某人灵魂，缠其八景，使三部八景整具形神，幽夜光明以防身，一如告命。
　　九
　　右谨上请无想无结无爱天帝真岳府命元自然玄照之炁九重，下降为某人灵魂缠其身，使三关五藏，六府九宫，金楼玉室，十二重门，紫户玉 
　　合，三万六千宫府，三千六百机关，根源本始，一时生神。使万神具备，毛发生身，诸天下临以得生，一如告命。
　　右九符，若欲作方函告，亦可。方函上写符奏某天帝阙下，具位臣姓某谨重封，如或九天齐用之。若大九炼及明真，只用可漏也。
　　散告三十件
　　凡散告，不用可漏方函折角封。只以原黄纸全幅，前写符名，次书符，次写告文，次年月日某处告下，次具位承诰奉行，故名散告也。又有 
　　三天敕诏，全幅中书符，两旁写告文，不用年月承诰，追魂用之，亦具于后。
　　太上拔罪解冤真符告文
　　右奉玉皇上帝敕，救苦天尊敕，赦开放地狱，拔赎某人罪魂，告下天牢地狱无极神乡，上元星宫波罗之狱，下破酆都泉曲之府，五岳社令， 
　　十方世界，冥司幽狱，一切冤愆积罪苦爽等众。削除业簿，落灭恶根，不得拘留，逼令鬼群，速赴生方，炼质澄神，荡除阴翳，入道升真， 
　　一如告命。
　　元始符命解冤释结真符告文
　　右符告下十方三界，天牢地狱，五岳泉扃，酆都主者，城隍里社，十道幽都，一切阴关囚苦，寒庭主魂神首，咸领符命，原赦一切见在幽关 
　　囚苦罪魂。落灭恶根，解冤释结，永脱仇雠，执对分明，衅缘俱尽，不生恶业，出离寒庭，罪根消灭，随品升迁，炼形丹阙，一如告命。
　　右二符，若用方函可漏，於朝中告行亦佳。若炼度用，只飞告也。如用函漏其式，见后系添入。
　　可漏
　　符名二符同只改符名　具位姓某承诰奉行谨封
　　方函
　　太上拔罪解冤真符告下
　　具位姓某承诰奉行谨封
　　天牢地狱无间神乡
　　元始符命解冤释结真符告下
　　具位姓某承诰奉行谨封
　　十方三界天牢地狱神首
　　三天敕诏告文合用天篆
　　太上三天无上帝敕告下十方世界亿万冥司收证。
　　符位
　　交付正度某人灵魂付使者追诣玄坛超度。右符只追正度魂用之，连粘官将牒前。
　　折角封告四十三件
　　凡折角封，用厚黄纸，高低阔狭与梓
　　简一同。只用一幅纸，折作两去，前朱书符，后墨书告文及年月日告下，承诰奉行，一如简样。外用青纸折角封之，亦如简式。
　　玉清宝箓破地狱真符告文#1
　　玉清宝箓破地狱真符，告下北阴酆都内外宫洞，三十六狱，九幽地府，十一河源，泉曲水狱，大小铁围，十方罪庭，长夜阴关冥司万神，咸 
　　领符命。真文焕发，照耀阴冥，涂炭罢对，考掠俱停，炎火息焰，永池雪扃，刀化玉树，剑变骞林，一切罪魂睹见光明，不得拘留，俱得升 
　　迁，上登南官，受炼更生，一如告命。
　　外封
　　玉清宝箓破地狱真符告下
　　具位姓某承诰奉行谨封
　　酆都九幽泉曲河源地狱冥曹
　　青玄元君破地狱真符告文
