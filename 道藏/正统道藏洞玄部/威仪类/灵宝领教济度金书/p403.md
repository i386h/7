<!-- { "loadSidebar": true } -->
　　以今晚朝，升坛行道，请法众等，运兹二捻上香。愿此香烟腾空，供养无上至真经宝。臣等皈身皈神皈命，仰依太上三尊。愿以是功德，归 
　　流师资同学，父母周亲。伏愿天光焕映，地暗辉华。甲虎庚龙，玄谷胤虚元之宝。坎乌离兔，黄房凝恍惚之珠。见存观妙於大乘，既往依光 
　　於妙有。虚灵外照，万景俱融。精神中涵，一尘不滓。今故烧香，自皈依师尊大圣众，至真之德。得道之后，升入元无形，和：与道合真。
　　以今晚朝，升坛行道，请法众等，运兹三捻上香。愿此香烟腾空，供养无上至真师宝，臣等皈身皈神皈命，仰依太上三尊。愿以是功德，归 
　　流嗣法弟子某。伏愿心官泰定，气府清宁。玄符召制於十方，万精辟斥。白简超灵於三界，群爽开明。克圆九地之功勋，疾应三天之选举。 
　　绍隆祖派，帝泽增光。昭赞宗乘，天恩累庆。今故烧香，自皈依师尊大圣众，至真之德。得道之后，永保安宁。和：与道合真。
　　礼方　　宣忏
　　三启　　三礼
　　重称法位
　　具位臣某，谨重诚上启三清上圣，十极高真，玄虚之主宰仙僚，洞府之神灵主执，三界内外，一切圣众。臣闻三皇凤炁，崇召灵之玄机。八 
　　史龙文，彰制魔之妙轨。御山泽而役虎豹，驱风云而策蛟龙。乾监瑶编，焕万仙於变化。鬼林琼策，昭千圣於神奇。二禁罗制御之玄，五岳 
　　焕升腾之妙。三五豁落，九六反周。洞渊潜阴疠之灾，灵音朗彻。明威备阳华之庆，宝范流扬。上提形炁以奔飞，下辟精灵而伏匿。倘勤修 
　　奉，必获升迁。今弟子某，夙植德根，今逢道运。鸾图赫奕，期受佩於天厘。凤牒陆离，愿承宣於帝贶。尚虑尘笼，素履翳袭清躬。徇己徇 
　　人，昧是非而颠倒。尚名尚利，混善恶以纷纭。性亏恬淡之纯，心昧冲和之粹。行住坐卧，静冒威仪。出入起居，动违典格。或玄祖尚罹於 
　　考讼，或宗亲犹混於注殃。旧过亲愆，尚纪阴曹之籍。后冤先债，犹书阳局之编。障域未清，遒基难辟，匪赖隆恩之下映，曷迁峻秩以高跻 
　　。诸天临轩，混十华而校录。万真受事，徼三极以监临。为观忏罪之善功，即纪修斋之妙果。伏愿德纶风动，道綍雷行。锡正炁於灵元，业 
　　清三际。降神光於觉海，勋辂十华。即灌沐其尘容，庶澄清其德宇。佩环后拥，许随游奕之班。旄钺前驱，肃领灵虚之职。为纪名於玉简， 
　　即登字於金图。流御仙曹，若鼓桴之默契。指呼灵掾，犹影响之潜通。阳黎引领以归神，阴魅兢惶而向化。丹章度命，疾奏对於玉都。青律 
　　抽魂，早升腾於金阙。百神混化，四炁朗清，无阳冲阴战之虞，绝经斗纬刑之患。保天有庆，疚期勋行之圆。与道合真，永被玄元之选。蒙 
　　如保举，实荷扶持。上愿七部流华，三乘演妙，玉文敷落，金字回旋。天垂五炁之祥，烟云藏敛。地荐四灵之瑞，草木蕃鲜。卿云耀彩於朝 
　　晖，瑞露凝甘於秋夕。三途罢对，五苦停轮。上明天尊大慈之化，下副小臣恳祷之诚。谨启以闻。
　　发愿
　　存神烧香
　　香官使者，左右龙虎君，侍香诸灵官，当令臣晚朝建斋之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋官蒙福，幽显沾恩，十方仙童玉女，侍卫兰烟。传臣向来所启之言，速达径御太上元极大道至真玉皇上帝御前。
　　出堂颂
　　引至幕
　　谢师
　　灵宝领教济度金书卷之二百二十四竟
　　洞微高士开光救苦真人宁全真授灵宝通玄弘教水南先生林灵真编
　　卷之二百二十五
　　科仪立成品
　　传度斋用
　　除尸累服金液神符仪
　　步虚　　洒净
　　具位某，谨同诚上启灵宝仙曹落灭上尸道灵官，落灭中尸道灵官，落灭下尸道灵官，飞度色累户灵官，飞度爱累户灵官，飞度华竞户灵官， 
　　飞度苦累户灵官，飞度身累户灵官。某伏以一性虚灵，返真元而湛寂。六情垢翳，逐妄景以奔驰。惟躬行失入於邪宗，遂践履返迷於正道。 
　　三彭奋迅，号三恶之流吹。五贼抢攘，摽五苦之沦溺。既欲归真而知命，可无证性以回灵。是以上圣金科，太真玉诀，设灵虚之官属，建内 
　　禁之仙曹。落灭尸魔，降三天之正炁。飞度累户，还五体之灵光。俾复良心，为开正性。神功奕奕，妙用巍巍。今有弟子某，生际昌时，身 
　　逢道运。期领斑联於紫府，庸传经教於黄垓。探虑浊浪萦心，尘笼混识。是非颠倒，身口意之业障未澄。名利纷纭，贪嗔痴之恶根莫涤。内 
　　或亏於纯粹，外或滓於正真。既戕德基，莫圆道果。今为依按典式，召役官僚。宣秘诀以断除三尸，响灵音而消除五累。百关调正，六府虚 
　　澄。然后金液炼形，玉符保命。省躬佩受，即消五浊尘劫之灾。切己修持，自享九清逍遥之乐。仰惟大道，俯赐证明。
　　十方灵宝天尊
　　念金真章
　　天魔乘空发，万神骇神庭。托化谣歌章，随变入无名。嚣尘何纷纭，秽道当涂生。云合结朱空，北帝涌神兵。鼓极自知道，玄运来相征。上 
　　景御飞辔，迅驾检云营。促枝北帝录，收执群魔明。豁落张天罗，放威掷流铃。金真护空洞，玉光焕八冥。金符守上宫，神精戮天精。剪灭 
　　万妖炁，亿亿龟齐龄。上承九天信，啸命靡不倾。招真究三洞，惠诵朗日清。八道望玄霞，七转纬天经。洞合帝一真，拔度七祖程。削落五 
　　苦根，反魂蒙受荣。金光耀寂室，神烛自然生。香花散玉宇，烟气彻玉京。帝遣徘徊辇，三元降绿軿。迅驾腾九玄，朝我玉皇庭。
　　谨请落灭上尸道灵官，为嗣法弟子某，落灭色根恶道。学道修真，伏愿遂成。
　　度符下同
　　上尸情欲，自号彭琚。变化九种，鸟头蛇躯。混沌无心，或沉或浮。贪欲滋味，华色自居。走作魂魄，司人过尤。断人命根，气散神游。放 
　　荡三官，七虫无劬。真人王甲，书篆灵符。色欲已断，死路已除。元始有命，请斩尸头。三台监形，速出无由。灭根绝种，勿使遗余。今日 
　　炼真，三宫清虚。五帝临映，太乙定书。吉日沐浴，冠戴行畴。飞度无界，流景玉舆。逐景上清，乘空遨游。急急如上帝律令。
　　十方灵宝天尊
　　谨请落灭中尸道灵官，为嗣法弟子某，落灭爱根恶道。学道修真，伏愿遂成。
　　度符
　　中尸彭质，号曰中黄。爱欲自居，倚腹逃藏。沉浮变化，形无常方。执人魂魄，走作三宫。赤子驰骋，使人发狂。欲性爽神，罪由小虫。真 
　　人王甲，上帝已征。身佩玉符，玉文金章。列名玄圃，三欲已亡。元始符命，斩灭尸形。断根绝种，勿得飞扬。今日受炼，五府清凉。真仙 
　　安镇，藏内生光。五帝监映，太玄列行。中元沐浴，冠带衣裳。解形变景，流景玉光。飞升上清，食息太空。长保自然，天地元穷。急急如 
　　上帝律令。
　　十方灵宝天尊
　　谨请落灭下尸道灵官，为嗣法弟子某，落灭贪根恶道。学道修真，伏愿遂成。
　　度符
　　下尸彭娇，贪欲自荣。动色混沌，体无常形。依人两足，悦动人情。言我得失，走作魂灵。三宫扰乱，赤子不宁。贪欲小虫，假备幽冥。真 
　　人王甲，三炼已清。欲门闭塞，不受邪精。元始急令，三台临庭。速出元隐，及汝弟兄。九种子孙，一时斩形。五帝度真，太乙纪名。下元 
　　沐浴，冠带羽清。玄度三界，上饮元精。解形缘变，流景玉清。飞玄步虚，三景齐明。急急如上帝律令。
　　十方灵宝天尊
　　三尸既已落灭，五累今当飞度。谨请飞度色累户灵官，为嗣法弟子某，解除色累苦心门。学道修真，伏愿遂成。
　　度符
　　解形逮变，落尸五苦。三欲已清，神津内灌。脱故炼新，体香炁兰。玉符灭迹，地无拘孪。飞度天界，超凌云端。魔王保真，炁合自然。七 
　　祖同升，飞步天门。五帝监映，万神咸闻。急急如上帝律令。
　　十方灵宝天尊
　　谨请飞度爱累户灵官，为嗣法弟子某，解除爱累苦神门。学道修真，伏愿遂成。
　　度符
　　云行飞步，逮变玉光。解形脱迹，散发翱翔。人界无拘，乘虚空行。天魔已除，五道开通。超度风刀，形升上宫。急急如上帝律令。
　　十方灵宝天尊
　　谨请飞度华竞户灵官，为嗣法弟子某，解除华竞苦精门。学道修真，伏愿遂成。
　　度符
　　落尸解罪，即超镬汤。剪除华竞，灭落荣声。神真内炼，魔王保名。洞达无得，与道同情。逍遥自然，升晏紫庭。急急如上帝律令。
　　十方灵宝天尊
　　谨请飞度贪累户灵官，为嗣法弟子某，解除贪累苦形门。学道修真，伏愿遂成。
　　度符
　　解形神变，割截贪痴，超出铜柱，越度爱津。今日受度，苦爽咸迁。七祖解脱，九玄生天。贪累永脱，神飞上仙。急急如上帝律令。
　　十方灵宝天尊
　　谨请飞度身累户灵官，为嗣法弟子某，解除身累苦魂门。学道修真，伏愿遂成。
　　度符
　　玉符解罪，疾离俱波。荡除罪障，割切爱根。幽司罢对，寒乡停刑。不经苦恼，身得长生。快乐无为，逍遥太空。急急如上帝律令。
　　十方灵宝天尊
　　绝地根而消阴累，可奉希夷。保天常而驾阳灵，允臻玄妙。载惟学道，所贵知真。形神惟炼於阴阳，山林可消於魔疠。仰惟教主，曾演灵章 
　　。谨如律以宣扬，庶依科而传度。
　　十方灵宝天尊
　　太上曰：赤子治道，先须炼形。形神俱备，方得自然。
　　度金液炼形子符
　　金液炼形，与道合真。开明三界，是为天根。无为无极，无始无终。元皇九丑，灵魔绛宫。紫微飞天，身乘六龙。水上火下，流入三宫。神 
　　归阳明，大道自通。
　　度金液炼形午符
　　太液炼形，金马驿程。上下水火，森罗净霐。元范开漠，幽寂度人。受炼无穷，为道至真。三宫升降，五炁合并。太上符命，六丁潜形。紫 
　　罗郁秀，行符玉京。
　　太上曰：欲慕上道，先须炼形。炼形既备，亦须炼神。形神既炼，道性必通。
　　度金液炼神子符
　　太上炼神，九步八坤。行罡七转，内外合成。三台子午，绛宫受真。符炼万虚，赤火降心。辟除恶毒，往来俱荣。北都曲府，离合上清。大 
　　洞自然，风火无停。
　　度金液炼神午符
　　坤顺内荣，甲乙潜形。三魂受炼，七魄玄冥。五炁中理，断灭恶灵。九宫康配，列言上清。太乙含光，剪伐魔精。天圆四正，地方神宁。受 
　　炼神魂，往来玉京。五岳镇伏，万毒自倾。
