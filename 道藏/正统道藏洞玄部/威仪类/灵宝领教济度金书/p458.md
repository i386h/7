<!-- { "loadSidebar": true } -->
　　右符密咒，召肝神龙烟，字含明摄。掐卯文，取肝炁合东方青炁，布入符中。
　　肺符　符吏陈志元
　　魂精魄灵
　　肺府合形
　　水官合象百丞附身
　　勑咒
　　扶骞定华，金精晨霞。珪疏神沐，邈初元华。圣元增妙，羽真觉拏。和明招韬，浩素之家。急急如长生大帝律令。
　　唵哩□唏咤摄。
　　脾符　符吏王先之
　　上帝有勑
　　百魔敬听
　　飞神御化
　　一炁化生
　　勑咒
　　混理元首，罪罚翘亢。幽虚斗轮，枢微密会。神志迎威，土灵畴。极瑶静漠，贯始中黄。急急如长生大帝律令。唵曳都翳昙。
　　右符密咒，召脾神常在，字魂停摄。掐中指中文，取脾炁合中央黄炁，入符。
　　膀胱符　符吏张周
　　阴阳二炁
　　四神接灵
　　魂魄结聚
　　一体正形
　　勑咒先掐辰文
　　玄明日经，珪井龙浦。邻焕霞珨，冥变壬丁。云汉星耀，那奕变英。真伯回灵，滨化将奔。急急如长生大帝律令。唵叱地叱陀尼。
　　右符密咒，召膀胱神大灵，字传送摄。掐艮诀，取膀胱炁合东北方苍炁，入符。
　　小肠符　符吏李渊
　　三皇勑命
　　主炁小肠
　　生肌长肉
　　阳炁混康
　　勑咒先掐戌文
　　秀魁邻女，秘穴皈玄。池确支焕，通贯灵渊。迂录迟驷，金龙迟澶。炁纮俗神，会皇奏延。急急如长生大帝律令。唵菟□忏啰呢。
　　右符密咒，召小肠神太虚，字水谷摄。掐坤诀，取小肠炁合西南方淡红炁，布符。
　　胆符　符吏申孚
　　二炁合景
　　天王附身
　　通彻表裹
　　百神化生
　　勑咒先掐寅文
　　雷霆应朝，释运应轺。寂灵巨泛荡液晞遥。汶泸浪溢，诜诜汪翘。庄禧斗韩，庆孚灵苗。急急如长生大帝律令。唵离波那那哆耶。
　　右符密咒，召胆神龙曜，字威明摄。掐巽诀，取胆炁合东南方碧炁，入符。
　　大肠符　符吏周自然
　　人合人炁人精月宫太阴帝君
　　中皇上帝有命度日开放光明
　　天王急出号令
　　百神永镇肠经
　　勑咒先掐酉文
　　乾坤往返，灵路九回。轻清上冲，云角回煤。曲台皂府，孽雨瑶恢。赞诚定猷，返炁流魁。急急如长生大帝律令。唵婆舍罗吽尼。
　　右符密咒，召大肠神大充，字治华摄。掐乾诀，取大肠炁合西北方绿炁，布符。
　　胃符　符吏章修
　　三官朝太乙
　　五帝尽归堂
　　胃神领众圣
　　消灭大魔王
　　勑咒先掐卯文
　　日月合璧，上下珠连。灵风鼓扇，还返灵泉。弥漫龙穴，觉觉立元。真元不泄，玉阙回光。急急如长生大帝律令
　　唵噱吽咤璃哆。
　　右符密咒，召胃神灵光，字太仓摄。掐中指中文，取胃炁合上方紫炁，布符。
　　三焦符　符吏卓立
　　上焦中焦下焦
　　五神归命之曹
　　赤帝之命无迎
　　上下往来无劳
　　勑咒先掐申文
　　大元非神，道受其灵。化变无方，无形无名。至化冥冥，方想应神。首转机关，烟云郁青。急急如长生大帝律令。唵嘘吽吽哩咤。
　　右符密咒，召三焦神罗列，字玄液摄。掐艮诀，取三焦炁合东北方苍炁，布符。
　　胞络符　符吏王安
　　帝君勑下
　　飞摄百魔开
　　神清炁爽魂魄归歌
　　勑咒先掐卯文
　　洞机寂灵，角干冲霞。金刚惟思，斗巨成家。空玄怀漠，孚落灵芽。诸泊正田，真源无源无涯。急急如长生大帝律令。唵呼聚吽离咤。
　　右符密咒，召胞络神赤珠，字灵通摄。掐卯文，取胞络炁合东方青炁，布符。
　　合景生形总密咒
　　唵瑟呢勑耶喃嚧。
　　右密咒，每於前各符密咒毕，再加。
　　五帝玉司符#2
　　青帝玉司符勑咒
　　青帝护魂，保镇三宫。
　　右符一名上元玄虚自然八道度仙符。发卯诀，取炁吹符。次掐震文。密祝曰：谨请红杏，降炁入符。存吸东方青炁九道在口，运自己肝炁 
　　九道入口，相交，连诀弹入符中。
　　赤帝玉司符勑咒
　　赤帝养炁，万神皈身。
　　右符一名玄元灵虚自然八微玉真符。发午诀，取炁吹符。次掐离文，密祝曰：谨请櫗臈，降炁入符。存吸南方赤炁三道在口，运自己心炁 
　　三道入口，相交，连诀弹入符中。
　　白帝玉司符勑咒
　　白帝侍魄，冶炼阴邪。
　　右符一名中元皇灵九炁化生元紫金仙符。发酉诀，取炁吹符。次掐兑文。密祝曰：谨请磨针，降炁入符。存吸西方白炁七道在口，运自己 
　　肺炁七道入口，相交，连诀弹入符中。
　　黑帝玉司符勑咒
　　黑帝通血，万神保精。
　　右符一名黄元灵都虚微八道金书符。先发子诀，取炁书符。次掐坎文，密祝曰：谨请墨黑，降炁入符。存吸北方黑炁五道在口，却运自己 
　　肾炁五道入口，相交，连诀弹入符中。
　　黄帝玉司符勑咒
　　黄帝中主，万神无越。
　　右符一名三元紫微八政黄一化生真符。先发中指中诀，取炁书符。次再掐中指中文。密祝曰：谨请灵宝，降炁入符。存吸中央黄炁一十二 
　　道在口，却运自己脾炁一十二道入口，相交，连诀弹入符中。
　　青帝护魂符
　　五行之主
　　九炁司方
　　青阳造化赫赫阳光
　　飞云结篆风高马驯
　　灵烟荡荡玄化阳春
　　木官大惠镇护肝魂
　　勑咒
　　青光流映，光照八门。中有帝子，号曰玉灵。炼魂化魄，秀结紫英。空常九道，万祥齐并。急急如东方九炁天君律令。
　　右符取木炁，掐震诀，白素青书。
　　白帝侍魄符
　　白帝混沌三炁合神
　　吐青入玄洞达我身
　　阴魄返阳晁育蜉蝣
　　七尸澡炼万神侍迎
　　金炁散辉令我清虚
　　勑咒
　　飞光七炁，皓白分精。金晖吐炎，召阳摄阴。藏天隐月，衣袅素云。下降肺府，告以神明。急急如西方七炁天君律令。
　　右符取金炁，掐兑文，紫素白书。
　　赤帝养炁符
　　赫赫阳精万物发生
　　紫房罗合九魂练纯
　　劫仞萧台披朱始青
　　通流血炁返胎火庭
　　勑咒
　　九炁洞耀，三光流精。丹元焕映，点对南溟。炎阳上彻，赤霞絪缊。神结紫房，上升玉庭。急急如南方三炁天君律令。
　　右符取火炁，掐离文，黄素丹书。
　　黑帝通血符
　　玄无变化结炁溟蒙
　　真元汗漫太虚云从
　　黑亦玉帝总御飞龙
　　冲妙之质至道难终
　　勑咒
　　六阳分乾，元一天根。金华皓映，素魄合灵。南制九光，北摄水精。东开三道，西镇七门。急急如北方五炁天君律令。
　　右符取水炁，掐坎文，白素黑书。
　　黄帝中主符
　　五炁运度泉脉贯通
　　日运玄珠光透华峰
　　三宫升降往来不穷
　　勑咒
　　宝华妙灵，三炁交缊。柔天厚德，下统纲云。北酆削籍，南上生名。光振九府，体无常形。急急如中央一炁天君律令。
　　右符掐中指中文，取土炁，用绛素黄书。
　　五芽真文
　　并用洞章本方炁诀书之。
　　东方青芽真文
　　东方青芽，服食青芽，饮以朝霞。
　　帝讳开明灵威。书符时，以舌撩上齿之表，舐唇令玉泉满口，三咽之。存东方青炁之中，木星焕明，覆映兆身。即引从口中，入于肝府， 
　　下镇肝宫，须臾兆身内外，皆得光明。
　　南方赤芽真文
　　南方朱丹，服食朱丹，饮以丹池。
　　帝讳丹泉珠。书符时，以舌撩下齿之表，舐唇令玉芝满口，三咽之。存南方赤炁之中，火星焕明，覆映兆身。即引从口中，入于心府，下 
　　镇心宫，须臾兆身内外，皆得光明。
　　西方白芽真文
　　西方明石，服食明石，饮以灵液。
　　帝讳明石。书符时，以舌撩上齿，舐唇令玉芝满口，三咽之。存西方白炁之中，金星焕明，覆映兆身。即引从口中，入于肺府，下镇肺宫 
　　，须臾兆身内外，皆得光明。
　　北方碧芽真文
　　北方玄滋，服食玄滋，饮以玉饴。
　　帝讳玄滋。书符时，以舌撩下齿裹，舐唇令玉芝满口，三咽之。存北方黑炁之中，水星焕明，覆映兆身。即引从口中，入于肾府，下镇肾 
　　宫，须臾兆身内外，皆得光明。
　　中央黄芽真文
　　中央戊己，昂昂泰山，服食精炁，饮以醴泉。
　　帝讳瑛。书符时，以舌撩上玄膺，取玉泉，舐唇，三咽之。存中央黄炁之中，土星焕明，覆映兆身。即引从口中，入于脾府，下镇脾宫， 
　　须突兆身，内外，皆得光明。
　　灵宝领教济度金书卷之二百八十竟
　　#1三部八景符：底本无此句，据卷首目录补。
　　#2五帝玉司符：底本无此句，据卷首目录补。
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百八十一
　　书篆旨诀品
　　开度用
　　九天生神宝符
　　先凝神定息，炷香，默朝九天生神上帝。请降真炁，注入朱现笔素之间，然后书符。
　　郁单无量天生神宝符
　　帝真胞命元元一黄演之炁。
　　帝讳。书符时，存本天苍光之炁入符，以混合空洞炁咒勑之。一名八生自然灵飞宝符。
　　上上禅善无量寿天生神宝符
　　帝真胎命元洞冥紫户之炁。
　　帝讳。书符时，存本天赤#1色之炁入符，以无量结紫户咒勑之。一名至真虚玄混成灵仙符。
　　梵监须延天生神宝符
　　帝真魂命元长灵明仙之炁。
　　帝讳。书符时，存本天青色之炁入符，以须延总三云咒勑之。一名太极理命幽妙玄寂符，一名三炁龙胎玉虚化生自然宝符。
　　寂然兜术天生神宝符
　　帝真魄命元砀尸冥演由之炁。
　　帝讳。书符时，存本天绿色之炁入符，以寂然无色宗咒勑之。一名道真空玄九微素元宝符，一名返真飞鸣水素元宝真符。
　　波罗尼密不骄乐天生神宝符
　　帝真脏府命元五仙中灵之炁。
　　帝讳。书符时，存本天黄色之炁入符，以翻翻五帝驾咒勑之。一名虚无生天飞灵元精宝符，一名九虚玄生虚灵元精宝符。
　　洞元化应声天生神宝符
　　帝真灵府命元高真冲融之炁。
　　帝讳。书符时，存本天白色之炁入符，以应声无色界咒勑之。一名玉宝洞微左炁理命保真符。
　　灵化梵辅天生神宝符
　　帝真元府命元高仙洞笈之炁。
　　帝讳雾云。书符时，存本天紫色之炁入符，以玄会统无涯咒勑之。一名虚明左契冲化通神符，一名虚明三洞左契神化返真符。
　　高虚清明天生神宝符
　　帝真华府命元真灵化凝之炁。
　　帝讳霐。书符时，存本天碧色之炁入符，以清明重霄上咒勑之。一名空玄上元三炁化生自然玉符。
