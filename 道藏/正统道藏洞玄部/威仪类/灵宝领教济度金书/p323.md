<!-- { "loadSidebar": true } -->
　　尾计都真君，天一紫炁真君，太一月李真君，星中道德真君圣众，斋主某本命元辰，建生星斗君，运限照临一切真宰，太岁尊神，日直香官 
　　，里域土地，虚空鉴察应感灵司，仗此宝香，普同供养。伏以祖炁混茫，抱玄黄於象外。元功恢廓，罗经纬於寰中。焕二景以旋飞，灿五精 
　　而周布。紫霄璧合，玉宇珠联，授时崇七政之名，锡范定五纪之目。是昼是夜，运晦朔弦望之轮。秉阳秉阴，正逆顺伏留之轨。倾光有赫， 
　　垂象无私。三宝膏沐於神辉，九执宣扬於暗曜。青罗启运，黄老开图。握化机而周四七之躔，灾祥井井。司天符而定十一之数，机眚昭昭。 
　　拱帝座於天心，提民生於地面。登晨奔景，孰窥神化之玄微。视履考祥，盍迓蕃厘之妙密。今有斋主某，夙钦道日，幸际真风，九思殚徼福 
　　之恭，三省罄知非之悃。银缸设像，列丹焰以荧煌。宝篆腾芳，御紫烟而缥缈。琼科演妙，玉籁通玄，肃鸾序以瞻天，叩鸿钧而请命。伏愿 
　　丹忱日监，玄泽天开。玉树笼葱，茂四时之景福。金花郁勃，延千岁之修龄。稽首皈依无极大道。
　　臣众等志心皈命日官大圣太阳郁仪帝君，官中神仙。和：诸灵官。
　　伏闻宝池映郭，金门耀彩於祥莲。碧海飞轮，丹御腾光於若木。浴神辉於上馆，炼阳魄於西关。三极着明，十华久照。重输同晷，昭六龙休 
　　征之符。负环抱环，彰万象灾期之兆。周黄道而陆分南北，罗赤界而时定春秋。动植赖以生成，刑德由其橐钥。光舒化国，象配宸庭。今有 
　　斋主某，蠲洁蓬居，恪殚葵志，皈命日宫大圣太阳帝君。伏愿郁仪锡庆，金简书名。日丽千山，拥神光於步武。烟收六合，扫阴翳於兴居。 
　　运限吉符，命身灾散。眷序协芝兰之韵，家庭茂椿桂之华。稽首皈依，虔诚赞咏，
　　信礼无上太虚天日宫太阳帝君。
　　东望扶桑宫，稽首朝郁仪。太阳洞明景，寥寥何所思。今我拜金色，候天望英姿。皇华将玉女，临轩降此时。和：与道合真。
　　臣众等志心皈命，月官大圣太阴结璘皇君，官中神仙。和：诸灵官。
　　伏以地铺七宝，阴精浴束井之津。林茂八骞，素魄炼阳光之沼，漾金波於碧汉，飞玉兔於清霄。洞照六虚，统御万国。十辉璚焰，彰灏炁於 
　　鸿图。五色阳光，表祥符於凤历。九道定盈亏之象，二交经虚暗之躔。配椒掖之徽柔，并槐庭之忠直。生成品类，和合乾坤。今有斋主某， 
　　蠲洁蓬居，恪殚葵志，皈命月宫大圣太阴皇君。伏愿结璘锡庆，绿字书名。桂影高华，映门阑之喜色。蟾辉澄莹，消运限之灾氛。介福天齐 
　　，迎祥冰皎，弦诵克昌於文献，讴歌永乐於熙平。稽首皈依，虔诚赞咏，
　　信礼无上太虚天月府太阴皇君。
　　仰望顾八表，惟月孕阴精。中有太素皇，夫人驾绿軿。耀华光二极，混明照三清。殷勤求至道，五色下来迎。和与道合真。
　　臣众等志心皈命束方木德岁星重华真君，星中神仙。和：诸灵官。
　　伏闻少阳布象，青光流八极之辉。苍龙垂精，束陵开九府之邃。位守仁而御震，时执政以行春，福德攸司，生育是职。五谷熟而人民育，亶 
　　藉权衡。三光全而寒暑平，允由主宰。领齐岱东夷之分，拱阊阖中极之尊。各配农官，历周岁钥。赞裁成於二炁，敷慈惠於群灵。今有斋主 
　　某，蠲洁蓬居，恪殚葵志，皈命东方木德岁星重华真君。伏愿始阳锡庆，药简书名。庭院酣春，登春台而日辟。命身益寿，履寿域以天开。 
　　百福云臻，千灾风扫，叙天伦之乐事，昌世泽之芳猷。稽首皈依，虔诚赞咏，
　　信礼无上太虚天东方木德岁星真君。
　　岁星乘木德，展转耀东乡。波天资润泽，正色滉明皇。寻华歌浩漾，掷水咏芝房。经时频梼祝，获福自然长。和：与道合真。
　　臣众等志心皈命，南方荧惑执法真君，星中神仙。和：诸灵官。
　　伏以太阳布象，赤光流八表之辉。朱雀垂精，南上开三门之邃。时执衡而行夏，位守礼以御离，骄奢攸司，长养是职。入太微受制而出，巡 
　　历经缠，配司马执法而行，栽成天政。领吴楚南蛮之分，拱阊阖中极之尊。名兼备於鸿胪，历二周於岁管。威芒振肃，号令森严。今有斋主 
　　某，蠲洁蓬居，恪殚葵志，皈命南方火德荧惑执法星君。伏愿朱阳锡庆、琼简书名。炁宇无尘，奏虞熏於永昼。门庭多暇，抱湛露於清宵。 
　　眷序团乐，云仍昌炽，运限不临於九厄，兴居自纳於千祥。稽首皈依，虔诚赞咏，
　　信礼无上太虚天南方火德荧惑星君。
　　芒角森龙凤，威光映十天。丹刚耀午夜，朱火焰三边。晶明符正炁，剑戟焕兵权。搀抢应灭迹，孛彗敢当前。和：与道合真。
　　臣众等志心皈命，西方金德太白天皓星君，星中神仙。和：诸灵官。
　　伏闻少阴布象，素光流九野之辉。白虎垂精，西辰开七门之邃。位守义而御兑，时执矩以行秋。肃杀攸司，兵刑是职。配将军而列司马外阃 
　　宣威。主大臣而号上公，中朝佐政。领秦蜀西戎之分，拱阊阖中枫之尊。翊羲驭以周躔，建节旄而耀武。万民瞻仰，群品陶镕。今有斋主某 
　　，蠲洁蓬居，恪殚葵志，皈命西方金德太白天皓星君。伏愿阴锡庆，琼简书名。玉瀣涵秋，浴清光於德履。金飙戒晓，散和气於高门。福注 
　　银演；寿齐璇极，畅亲姻之宴乐。迎运限之佳祥，稽首皈依，虔诚赞咏，
　　信礼无上太虚天西方金德太白星君。
　　太白凌清汉，腾霜耀素英。亭亭浮瑞炁，皎皎盛长庚。锋高能御寇，色润每降兵。推穷符历数，合道与长生。和：与道合真。
　　臣众等志心皈命，北方水德辰门伺晨星君，星中神仙。和：诸灵官。
　　伏闻太阴布象，黑光流九有之辉。玄武垂精，北冥开五门之邃。位守智而御坎，时执权以行冬。杀伐攸司，收藏是职。槐省配公辅之贵，燮 
　　理阴阳。棘庭持廷尉之平，简清狱讼。领燕代北狄之分，拱阊阖中极之尊。躔佐日轮，历周岁运，垂灵光於群品，敷休德於三灵。今有斋主 
　　某，蠲洁蓬居，恪殚葵志，皈命北方水德辰星伺晨星君。伏愿玄阴锡庆，玉札书名。步武阳回，福茂迎长之旦。门庭春近，灾消饯腊之朝。 
　　运限冰清，身心月莹，眷序保岁寒之乐，云仍昭积善之符。稽首皈依，虔诚赞咏，
　　信礼无上太虚天北方水德辰星星君。
　　妙哉扶五炁，仿髴见玄门。嵯峨当丑位，壬癸洞灵君。分辉凝皎洁，肸蠁赴思存。仙歌将舞蹈，良久下金天。和：与道合真。
　　臣众等志心皈命，中央土德镇星地候星君，星中神仙。和：诸灵官。
　　伏闻冲和布象，黄光流十土之辉。勾陈垂精，黄道开四门之邃。时执量而行季夏，位守信而御中宫。德厚攸司，枢机是职。历星躔而敷天令 
　　，景配重阴。垂嘉征而乐清时，欲臻泰定。领三河宋卫之分，兼京师众大之区，三十岁而一周，五百年而应运。神光所被，品物咸亨。今有 
　　斋主某，蠲洁蓬居，恪殚葵志，皈命中央土德镇星地侯星君。伏愿中黄锡庆，碧简书名。福地长春，茂四时之佳炁。壶天下夜，陶八景之灵 
　　辉。眷序熙熙，门庭穆穆，扫三灾於运命，延百顺於曾玄。稽首皈依，虔诚赞咏，
　　信礼无上太虚天中央土德镇星星君。
　　高穹符戊己，藏陆起重霄。五行尊暗曜，九土见光昭。甘石推留伏，陶巫等沈寥。上天垂雨露，伏地礼空谣。和：与道合真。
　　臣众等志心皈命，神首罗( )建星真君，星中神仙。和：诸灵官。
　　伏闻交初纪度，行隐道於珠躔。天首标名，着黄旛於玉历。潜曜横行於次舍，韬光独断於堪舆。炁厌星辰，勇摧．山岳。兵刑是职，正阴阳 
　　薄蚀之期。权柄攸司，示黎庶凶灾之兆。圣武堂堂而莫测，神威凛凛以无方。月十八以周天，域三千而示变。难窥喜怒。亦典机祥，今有斋 
　　主某，蠲洁蓬居，恪殚葵志，皈命神首罗( )建星真君。伏愿束华锡庆，金策书名。神观澄清，扇和风於万宇。天姿闲暇，扫戾炁於千朝。 
　　天锡修龄，神扶景运，命限免刑冲之咎，亲姻均宴乐之欢。稽首皈依，虔诚诚赞咏，
　　信礼无上太虚天神首罗( )建星真君。
　　神首循黑道，冥冥超至灵。暗明期朔望，阳德晦阴精。高镇黄旛阙，矛戟耀霜铃。志心俟多福，稽首讽真经。和：与道合真。
　　臣众等志心皈命，神尾计都坠星真君，星中神仙。和：诸灵官。
　　伏闻交中纪度，神光潜运於中天。地尾标名，征号密符於豹尾。上总九霄而御政，下巡八极以持衡。勇武无疆，威权有耀。三灵振动，示咎 
　　征而兆灾期。二景昏蒙，履虚道而乘暗炁。建坠平分於列舍，喜怒独奋於经躔。权异攸司，金革是职。运神锋而赫奕，扬圣化以巍峨。今有 
　　斋主某，蠲洁蓬居，恪殚葵志，皈命计都坠星真君。伏愿
　　西灵锡庆，玄简书名。万事无忧，影浸秋空之月。一门有喜，光融淑景之春。身命平和，灾衰洗荡，眷序迓如天之福，曾玄衍若水之祥。稽 
　　首皈依，虔诚赞咏，
　　信礼神尾计都坠星真君。
　　处暗表阴德，豹尾镇星宫。怒指摧山岳，权雄暝太空。龙蛇生怪状，变异忽昏蒙。主人长寿乐，禳应在恪恭。和：与道合真。
　　臣众等志心皈命，天一紫炁星君，星中神仙。和：诸灵官。
　　伏闻遥瞻象纬，夙钦天一之名。普植神灵，实总函三之政。禀太阳之余炁，佐宸极之流恩。潜隐华芒，密行次舍。司道德福禄之柄，溥浃群 
　　灵。荡飞流彗孛之灾，仁周六合。慈爱而吉祥止止，孤高而燕处申申。翊九天以储休，周三十而御历。生成有赖，化育无垠。今有斋主某， 
　　蠲洁蓬居，恪殚葵志，皈命天一紫炁星君。伏愿碧霄锡庆，金格书名，道炁弥罗，护门庭而清诤。景星照曜，荫起处以安宁。四时春和，五 
　　行天顺，蔼休祥於眷序，衍文献於云仍。稽首皈依，虔诚赞咏，
　　信礼无上太虚天天一紫炁星君。
　　授制宗元帝，含精耀紫微。阴阳乘运极，幽显閟灵机。玉舆登广汉，金铃步斗飞。。四宿循周度，九土尊天威。和：与道合真。
　　臣众等志心皈命，太乙月孛星君，星中神仙。和：诸灵官。
　　伏闻仰观太一，潜灵曜於层霄。俯御大千，奋神威於经舍。禀夜光之余炁，司阴景之灾符。喜隐精芒，怒彰彗像。示除旧布新之异，远藉扬 
　　辉。表经天烛地之妖，近稽宿分。虽变现之靡定，而灾眚之无殊。政赞两仪，历周九岁。布灵通於三极，矜黎庶於九垓。今有斋主某，蠲洁 
