<!-- { "loadSidebar": true } -->
　　功德，皈流庙食英灵，祀典神职。并愿昭宣洞辅，燮理阴阳。体道施仁，散阳春於三极。宪天布德，舒爱日於群灵。职风雨则敷帝泽於金禳 
　　，主雷霆则赞天威於玉宪o 山川神职，诣南丹而受化仙邦。泽垒冥僚，辞北绝而超归阳境。今故烧香，自皈依师尊大圣众，至真之德。得道 
　　之后，升入无形。和：与道合真。
　　礼方　　忏方
　　步虚　　三启
　　三礼
　　重称法位
　　具位臣某，谨重诚上启太上无极大道元始天尊，太上道君，太上老君，无上玄老，十方已得道大圣众，至真诸君丈人，三十六部尊经玄中大 
　　法师，天师君，上相上宰，四司五帝，三界官属，一切真灵。臣等朝菌贱质，夕蕣齐资。宿藉庆基，荷师资之面命。欣逢昌运，感仙圣之心 
　　传。佩三乘鸾凤之章，膺七部虬龙之篆。盍栖神於林壑，宜息影於烟霞。凝妙神光，凌玄圣运。乃践红尘而逐逐，莫稽白日以迟迟。大德同 
　　仁，逭威章於鼎钺。小心领教，酬恩纪於丘陵。庶畅微勋，上裨洪造。以今斋主某，苹蘩事上，葵藿由中。斋谨按於三天，罗敷此日。泽觊 
　　覃於九地，扶植化生。佩符戒以欢愉，脱尸累之苦恼。九朝事毕，万劫缘彰，行依芝检以祈恩，肃对枫宸而受度。八鸾唱毂，九凤翔轩。千 
　　真水月之交罗，万里风云之庆会。灼清香於大地，奏广乐於钧天。宇宙融和，幽冥欢乐。尚虑业乘浩劫，尘袭今生。六贼游戏於灵台，五欲 
　　徘徊於觉海，圭凝黍累，岳耸渊深。或雾障於道芽，莫日升於善果。爰投十极，遍礼三光，历五岳以陈情，企三乘而请命。更祈终惠，恪印 
　　初忱。飞丹诏於清微，驰紫纶於黑郁。罪无大小，开地禁以拔除。过有显微，挽天河而倒洗。疾削刑书之宿字，预浮仙籍之香名。翠□青松 
　　，标傲霜之劲操。苍颜白发，回润晓之芳容。万福天来，百灵圣翼。七灵凤篆，斥经纬之纷葩。八威龙文，度阴阳之孛蚀。圆清降炁，方厚 
　　扶形。世运环周，永不经於北府。劫尘轮转，常受化於南宫。得见太平，常臻福庆。肆觐玉京之主，得为金阙之臣。衣食自然，形神俱妙， 
　　倘拜帡幪之惠，允昭浩荡之恩。上愿覆载清宁，仪璘焕耀，圣图地辟，瑶历天长。八荒开寿域之祥，梯航慕义。九有享春台之乐，文轨归仁 
　　。白麟赤雁以来游，紫凤青鸾而率舞。道风披拂，化雨沾濡。则上明天尊大慈之化，下副臣等皈命之诚。谨启以闻。
　　发愿
　　存神　烧香
　　香官使者，左右龙虎君，侍香诸灵官，当令臣晚朝升坛行道之所，自然生金液丹碧芝英，百灵众真交会，在此香火炉前。令臣学道得道，求 
　　仙得仙，斋主获福，幽显蒙恩，十方仙童玉女，侍卫兰烟。传臣向来所启，速达俓御太上无极大道至真玉皇上帝御前。
　　出堂颂
　　灵宝领教济度金书卷之一百六十九竟
　　洞微高士开光救苦真人宁全真授灵宝通玄弘教水南先生林灵真编
　　卷之一百七十
　　科仪立成品
　　预修黄箓斋用
　　预修黄箓谢恩醮仪
　　步虚　　烧香颂
　　各礼师存念如法
　　卫灵咒
　　五星列照，焕明五方。水星却灾，木德致昌。荧惑消祸，太白辟兵。镇星四据，家国利亨。名刊玉简，字录帝房。乘飙散景，飞腾太空。出 
　　入冥无，游宴十方。五云浮盖，招神摄风。役使万灵，上卫仙翁。和：与道合真。
　　呜法鼓二十四通
　　无上三天玄元始三炁太上老君，召出臣身中三五功曹。左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域真官正神，急上关启臣今奉为入意。以今设醮行道，愿得玉清道炁灵宝妙光下降，流入臣等身中。 
　　即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达俓御太上无极大道至真玉皇 
　　上帝御前。
　　请称法位
　　具位奉行生身受度预修黄箓谢恩清醮法事小兆臣某，与临坛官众等，谨同诚上启太上无极大道虚无自然元始天尊妙无上帝，虚皇玉晨大道君 
　　妙有上帝，万变混沌玄元老君至真大帝，玉皇大天尊玄穹高上帝，紫微中天北极大帝，勾陈上宫天皇大帝，高上神霄玉清真王长生大帝，东 
　　极青华大帝，后土皇地祇，十方灵宝天尊，九天生神上帝，三十二天上帝，五灵五老上帝，东华上相木公青童道君， 西灵太妙夜光金真圣 
　　母元君，上清十一曜上真道君，南辰六阙上真道君，北极九府上真道君，二十八宿星君，泰玄枢机三省诸相天君，三元三官帝君，北极四圣 
　　真君，玄中大法师，三天大法师，灵宝经籍度三师真君，九天诸司真君，天曹诸司真君，十方无极飞天神王，五天三界大魔王，三天门下道 
　　化护正定志真君，三天门下上章词表灵官，三洞三乘经箓法中上圣高真、神仙将吏，五岳五帝真君，五天圣帝，北阴酆都玄天大帝，东霞扶 
　　桑丹林大帝，洞天福地靖庐治化仙官，本靖祖玄真师列位真人，经籍度师列位真人，城隍社令，土地主执，三界官属，一切真灵。臣闻三宝 
　　开光，散太无之梵炁。千灵拱极，敷妙有之元精。垂象错落於青霄，流形陆离於黄混。道贯一元之表，粹妙生神。人为万物之灵，冲和禀命 
　　。玉字彰而飞浮渺渺，金书焕而荫覆玄玄。妙矣神机，大哉圣化。凡属范围之内，悉归陶冶之中。有感斯通，无泽不被。今斋主某，一心疏 
　　瀹，百体澄虚。敷黄箓於预修。欣承帝泽。按玄图而受庆，喜拜灵棋。庸摅采藻之诚，恪露倾葵之敬。伏望灵光炜烨，神景辉华。云路风清 
　　，迓玲珑之羽葆。霄衢霞灿，移缥缈之旌幢。混丹舆绿辇以骖陪，会羽盖琼轮而翼从。玄龙上下，朱凤后先，俯迂降於玄坛，仰曲矜於丹祷 
　　。臣下情无任之至，谨稽首再拜奏请。
　　请圣
　　三界众真，醮筵列圣，适伸拜请，谅沐光临。请各整於仙班，共祇迎於帝驭。
　　降九位
　　鸾舆至止，鹤驾临轩，与醮众真，如仪朝礼。朝礼既周，请升醮席，斋主上香，设拜初进酒。
　　初献
　　重称法位
　　具位臣某，谨重诚上启三清上圣，十极高真，玄穹之尊帝真灵，方厚之神祇主执，醮筵内外一切威灵。臣闻金阙穆清，拥神光而郁勃。玉京 
　　邃漠，焕灵景以弥罗。萧台凝七宝之辉，妙庭贯三华之彩。玉林炜烨，耀流日而朱实离离。骞树琳琅，鼓灵风而翠葩奕奕。云霞离合，日月 
　　旋飞，结紫烟以成宫，流绛霞而作盖。九光回运，中凝浩劫之尊。万炁葳蕤，上拱虚无之圣。五灵洞焕，八景流明。无形无名，虽混真精而 
　　独运。有滋有象，常孚妙炁以同流。慈风披九地之遥，法雨润八荒之大。至化所化，自然而然。惟昭作善之符，斯契降祥之应。臣等玄枢快 
　　睹，道纪亲参，莫超近以回灵，尚栖迟而混俗。宪天弘道，誓殚金石之诚。佐国立功，敢叛丹青之信。况奉词旨，所合关闻。
　　宣词
　　按如词旨，备殚衷素。今斋主某，省躬改过，励志祈恩。念禀炁太无，常逐化机而展转。致流形妙有，每随业网以经营。百年弹指於驹窗， 
　　万劫惊心於蚁磨。匪祈洪贶，曷副丹衷。若稽度命之经书，爰按升神之简策。坛崇虚梵，笈启玄虚。璧奠五灵，露寸天而玉立。缯罗十极， 
　　借尺地以球呜。殚肘行膝步之恭，罄目遡心驰之敬。龙符耀景，佩三洞之琼文。凤戒流华，膺九真之琅训。内超玄祖，外拯冤仇。开方来福 
　　庆之期，巍巍神力。廓见在愆瑕之会，赫赫威灵。蒙曲鉴於蚁忱，荷直颁於鸿泽。九朝礼罄，星拱北而斋福周圆。一念仁充，水东流而宸厘 
　　覆荫。允拜玉成之造，敢忘金洁之忱。黍稷非馨，诚僭殚於万一。刍尧可采，词敢罄於再三。伏愿听卑不遗，临下有赫。流洪恩於惠露，逭 
　　玄宪於飞霆。俯鉴享帝之筵。曲御事天之墠。琼章神变，舞翠斝以流金。瑶笈飞玄，灿珠篝而耀玉。风葆舞天花之影，云笙奏钧乐之音。杳 
　　霭霏烟，散乾坤之瑞色。笼葱宝雾，焕经纬之灵辉。混万圣以时歆，罗千真而日鉴。臣下情无任，不胜虔祝之至。
　　亚献
　　重称法位
　　具位臣某，谨同诚上启三清上圣，十极高真，玄穹之尊帝真灵，方厚之神祇主执，醮筵内外一切威灵。臣闻八威龙文，微妙发天光之瑞。九 
　　霄凤炁，希夷腾圣彩之祥。彰经纬而空碧凝真，运雌雄而玄丹混景。英元潜拱。胤三素之霏烟。仪璘傍招，挹五华之宝曜。内飞腾於神景， 
　　外辟斥於魔灵。九夜幽寥，乘晨辉而启旦。五灵阴翳，飞朝景以开春。孰非元始之金光，普焕灵虚之绛彩。教分三洞，罗敷祖炁之玄。道贯 
　　一乘，洞焕神功之粹。天人共仰，今古咸宗。今斋主某，吁天激切，扣地勤渠。剑履趋朝，幸罄由中之祷。登笾设席，重殚事上之忱。伏愿 
　　渊听昭回，慈观寂感。焕金鸡於阊阖，历关诸天。飞丹凤於郁罗，普告三界。勑北单风泽之境，勒东岱日观之区。黑简削名，尸累风晞於朝 
　　露。青编纪宇，冤愆云散於秋蟾。开丹火以登图，宣朱陵而移籍。五福天锡，此生之步武高华。十善日跻，他世之精神逸迈。运应归於灭度 
　　，魂即证於超凌。与道合真，不经幽暗。随劫受化，常睹光明。蒙旌丝粟之芹，允拜嵩瀛之造。更愿松萝有耀，蓬荜生辉，七叶连荣，济世 
　　耀堆床之芴。五枝挺秀，传家华插架之签。香凝涧藻以生春，祥拥棠椿而不夜。萃欢声於院宇，来喜炁於家庭。
　　道日开明，玄风披拂。臣等鸳斑缀武，猊座承颜。威仪自然，虑触四司之霜简。存念如法，惧书五帝之风章。惟三省以冰兢，极九思而芒负 
　　。亶希涵育，实戴生成。上愿七部流华，三乘凝妙，乾枢清晏，坤轴澄宁。风雨均讽，焕宝光於七纬。山川静谧，凝瑞气於百昌。萃耕田凿 
　　井之欢，遂戾天跃渊之乐。螟蝗遁影，疵疠潜踪，幽壑神僚，诣朱宫而校绩。冥关灵识，登青府以朝真。凡居阴暗之乡，均陟阳明之界。苍 
　　苍正色，莫殚庸敬。以神交渺渺大罗，冀鉴克诚而炁合。恪陈三献，广罄千勤。臣下情无任，不胜恳祷之至。
　　终献
　　重称法位
　　具位臣某，谨重诚上启三清上圣，十极高真，玄穹之尊帝真灵，方厚之神祇主执，醮筵内外一切威灵。臣闻旋无色，凝无渊，函圆方而明照 
