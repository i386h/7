<!-- { "loadSidebar": true } -->
　　正月巳，二月亥，三月午，四月子，五月未，六月丑，七月申，八月寅。九月酉，十月卯，一月戌，十二月辰。
　　罪至日
　　正月午，二月子，三月未，四月丑，五月申，六月寅，七月酉，八月卯，九月戌，十月辰，十一月亥，十二月巳。
　　受死日
　　正月戌，二月辰，三月亥，四月已，五月子，六月午，七月丑，八月未，九月寅，十月申，十一月卯，十一月酉。
　　申奏
　　诸奏申文檄，若诸大斋，宜召役灵宝天仙内院承受部仙吏，神霄玉府运神会道功曹，发放大将军，九天生神府上奏灵官，玄灵纵玑府玉女功 
　　曹，玉清总召天枢院承受发放司仙吏，三界直符，四直功曹，地分传奏神祇，本靖主将副将，护道监坛四大将，诸省府院司传奏仙吏，及里 
　　域土地等，赴坛祗领递达。如九天斋，则不当召役灵宝璇玑官将。如青玄斋，则不当召役灵宝神霄九天纵玑官吏。如纵玑斋，则不当召役灵 
　　宝神霄九天官吏。缘各有职守故也。迩来世间道士，不知源流，惟欲召将之多，俾观听者诧其行法之众。每遇发奏，将南北院雷司诸部，及 
　　考召炼度官将，尽行召集，殊不思关渠何事。又有愚懵无知者，称上界直符天道功曹，中界直符人道功曹。下界直符地道功曹。但以三功曹 
　　配三符使，自谓亲奇岂知三功曹乃神霄七道功曹追摄所司，与直符全无交涉。又有焚化财帛，乃召役运纲符吏，车脚健官。此等神吏，法部 
　　不载，切宜删去。
　　载九履一，左三右七，二四为肩，六八为足，五居中宫，以治腹实。此乃《河图》 豁落罡，《易》所谓三五一变，错综其数者也。又 
　　谓之九灵罡。第一位曰璇光灵，第二位曰天路灵，第三位曰玉堂灵，第四位曰虚梵灵，第五位曰无皇灵，第六位曰紫光灵，第七位曰宋神灵 
　　，第八位曰幽期灵，第九位曰神全灵。五位以上，五行生数也。五位以下，五行成数也。其玄妙未易言究，故法师飞神多步此里。省昔有三 
　　戒。其一飞步不许秉简。谓法师端简朝奏，及召将飞谒，侍职以简囊从右接去，然后袖手插诀步罡。步毕，乃授简凌虚，不欲仪矩，如漏壶 
　　上司辰也。其二飞步不许倒行。谓法师步至四五六三位，宜自第四位回身向后，顺行至第六位，复回身向前步去。不欲步趋，如村落中巫现 
　　也。其三飞步不许单足。谓法师每先进左足在一宫，即以右足合之，九宫皆然。不欲气象，如市井间婴孩也。能明乎此。然后可以步九灵罡 
　　。
　　诸建大斋，奏申三界文檄，全以印信为凭。四十九品中所载虽多，未尝尽用。今来以会本派常用为准。其奏申状内年月合用职印，即线 
　　印是也。法师备受三洞录，则用总括三洞之印。如只受大洞，则用上清毕道之印。如只受中盟，则用上清金真之印。如方受盟威，许摄行科 
　　教，则用上清盟威之印。或已受三洞，未受盟威，不许妄行科教。玄都有律，毋自贻伊戚也。其奏状可漏姓名，合用飞玄三炁玉章。其申状 
　　可漏姓名，合用三天太上之印。其奏申方函姓名，合用灵宝大法司印。其奏状方函两头，合用玉清通章印。其申状方函两头，合用束华学真 
　　印。其申下界文牒，并以行司为额，合用灵宝大法司印。若建坛以后，散坛以前，并以上清灵宝玄为额，合用灵宝玄坛之印。其所部官吏， 
　　并以靖名为额，合用领教嗣师系代宝印。其上表内外所用，与奏状同，其上章年月上，合用箓印。方函姓名，合用发遣九灵飞步章奏印。木 
　　函两头，及蜡池及青黄方函两头，并用玉清通章印章。袱交结束腰套封，合用玉清通章印。勑赦，用泰玄都省印。如建青玄斋，合用青玄黄 
　　箓左府印代司印。建游玑斋，合用玄灵游府印代司印，中天玉章印，代飞玄三炁玉章。建雷霆斋，合用五雷使院之印代司印，或用节制天霆 
　　部印。其黄箓明真开度诸斋摄召，合用摄召万神中章。余所传甚多，以不适於用故无。假诸申奏状内年月下具衔书姓，及可漏具衔书姓下， 
　　宜法师自会名。文牒后具大字衔书姓下，宜法师自会名。押字关剖后具衔书姓下，法师不会名，只押号。其文牒遇牒字，即用印品字安其关 
　　剖，只曰时一印而已。
　　诸关发文檄，利用传送功曹二时，
　　忌用截路空亡时。
　　传送功曹时
　　以天呈十二神，顺行十二支阳曰起大吉，阴曰小吉。视传送功曹在何位，此即其时，宜申奏也。
　　截路空亡时
　　甲曰申时，乙曰未时，丙曰辰时，丁曰卯时，戊曰戌时，己曰酉时，庚曰午时，辛曰巳时，壬曰寅时，癸曰亥时。
　　诸焚化文檄，宜以木为高架，其上横直疏铺待平正，用金钱数千盖之，方堆迭方函。有关牒则侧安方函缝中，云马亦如之。金钱散堆其 
　　上四畔。从火顷刻而尽。若就纸炉中，以钱马关牒撇於下，火炁不通，委难焚化。
　　建坛
　　诸建坛舒纂降真召灵，况已先期辟斥妖戾，其地可谓清净，无魔魅矣。行事之初，必宣禁坛仪范者，盖恐尚有尘氛厌秽耳。今人不知其 
　　理，仗剑噗水，将考召雷霆诸司神呎，尽行宣诵，召将结界，封闭鬼门，甚无谓也。法宜选灵宝神霄法师一人行事，仍以一人充侍职，任宣 
　　牒烧符之责。
　　诸呼阳召阴，降天神来地祇，宜於坛前行事，谓之金钟玉磬仪。钟左磬右，事毕移入内坛中心卓子上，大谢宣科用之。
　　诸开启变坛，帝真中御，万圣旁拱，元异玄都玉京大朝会之仪。故宜召将斓卫，俾宣通命令，承受委役耳。其法师平曰所部诸司官吏，尽 
　　行召集，设燕飨，宣誓膀，读文牒，纤悉必言，此古法也。今人多除去此项，却於关发时褊召，良可笑也。
　　诸灵宝坛内层，开十门，随方灵宝天尊居门之中。惟九天坛、游玑坛、雷霆坛内层，只有九位，余一位在坛心，其外八位布列八方。若 
　　欲坛门与圣位相应，合设八门。今按三洞坛仪，亦有用八门者。乾宫曰绝邪之门，坎宫曰阴灵之门，艮宫曰绝邪之门，震宫曰青阳之门，巽 
　　宫曰破鬼之门，离宫曰阳帝之门，坤宫曰营载之门，充宫曰诚祟之门，宜别设门牌。若建九天、游玑、雷霆诸斋，则除去灵宝坛上方下方二 
　　门，只留八门，以门牌易之。仍除四纂，添於外层，方为可用。
　　诸安镇於建之初，起镇於散坛之后，补职说戒，然后可任坛中分定事务。此虽与经科相背，但近世宗师用之有准。道由人弘，央不可改 
　　，所合遵守。
　　坛官古用六职。一曰高功，古谓之三师。二曰都讲，古谓之五保。三曰监斋，古谓之六明。四曰侍经，古谓之七证。五曰侍香，古谓之 
　　八度。六曰侍灯，古谓之九成。凡三十八人，共为一坛，同修斋事。盖高功三人，都讲五人，监斋六人，侍经七人，侍香八人，侍灯九人。 
　　故科中有职事同者，以所授箓高下为序。签同者，年齿尊卑为序之说，初未尝别有职名也。后世任六职者类多老成，不欲劳以杂务，未免众 
　　官代举其职。於是六职之外，颇多冗名。如灵坛都监，知磬知锺，直坛，炉头，表白，引班等名，始纷然矣。今之知磬，即副都讲也。今之 
　　表白，即副监斋也。今之直坛，即副侍经也。今之炉头，即副侍香也。今之知钟，即副侍灯也。时异亨殊，各代官长，分任其事，有何不可 
　　。惟灵坛都监，乃年德俱高之人，紏察一坛之事。可与监斋互相弹紏，无其人则不必充位具员也。诸建三层坛，宜以砖石，或土筑成。世人 
　　多用厚板及门户之类，临时浮造。若登降来往，免至倾侧，亦可应用。但筑坛事天，自古以土为之，随方设色，未闻以门板阙合铺砌也。
　　升坛
　　诸斋坛内外及坛前，应干行事，并自静默堂赞引而出，毕事替弘归静默堂，然后散，此乃常仪也。
　　诸升坛，先静默堂序坐，次知磬举天尊号，率众官面师像立。次云傲部先行，次威仪六对行，次炉头执手炉行，次知磬执引磬行，次众 
　　官行，以后为尊，不拘员数多少。次侍灯行，次侍香行，次侍经行，次监斋行，次都讲行，次高功行，以小侍职，执香盒随后。次斋主行， 
　　各以照道灯烛间之。伺炉头至左幕右边，知磬至左幕左边对立，众官各以序立两连，法师越班中立，上香设拜。云傲部，止而不作，与威仪 
　　分立坛前，知磬举道赞毕，众举天尊号三声，炉头举华夏，众和之。与知磬诣右幕，分两边对立，众官序立如前，法师中立，上香设拜。威 
　　仪以次前行，循左厢而北，从坛外过历左厢，旋至都门。炉头、知磬引众官继之，法师缓上左厢廊圣香，次上北壁七御香，次上右厢廊圣香 
　　。毕，威仪即分正坛四面，每面三人。炉头知磬已至都门外对立，众官序立如前。俟法师至中立存思，炉头、知磬方入都门，众官序入，顺 
　　行旋至地户。炉头、知磬在地户外对立，法师越次，进至地户外中立存思。先进左足入地户，炉头、知磬率众官随后，次序如前，至天门外 
　　，法师中立存思。毕，自入天门上十方香，炉头、知磬率众官巡绕中层坛，各依班位而立，伺法师从下方上中央天宝台香、知磬方结华夏，
　　举烧香颂也。
　　诸左右幕三师，即玄一三真人，郁罗翘为经师，真定光为籍师，光妙音为度师。
　　诸出坛，炉头执手炉前引，知磬执引磬举出堂颂，众和之。一时右旋，以后为尊。伺都讲历天门外趋左，法师方出天门，随行出地户， 
　　出都门，至左幕前。炉头、知磬率众官对立如初，法师中立，上香设拜。毕，威仪前引，炉头、知磬率众官，循坛外右厢、北壁、左厢，至 
　　左幕序立如前。知磬结出堂颂，举向来颂，众和之，法师中立设拜。毕，平立，次表白致诃。次知磬举监斋纠过，次监斋出班诣法师，右连 
　　上香长跪，随坛官有无过失言之，再拜退。次云傲部作，次威仪行，次炉头行，次知磬举天尊号，引众官行，次序如初。入静默堂，炉头、 
　　知磬率众官，在师像前对立。知磬举皈依至道赞，云傲部散，威仪散。次法师上香设拜。毕，与众官就位，凝神咽液。次知磬击磬，玄众官 
　　起揖而退。
　　诸上十方香。夜自北为始，次东北，次东，次东南，次南，次西南，次西，次西北，次上，次下方。日自东为始，次东南，次南，次西 
　　南，次西，次西北，次北，次东北，次上，次下方。
