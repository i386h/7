<!-- { "loadSidebar": true } -->
　　玄蕴咒　请转宝经
　　闻经　　结经
　　仰惟三宝慈尊，十华上圣，俯垂洪造，愿赐证明。以今奉为斋主某，崇建无上黄箓大斋。乞於斋次升坛行道，转诵《太上洞玄灵宝无量度人 
　　上品妙经》。上献诸天省府，四辅上宰，保傅公卿，天曹诸司，执法真众，三元四圣，传经授法，灵宝五师，十方飞天神王，五天三界大魔 
　　王，风雨雷霆，玄虚受事，佐天行化无量真灵，并已周圆。伏愿德辟生门，威权死户，德如天而昭昭覆育，善若水而滚滚涵濡。赞上帝之仁 
　　恩，敷下民之德政。即使斋主某，三元锡福，五老延龄。罪花飘落以无尘，风行水面。性蕊罗敷而有耀，月到天心。上提玄祖於亿年，下衍 
　　云仍於万纪。佗生基衍，今世图培。为如上缘，志心称念度人无量天尊。和：不可思议功德。
　　出坛
　　第三日早朝
　　步虚　　烧香颂
　　按人各恭敬
　　三皈依　启白
　　具位奉行无上黄箓大斋法事小兆臣某，恭焚宝香，虔诚上奏太上无极大道元始天尊，太上大道君，太上老君，玉皇大天尊，玄穹高上帝，三 
　　十二天上帝，五灵五老上帝，十方灵宝天尊，三宝丈人，三宝帝君，太阳太阴，五星五斗，璇玑玉衡一切真宰，诸天圣众，天真大神，上圣 
　　高尊，诸天丞相，南昌上官，韩司主录，监生大神，度人不死尊神，度世司马大神，好生韩君丈人，南上司命、司录、延寿、益算、度厄尊 
　　神，回骸起死无量度人五帝，护魂、侍魄、养炁、通血、中主君，五天三界大魔，十方无极飞天神王，长生大圣，无量度人君，三十六部尊 
　　经玄中大法师，妙行真人，天真皇人，太极太虚真人，太极左宫仙翁冲应真人，玄都玉京金阙七宝琼台紫微上宫侍经玉郎，玉童玉女，神仙 
　　灵官，灵宝领仙监斋，飞龙骑吏，玄坛受事，香官使者，左右龙虎君，虚空下降应感灵司。仗此真香，普同供养，恭望洪慈，俯垂省录。臣 
　　闻经尊灵宝，二章藏妙於紫微。道冠真常，三篇传宗於碧落。赤城阐十玄之旨，丹渊昭八纬之功。符雌雄而奕奕聚烟，混合祖炁。企仪璘而 
　　辉辉停景，还返灵光。中凝则功满德就之可期，外运则灾消厄禳之克冀。修行有翼，应感无遗。今有斋主某，崇建黄箓大斋。乞於斋次升坛 
　　行道，转诵《太上洞玄灵宝无量度人上品妙经》。期辂洪恩，曲符丹祷。臣等恪遵斋戒，恭按威仪。异口同音，阅琼房之妙韵。调声正炁， 
　　诵瑶室之灵音。徼玉虚以辂龙光，开金刚而敷鸿渥。以兹功德，上献洞天福地，治化靖庐，名山大川，五岳五镇，罗酆郁绝，泉曲河源，九 
　　垒九幽，四海四渎，五湖七泽，主宰仙真，地水二司，曹僚案掾，城隍社令，五道溟泠，冥路幽关，无鞅数众。恭愿仁齐元始，功佐虚玄。 
　　承天符而职简书，春回笔下。握帝章而典录籍，阳布寰中。虽操宪纲以凛如，每运德机而蔚若。回福斋主某，道心开发，德性回融，善纪玄 
　　图，受福衍如川之润。恶消黑简，延龄培维岳之崇。超玄祖於阴关，荫子孙於阳舍。松茂柏秀，桂挺椿荣。臣无任虔祝之至。
　　宿命赞　开经咒
　　今当肃建瑶坛，宏披玉蕴。恭愿闻经了悟，体道慈悲。特为斋主某，提擢种亲，齐同慈爱。九五箕畴之志愿，蔚若珠圆。十三羲象之经营， 
　　焕乎璧合。袭箕裘而自乐，悦筦箪以居安。稽首皈依，无极大道。
　　平坐赞　静念如法
　　玄蕴咒　请转宝经
　　闻经　　结经
　　仰惟三宝慈尊，十华上圣，俯垂洪造，愿赐证明。以今奉为斋主某，崇建无上黄箓大斋。乞於斋次升坛行道，转诵《太上洞玄灵宝无量度人 
　　上品妙经》。上献洞天福地，治化靖庐，名山大川，五岳五镇，罗酆郁绝，泉曲河源，九垒九幽，四海四渍，五湖七泽，主宰仙真，地水二 
　　司，曹僚案缘，城隍社令，五道溟泠，冥路幽关，无鞅数众，并已周圆。伏愿九垒书勤，八灵奏善，暖律嘘阳於寒谷，曦轮腾景於幽都，慰 
　　下愚扣地之恩，沛上圣昭天之泽。即使斋主某，六根清净，三业陶橙，百室盈而父子宁，门庭春满。五谷熟而民人育，闾里阳迥。俱超尘表 
　　之风彼，悉宴壶中之日月。福厘永被，苦恼不经。为如上缘，志心称念诸天证果天尊。和：不可思议功德。
　　出坛
　　第三日午朝
　　步虚　　烧香颂
　　按人各恭敬
　　三皈依　启白
　　具位奉行黄箓大斋法事小兆臣某，恭爇宝香，虔诚上奏太上无极大道三宝上帝，三境至尊，高上玉皇，十方已得道大圣众，至真诸君丈人， 
　　三十六部尊经侍经仙公仙侯，仙卿仙伯，玉童玉女，飞天典禁，翊卫真灵，玄中大法师，三宝官属，无边圣众。臣闻赤文凤检，赤明开微妙 
　　之章。玉历鸾图，玉隆焕希夷之品。参谣歌而万遍道备，勤啸咏则十转飞仙。保迎送迎，湛露普濡於隐韵。受度开度，仁风周拂於幽冥。灵 
　　音振响以琳琅，梵炁弥罗而流演。福德立降，喜庆难言。今有斋主某，崇建无上黄箓大斋。乞於斋次升坛行道，转诵《太上洞玄灵宝无量度 
　　人上品妙经》，期辂洪慈，曲符丹祷。臣等威仪身饬，戒律心膺。宝轴空歌，感凤唱鸾呜之瑞。琅函朗咏，符龙吟虎啸之祥。下激响於神乡 
　　，上流明於帝所。以此功德，上献玄坛侍卫，玉童玉女，功曹使者，直符香官，左右龙虎君，四直功曹，三界符使，虚空鉴察，城隍里域， 
　　远近庙貌，应感灵祇，本靖诸省府院司仙灵官吏，守卫内外，无鞅数众。恭愿神威翊善，圣德扶玄。遏魔试於六天，丹忱上御。导蕃禧於九 
　　地，洪贶旁敷。奏善而丹表云驰，宣德而玄符风迅。回福斋主某，游功德海，入智慧林。三恶五累之冰清，性天澄湛。十习六因之风靡，幻 
　　境消镕。绝注讼於祖玄，衍福禧於孙子。泽滋桑梓，惠蔼松萝。臣无任虔祝之至。
　　宿命赞　开经咒
　　今当肃启琅函，宏披玉蕴。恭愿经声洞辟，斋悃遐敷。特为斋主某，誊纪善功，昭宣道力。玉符定命，今生克享於期熙。金箓升神，佗世永 
　　培於纯嘏。门庭日暖，闾里春融。稽首皈依，无极大道。
　　平坐赞　静念如法
　　玄蕴咒　请转宝经
　　闻经　　结经
　　仰惟三宝慈尊，十华上圣，俯垂洪造，愿赐证明。以今奉为斋主某，崇建无上黄箓大斋。乞於斋次升坛行道，转诵《太上洞玄灵宝无量度人 
　　上品妙经》。上献玄坛侍卫，玉童玉女，功曹使者，直符香官，左右龙虎君，四直功曹，三界符使，虚空鉴察，城隍里域，远近庙貌，应感 
　　灵祇，本靖诸省府院司仙灵官吏，守卫内外，无鞅数众，并已周圆。伏愿护正斋功，翊扶道果，体上帝敛福锡福之惠，副下民趋善乐善之忱 
　　，为告成於圆霄，普流恩於版幅。即使斋主某，知白守黑，出青入玄。善心月莹於玄穹，雍容德履。仁闻云舒於方域，潇洒灵襟。 普三极 
　　以生春，等十华而不夜。凡该品汇，均被恩荣。为如上缘，志心称念宝华圆满天尊，福生无量天尊，无边法藏天尊。和：不可思议功德。
　　向来颂出坛
　　灵宝领教济度金书卷之一百五十七竟
　　洞微高士开光救苦真人宁全真授灵宝通玄弘教水南先生林灵真编
　　卷一百五十八
　　科仪立成品
　　祈禳通用
　　上十方忏仪
　　东方
　　臣闻勾芒布化，分淑景於青阳。太皡司规，散和风於碧宇。生成品物，化育人民。今有斋主某，为某事建某斋，忏罪祈恩，消灾请福。切虑 
　　多生轮转，积劫循环，流浪六情，驰骋三业，玄曹纪录，黑铁登名，恶对罪根，未经忏涤。今故修斋行道，烧香散花，皈身皈神皈命，东方 
　　无极太上灵宝天尊，九炁天君，东乡神仙诸灵官。乞赐原赦无边罪犯，并与荡除。伏冀万福来臻，千殃流散。祖玄超度。御炁青华，胤嗣繁 
　　昌，流芳黄幅，门迎庆瑞，家用平康，动植飞潜，均陶惠泽，得道之后，升入无形。和：与道合真。
　　南方
　　臣闻丹灵真老，御火德以呈辉。长生大君，含日精而莅政。特资长养，人协裁成。今有斋主某，为某事建某斋，忏罪祈恩，消灾请福。切虑 
　　多生轮转，积劫循环，流浪六情，驰骋三业，玄曹纪录，黑簿登名，恶对罪根，未经忏涤。今故修斋行道，烧香散花，皈身皈神皈命，南方 
　　无极太上灵宝天尊，三炁天君，南乡神仙诸灵官。乞赐原赦无边罪犯，并与荡除。伏冀景贶日生，灾衰云散，子孙昌炽，天禄丰盈，宗祖超 
　　凌，地尘断灭，门庭清肃，祆孽消除，动植飞潜，均陶惠泽，得道之后，升入无形。和：与道合真。
　　西方
　　臣闻金飙应律，凝爽气於薄收。玉飞霄，耀灵光於白帝。四民胥庆，万宝告成。今有斋主某，为某事建某斋，忏罪祈恩，消灾请福。切虑 
　　多生轮转，积劫循环，流浪六情，驰骋三业，玄曹纪录，黑簿登名，恶对罪根，未经忏涤。今故修斋行道，烧香散花，皈身皈神皈命，西方 
　　无极太上灵宝天尊，七气天君，西乡神仙诸灵官。乞赐原赦无边罪犯，并与荡除。伏冀禄寿兴昌，灾厄殄灭，祖玄驾景，度命金门，胤祚承 
　　华，依光玉阙，尊卑协泰，闾里安和，动植飞港，均陶惠泽，得道之后，升入无形。和：与道合真。
　　北方
　　臣闻玄冥御运，流爱日以飞霄。黑灵披图，舒卿云而布景。百昌拱默，万物归藏。今有斋主某，为某事建某斋，忏罪祈恩，消灾请福。切虑 
　　多生轮转，积劫循环，流浪六情，驰骋三业，玄曹纪录，黑簿登名，恶对罪根，未经忏涤。今故修斋行道，烧香散花，皈身皈神皈命，北方 
　　无极太上灵宝天尊，五气天君，北乡神仙诸灵官。乞赐原赦无边罪犯，并与荡除。伏冀寿命延洪，殃灾消散，云仍盛茂，文献流华，门户兴 
　　隆，诗书辉耀，迩遐怡泰，眷序繁鲜，动植飞潜，均陶惠泽，得道之后，升入无形。和：与道合真。
　　东北方
　　臣闻青龙布政，鼓明庶於三阳。泰象司辰，建摄提於九炁。人民乐育，品物咸亨。今有斋主某，为某事建某斋，忏罪祈恩，消灾请福。切虑 
　　多生轮转，积劫循环，流浪六情，驰骋三业，玄曹纪录，黑簿登名，恶对罪根，未经忏涤。今故修斋行道，烧香散花，皈身皈神皈命，东北 
　　方无极太上灵宝天尊，东北乡神仙诸灵官。乞赐原赦无边罪犯，并与荡除。伏冀步武消灾，命身介寿，子孙笃睦，游宴春阳，玄祖超腾，翱 
