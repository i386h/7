<!-- { "loadSidebar": true } -->
　　坛檄具严，斋忱孔备。幽冥俱度，不胜激切之勤。将吏宣威，宜悯皈依之恳。疾追提於阴爽，庸显现於阳灵。
　　天律具严，罔敢拒遏，亟彰应感，不负勋劳，某不胜翘倾之至。
　　焚燎　向来
　　灵宝领教济度金书卷之八十五竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之八十六
　　科仪立成品
　　青玄斋用
　　引魂朝礼沐浴仪
　　赞引至道前
　　高功长跪
　　具位臣某，诚惶诚恐，稽首顿首，再拜上言。臣闻成清净身，泥长辞於五浊。具圆明性，岸永度於三清。惟扬定水以洁蠲，可荡业山而摧破 
　　。愿陶圣泽，式慰愚衷。今有斋主某人，修建某斋，开度亡故某人。真光覆荫，幸超黑垒之幽。妄垢交周，莫觐玄坛之邃。非假三华之荡涤 
　　，曷陶八解以风澄。幸建兰场，先陈菲悃。欲望玄恩密运，洪泽潜孚，二炁流芒，普弥纶而映彩。三晨散景，俱郁勃以流精。旁飞九凤之华 
　　，
　　上浃五龙之妙。庶得天光交焕，地翳消澄。浴德澡身，尽涤无名之幻翳。扬清激浊，顿超有漏之昏尘。永宴霄衢。高登云路，臣下情不胜激 
　　切之至。
　　天河灌沐天尊
　　引亡诣浴室前
　　窃以影湛瑶池，灌五香於玉女。光浮银汉，凝三素於金童。天河澄东井之源，石景挹黄华之秀。惟兹兰室，宜瀹芝汤。伏愿天河东井君，澣 
　　濯夫人，解秽童子，飞元运灵，招真摄景。五云酒润，融梵炁以回旋。七雾凝澜，耀灵光而混合。化慈悲之法水，为清净之玄浆。澄洁天仪 
　　，消除地翳，仰凭清众，同为赞扬。
　　天河灌沐天尊
　　窃以兰池澄湛，降九色之神辉。芝泉洁芳，流五香之妙炁。真灵环拱，仙圣遥临，俟召檄於魂仪，即装严於沐浴。仰惟大道，俯赐鉴知。
　　赞引至门前
　　当职执旛召魂
　　天尊降旨下瑶台，童子传言地狱开。
　　业海爱河皆息浪，镬汤炉炭变寒灰。
　　真符告下罗酆去，阴府迎将净魄来。
　　观听法音消罪戾，永离苦海出轮回。
　　窃以青玄妙炁，穷三际以弥罗。太乙真光，普十华而洞照。甘露沾濡於碧落，慈云流演於玄虚。慧力无边，既焕毁锁张门之令。威神有赫， 
　　谅严开关启路之仪。宜邀请於真魂，来参朝於圣陛。今之夜伏为某人，崇建某斋，开度某人。请命天庭，召神地禁。龙章飞焕，疾敕制於冥 
　　曹。犴狱开明，已送迎於幽爽。兹也铜乌声断，玉兔光寒，珠星隐隐於疏林，瑶汉辉辉於远岫。舞灵旛而摇曳，振金铎以舒徐。幽域遐开， 
　　神仪密应，愿复本来之正性，毋迷死去之邪源。急速现形，勿沈勿滞，摄召梵唱，谨为宣扬。
　　大微回黄旗，无英命灵旛，摄召长夜府，开度受生魂。
　　太阴冥冥黑波重，中有罗酆六天宫。
　　万鬼成群痛哀泣，悲恼毒烈大恶崇。
　　无上洞音彻九夜，飘飘吹下慈悲风。
　　吹向冤苦兆亿魂，闻者奔赴宝坛中。
　　志心召请，亡故某人灵魂。惟愿仰承三宝力，今夜今时，来附灵旛。和：受兹开度功德。
　　符命通溟漠，灵旛扬晚风。迁神超北府，飞为上南宫。
　　志心再请，亡故某人灵魂，惟愿仰承三宝力，今夜今时，来附灵旛。和：受兹开度功德。
　　明梵飞玄景，开度长夜魂。游爽赴期归，炁炁返故根。
　　歌六天万鬼之章，游精莅止。吟一炁五行之韵，故爽归来。阴风淅淅以遥吹，淡月茫茫而斜照。若微若显，非有非无，可随步於华旛，庸祥 
　　趁於宝座。然念有生展转，无始循环。外而三生四负之冤仇，内而九族七玄之爽识，倘非跂定，曷克超浚。盍和会於徼临，庶齐同於慈爱。 
　　共餐法味，均诣芳筵，再歌秘章，普行　摄召。
　　三官北酆兮，明检鬼营。不得容隐兮，金马驿程。普告无穷兮，万神咸听。三界五帝兮，列言上清。急急如本章律令。
　　志心召请，亡故某人。身前身后，劫始劫终，宗祖姻亲，仇雠执对，一切男女等众，惟愿仰承三宝力，今夜今时，来附华旛。和：：受慈 
　　开度功德。
　　乘天尊微妙之光，离地禁溟蒙之暗。新债故冤，均获逍遥。近祖远亲，俱超自在。第阳灵之久隔，谅阴垢之交萦。非假沐浴以陶形，曷俾澄 
　　清而复质。守雄抱雌二大将，部卫亡故某，普及冤亲，一切普承芝渥，各赴兰场，清众运诚，慈悲接引。
　　宝旛接引天尊
　　引亡诣浴室前
　　窃以长庚孕粹，光浮二炁之华。水母流精，彩映五明之秀。惟莹玄泽而乘景，可拂灵曜以灌津。疏瀹尘氛，洁陶阴翳。亡故某人，返魂北郁 
　　，载魄东华，缅惟地暗之久萦，精神昏垢。匪赖天光之密灌，步武澄清。终难旅觐於螭坳，曷克亲承於狮座。伏请沐浴仙吏，澣濯灵曹，招 
　　真致灵，承流宣化。风清妄垢，凝素曜之玄云。日丽业尘，灌黄华之绿露。可还旧观，庸瀹神仪，请驻兰汤，安心沐浴。
　　焚清尘符
　　阴景长夜，黑风飘零。业氛飞蔼，翳浊神形。天光下注，黄华流明。东井沐浴，兰池洁馨。五龙吐水，石景真精。体香炁妙，回骸浴婴。澄 
　　瀹容仪，昭佩洁清之惠。严新服御，更资华饰之功。服六铢而映三光，灌八芒而含二景。云绡露谷，显上界之神仙。霓裳羽衣，焕清都之冠 
　　带。伏请巾笥真吏，金木灵曹，体道宣慈，运神合景。衣冠济楚，飞阴景之昏尘。被服陆离，挹阳华之宝御。盍除旧饰，即丽新容，端肃神 
　　仪，洁新冠带。
　　焚化衣符
　　业尘客垢，积阴溟蒙。混沦夜壑，衣冠弗充。今日沐浴，冠带华躬。玉字飞化，绡谷圆通。阳华服御，济楚形容。八芒含景，神观端丰。
　　亡故某人，澄质浴池，华躬丽服，消万尘而疏瀹，端五体以虚明。向思冥路之凄凉，不堪回首。辛履阳关之，快乐，第剧怡神。皆青华曲运 
　　於威灵，故黑郁昭承於慧力。龙章提摄，凤诏超波，宜坚真切之忱，恪致皈依之谢。三肃丹悃，再拜苍墀。守雄抱雌二大将，部卫亡故某， 
　　前赴玄坛，志心朝礼。
　　宝幢接引天尊
　　引亡诣坛前
　　窃以九关虎豹，崇情灿於苍林。八陛龙鸾，拱离罗於玄座。仰叩巍巍之大梵，恪殚翼翼之小心。亡故某人，毓质阳华，澄神阴翳。开阴超暗 
　　，欣承郁勃之灵光。戴德知元，敢昧罗敷之圣泽。宜东望而拜首，疾北面以倾心。月磬舒徐，云镛激响。肃躬望帝，首摅三宝之恭。洁己趁 
　　朝，爰罄九华之敬。威仪告备，容止端严，法众运诚，赞扬朝礼。
　　志心朝礼，
　　虚无自然元始天尊。
　　志心朝礼，
　　虚皇玉晨灵宝天尊。
　　志心朝礼，
　　至真混元道德天尊。
　　志心朝礼，
　　运明保元青玄天尊。
　　亡故某人，解脱幽关，游翔阳域。心尘湛莹，本来之面目圆成。身垢装严，因有之精神具足。策天步而上朝金阙，辞地禁而中款瑶坛。万劫 
　　遭逢，千生庆会。惟云浆琼液，流七真於骞香。而霞馔琅厨，抱五精之芝秀。可遂充肠之乐，庸资适口之华，饥渴不生，超凌可觊。守雄抱 
　　雌二大将，部卫亡魂，前诣几筵，从容受食。
　　灵宝领教济度金书卷之八十六竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之八十七
　　科仪立成品
　　青玄斋用
　　青玄破狱仪
　　赞引至道前
　　高功上香长跪
　　具位臣某，诚惶诚恐，稽首顿首，再拜上言。臣闻黄箓设官，敷玄云於八极。青玄开府，流慧日於九幽。灵官焕而积夜流辉，神威耀而重泉 
　　御景。范围所被，陶冶无遗。臣等玄籍登名，彤墀缀武。云囊霞笈，大明帝渥之春融。凤篆龙章，夙佩师恩之日焕。盍承符而宣德，期博爱 
　　以同仁。今有斋主某，崇建某斋，开度亡过某人，冤亲平等，切虑十宫冥漠，六洞幽寥。铁垒周遭，锁昏昏之毒雾。铜关匝峻，腾赫赫之炎 
　　烟。岂无悔过以求生，孰为雪愆而超死。斋崇苍极，已严登真度命之科。坛阐玄纲，盍焕毁锁张门之令。匪敷忱於帝阙，曷啸命於冥曹。拜 
　　手宸严，倾心渊穆，欲望矜怜苦爽，曲轸沈魂。命二府之仙曹，敕九司之符吏，颁九华灵杖，乘玉景以扣沈寥。昭五色神辉，映金刚而破幽 
　　翳。容臣随符召役，如律宣行，敕破幽关，荡开阴域。十华腾景，凝祖炁於虚无。百宝流明，驾威神於妙有。即使三途启旦，六道乘晨，刀 
　　山剑树而悉化骞林，炎沼冰池而尽为莲圃。普上帝慈悲之泽，慰下民激切之诚。臣不胜激切，俟命之至，所有表文，谨当宣奏。
　　宣表
　　表文载露，渊听无私。今当请杖飞空，分光散彩。威灵恢廓，愿参移景之玄。惠泽周流，庶溥开幽之妙。祈恩激切，俟命勤渠。更冀翠跸空 
　　浮，苍精下驻。密彰感应，俾宣破狱之仪。默佐行持，愿溥提魂之化。某不胜激切之至。
　　太乙救苦天尊
　　引至狱前
　　洒净　　然灯
　　恭闻长乐宫中，有百亿瑞光之座。妙严国内，开大千甘露之门。耀七宝於骞林，映九华於莲御。芒飞剑戟，焕青玄之神辉。象映虹蜺，示紫 
　　金之妙相。威神广大，慧力宏陈，寔为三界之医王，端作九幽之教主。仰愿狮舆俯御，鸾驾旁参。九曲开幽，降炁中之祖炁。十华破暗，混 
　　身外之法身。普运慈悲，为提苦爽。再炷宝香，供养青玄应化东方玉宝皇上天尊，南方玄真万福天尊，西方太妙至极天尊，北方玄上玉宸天 
　　尊，东北方度仙上圣天尊，东南方好生度命天尊，西南方太灵虚皇天尊，西北方无量太华天尊，上方玉虚明皇天尊，下方真皇洞神天尊，十 
　　方大慈大悲救苦真人，大惠真人，侍从神王，金刚力士，青玄官属，一切真灵。伏望飞龙应感，驾驷来临。随杖指呼，极重关而开辟。持符 
　　啸命，令鬼域以摧倾。均承光明，普提幽暗。重炷宝香，供养东方风雷地狱主者，南方火翳地狱主者，西方金刚地狱主者，北方溟泠地狱主 
　　者，东南方铜柱地狱主者，西南方屠割地狱主者，西北方火车地狱主者，东北方镬汤地狱主者，中央普掠地狱主者，曹僚案掾，城隍社令， 
　　溟泠五道，一切冥司。伏冀宪天布德，体道兴慈。部卫形魂，班都门而听命。送迎爽魄，升法桥以登神。同驾阳龙，普提阴昧。伏以圆虚设 
　　象，方峙凝形。覆载分高厚之殊，阴阳别晦明之异。惟人为贵，为物最灵。证步武於善机，升阳明界。瀹精神於恶趣，沉阴暗乡。自爱刀伐 
