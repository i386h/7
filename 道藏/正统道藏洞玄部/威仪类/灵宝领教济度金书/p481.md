<!-- { "loadSidebar": true } -->
　　右升天左券，付九州分野一切幽魂等众。不以罪业轻重，拔擢沉魂，调理阴阳，制魔保举，度品南宫，死魂受炼，仙化成人。承此左券符命 
　　，俓诣天门。守卫诸神，不得邀遏，速超天界，一如告命，风火驿传。
　　太岁年月日告下具位姓某奉行。
　　升度幽魂超生右券告文
　　右升天右券，付九州分野一切幽魂等众。不以罪业轻重，拔擢沉魂，调理阴阳，制魔保举，度品南宫，死魂受炼，仙化成人。承此右券符命 
　　，俓诣天门，守卫诸神，不得邀遏，速超天界。一如告命，风火驿传。
　　太岁年月日告下具位姓某奉行。
　　升度水溺亡魂左券告文
　　右升天左券，付水溺亡魂，冥冥长夜，曲河源，一切溺死等众。不以罪业轻重，拔擢沉魂，调理阴阳，制魔保举，度品南宫，死魂受炼，仙 
　　化成人。承此左券符命，俓诣天门，守卫诸神，不得邀遏，速超天界。一如告命，风火驿传。
　　太岁年月日告下具位姓某奉行。
　　升度水溺亡魂右券告文
　　右升天右券，付水溺亡魂，冥冥长夜，泉曲河源，一切溺死等众，不以罪业轻重，拔擢沉魂。调理阴阳，制魔保举，度品南宫，死魂受炼， 
　　仙化成人，承此右券符命，俓诣天门，守卫诸神，不得邀遏，速超天界。一如告命，风火驿传。
　　太岁年月日下具位姓某奉行。
　　二箓券式
　　右券如宗坛券式，阔九寸，高五寸，朱界中大字篆书某箓合同券契，右边自外边起书，直抵合同券契。其文云：
　　维太岁某年某月朔某日某乡贯，伏为某亲年月日时身亡，即日谨赍法信，诣某法师坛下，崇建无上黄箓大斋五昼夜，用伸荐拔。仍传授某箓 
　　，付亡故某人，受持奉行，永为身宝，不敢怨道咎师，轻泄息慢。如或负约，一依玄科律令。
　　右边亦自外边起书，倒写至合同契券住。临交度时，以刀截中央篆文作两，去其环用锡为之。上开写度命某箓，三界所宗，受持勿怠，循 
　　环无终，其一同右券付亡人，其一同左券法师自收，并如宗坛式。
　　普度给付
　　上清灵宝玄坛
　　恭奉玉格，翻给诸真开度符命，付受度亡魂，请灭三恶，斩绝地根，飞度五户，名列太玄，魔王监举，无拘天门。具列于后。
　　青玄普度大券　　　超度朱陵真券
　　太上拔罪解冤真符　青宫救苦九龙符命
　　太上生天宝箓　　东极运明保元玉诰
　　太上玉帝托生真符。
　　右给付受度某人灵魂，解释罪对，荡除冤憎，敬奉修持，永为身宝，不经苦恼，常睹光明，一如律令。
　　太岁年月日於黄箓普度斋坛给。
　　具　位　姓　某　承　诰　奉　行。
　　普度给黄线式、
　　太上洞玄灵宝长生度命黄箓
　　元始天尊普告四众曰：汝等若能受持黄箓白简，九真妙戒，救苦真符，长生灵符，当消九幽大罪，标名金格，列字玉清。察命童子，护戒威 
　　神，五帝直符，六宫掾吏，自当随逐简文，覆护受戒弟子。今当为汝演说受持功德，难可思议。众真稽首，伏听教命。
　　洞玄灵宝九真妙戒。
　　元始符命黄箓白简救苦真符。
　　元始符命黄箓白简长生真符。
　　右受度某人灵魂，即日恭诣
　　灵宝玄坛，拜受
　　太上洞玄灵宝长生度命黄箓一阶。佩奉修持，永为身宝，不经轮转，常得逍遥，一如灵宝无量度人律令。
　　太岁年月日於黄箓普度斋坛给。
　　具　位　姓　某　承　诰　奉　行。
　　青玄斋合用
　　录功符告文
　　无上至圣，太一度生，功勤录纪，典格昭明。领魂登真，上造帝庭。天心受化，书名朱陵，一如告命。
　　监察符告文
　　太一迥骸，保仙监真。生有善业，察校精勤。合生仙道，保举诚臻。得超夜,府，形神飞腾，一如告命。
　　右二符并青纸朱书，折角封如常。
　　元皇敕赦血湖用
　　三天门下泰玄都省
　　今月某日奉
　　上帝敕命，为具位某人奏据斋意。伏候敕旨事降付本省。特依所奏，颁
　　行元皇敕赦灵宝符命流光真符，玉元荡涤血湖真符，原赦开度，以今准式告下者。
　　右奉
　　元皇敕赦，留此二字，法师启奏得旨，然后书之告下三官九府，六洞九宫，五岳罗酆，泉曲无间，硖石血湖，诸大地狱，应千考校，产魂去 
　　处。原赦正度某人灵魂，及血湖见禁产亡一切女魂。自昔劫以来，至于今日。母子相刑，冤家执对，第相缠绕，死入血湖，幽闭冥关，备婴 
　　苦毒，动经亿劫，不睹光明。元皇慈悲，特与原赦。今识宿命，离苦超生。其有生存之时，迢诸恶业。或手弒君父，不孝二亲。或诽谤大道 
　　，背真就伪。或伤残兄弟，谋反师尊，或六亲通同，淫犯骨肉。或为劫盗，杀害人命。或屠割众生，自饶一身。或以强凌弱，以贵虐贱。或 
　　浮好三宝，执心不专。或轻慢法师，秽残灵文，心怀阴贼，安忍嫉姤。或恶口两舌，斗乱善人。或杀生淫祀，裸露三光。或心生，或口语， 
　　或自作，或教他，积劫以来，所有诸罪，并与疾除罪簿，落灭恶根，不得拘留，时刻升迁。即使系荐某人灵魂，普及血湖见禁产亡一切女魂 
　　。七炁成真，六仪运虚，五灵续绝，二曜扶衰，旋纲蹑空，飞步云宫，胚胎有始，亿劫无终，金城孕质，玉洞凝神，真炁内养，以成真人。 
　　上入太虚，下洞幽泉，云宫宝阙，中有真魂。出入福乡，周旋生门，咀嚼灵芝。灌漱金泉，甘露川流，悬注丹田，紫霞朝映，三炁凝烟。瑷 
　　室化仙，安坐金莲，真仪掩日，尘劫为年。一如告命，风火驿传。
　　右血湖敕赦，前连粘玉元荡涤血湖真符后，用厚黄纸，大书告文，后年月某处告下承诰奉行，后具八衔，一依宝箓格式。可漏背面大书元 
　　皇敕赦，告下十方血湖幽狱神司，拔度系荐某人灵魂，及见禁产死一切女魂。正面大书法师御位姓名。承诰奉行谨封，差日直天丁驰送。
　　太上破血湖狱告文
　　太上破血湖无间地狱真符，告下北都罗酆，大小铁围，无间血湖，一切地狱。拔度某人灵魂，涤除血秽，清净身形。灵符赦宥，炼质清神， 
　　出离无间，睹见光明。元皇有敕，不得拘留。翻体大神，掷尸神王，食心啖脑鬼王，牛头狱卒，急准奉行。一如告命，风火驿传。
　　右用梓木作简，一依救苦符式告行。
　　太上透天关符告文
　　郁罗回耀，剖判鸿蒙。驿骑同驰，御景扬空。诚通紫极，泽被罗酆。今日上奏，丹悃朝宗。风驰电响，蹑云策龙。万神森卫，敢不严恭。一 
　　如告命，风火驿传。
　　罡风骑置吏告文
　　三天女青，宪令昭宣。黄中策炁，摧灭凶烟。歪风浩炁，翼卫函笺。敢有拒截，捕戮无蠲。流铃豁落，八威驱前。肃清云路，玄泽昭天。一 
　　如告命，风火驿传。
　　右二符用薄黄纸全幅，朱书符，墨书告文，年月日告下承诰奉行如式。
　　玉札告文
　　天一北祚符命，太一紫元神文，北魁玄冥混元玉札，告下无极神乡，北都罗酆，九幽六洞，铁围无间，硖石血湖地狱。追取产死某人灵魂， 
　　俓离所部，速诣玄坛，参朝上帝，只领天恩。神虎奉命，万神敬听，一如告命，风火驿传。
　　右如常式，方函书告下无极神乡，北都罗酆，铁围无间，硖石血湖主者万神。
　　曲赦产魂符告文
　　灵宝符命曲赦产魂真符，告下铁围无间，硖石血湖幽狱，济度产死滞魄罪魂，消除冤对，荡涤血湖，滓尘俱净，垢秽无余，魂魄调泰，身神 
　　清虚，沐浴冠带，秽污尽除，克期受炼，上升玉都。冥官主者，不得拘留某人灵魂。乘兹符命，出离冥途，元皇告下，与道合符，一如告命 
　　。
　　右折角封如常式。
　　大赦产魂符告文
　　灵宝大赦产魂真符。奉上帝敕，大赦产死罪魂某人，一切宿愆。即得生化，一如告命。
　　右系飞告，以下准此。
　　监生真符告文
　　灵宝监生真文，告下监生大神，保胎圣母，催生童子。奉为某人灵魂，及一切产亡子母，未分等魂，解释冤缠，调顺经络，生宫流转，子藏 
　　踈通，胞胎分离，腹中空畅，形魂轻快，子母周圆，荡除血秽，形体自然。万神还复，脱化人天，一如告命。
　　蓬头破胎符告文
　　太上符命，告下蓬头二大将。拔度产难母子，俱亡胞胎，未分等魂，速与和合阴阳，炼通炁血。身有死胎，即得破
　　荡，急离身，急去身。五体安静，一身澄清，一如告命。
　　出胎符告文
　　太上符命，宣告监生主执圣众。上体元皇好生之德，下矜胞胎身亡产魂之苦。真炁流注，百脉开通。助生速生，密运神功。子胎离体，母身 
　　加丰，荡除垢秽，表裹俱空。全形复质，解对除凶，元炁飞炼，上朝仙宗，一如告命。
　　皆得生成符告文
　　灵宝符命，普济幽冥已生未生，皆得生成。全阴之粹，受阳之精，根源本始，一时复神。某人灵魂，乘兹符命，荡除垢秽，保命生根，一如 
　　告命。
　　监真度生符告文
　　灵宝符命，告下奉为某人灵魂，调理阴阳，和合四象，三元森密，九炁结形。生宫大神，荣卫安宁。天恩下济，监真度生。得复天根，圣母 
　　卫宁，一如告命。
　　水度三途符告文
　　灵宝符命，告下开度某人灵魂。冤对宿结，母子执连，沦陷秽浊，杳杳重泉。上帝有敕，厚泽昭宣，监生大神，保卫安全。永度三途。逍遥 
　　劫年，一如告命。
　　天医使者符告文
　　太上符命，告下天医六职，鹧鹊灵官。请运灵芝玉晶，五色神丹妙剂，为某人灵魂，拯治诸苦，遏绝邪源。伤者为补，亏者为全，滋荣畅卫 
　　，骨固筋连，洗荡污秽，五脏光鲜，血尸起死，白骨成仙，一如告命。
　　治病功曹符告文
　　玉清真王敕，告下治病功曹。降自九天，为某人灵魂，医治胎产众疾，调和血气，平理阴阳，脏腑利润，肌肉安强，金液丹砂针砭膏汤，急 
　　除万病，利贞无疆，一如告命。
　　医母子俱亡符告文
　　太上符命，告下天医神仙官吏。以神圣工巧，神化玄坛之内。产魂腥秽，母子俱损，全胎未脱，负冤终天。天光下烛，监生急宣，形神洁清 
　　，真炁安全。天医圣药，救疗安痊，五脏空洞，玉液延年。万化所被，千灾莫干，一如告命。
　　医产死血尸符告文
　　太上符命，告下天医，尚药治病灵官。以神圣工巧，神化玄坛之内。禀阴托质，胎产阳生，生根断绝，魂魄污腥，五行散失，二炁飘零。灵 
