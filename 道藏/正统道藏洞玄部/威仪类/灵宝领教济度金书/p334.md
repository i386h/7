<!-- { "loadSidebar": true } -->
　　部尊经玄中大法师，三界官属一切真灵。臣等受中资浅，语上材疏。际玄运之流行，幸道风之遐扇。紫阳玉策，荷天锡於希夷。丹笈金章， 
　　幸师传於玄妙。莫精思於林壑，乃蹑景於尘笼。青律霜明，荷天恩之旷荡。玄班日近，蒙帝泽之汪洋。誓期补过以立功，所合承仁而宣德。 
　　上酬洪造，下慰丹衷。今斋主某，百拜吁天，九朝事帝。期集蕃厘於四序，更消庶匿慝於一期。敬洁蜗庐，爰邀狮御。罄刍衷於稽首，殚葵 
　　志以投诚。视听自民，谅沐玄鉴，灾祥在德，曷预丹忱。犹虑爱网萦心，业机运性。红尘逐浪，不知养炁以留形。白日随波，罔念返神而御 
　　炁。三彭云扰，五贼烟迷，灵台化刑棘之场，玄谷变榛芽之径。嗜欲深而天机浅，精神凋而人伪彰。过犯九霄，愆书五岳。或祖玄之注讼未 
　　释，或仇雠之执对尚萦。匪赖解禳，曷臻吉庆。愿监由中之悃，特施临下之恩。申饬四司，关宣三界。过无大小，悉削落於玄曹。愆有显微 
　　，咸销除於黑简。断除注讼，和释冤仇。俾身后之澄清，庶心中之辉焕。六尘不动，五蕴皆空。院宇春闲，袭祥光而云委。帘栊昼永，凝喜 
　　炁以川增。阳和茂悦其精神，阴垢不干其步武。齐眉举桉，荣涧藻以舒华。坐膝扶床，茂庭兰而增耀。诗书世泽，簪绂芳猷。蒙垂应感之私 
　　，允拜帡幪之造。上愿皇图悠久，帝业遐长，万姓归仁，三军偃武。出神龟於东洛，来天马於西戎。雨顺风调，陇亩绝桔槔之响。烟轻月淡 
　　，柳营闲刁斗之声。物物春台，人人寿域。则上明天尊大慈之化，下副臣等皈命之诚。谨启以闻。
　　发愿
　　复炉
　　香官使者，左右龙虎君，侍香诸灵官，当令臣午朝升坛行道之所，自然生金液丹碧芝英，百灵众真交会，在此香火炉前。令臣学道得道，求 
　　仙得仙，当愿十方仙童玉女，侍卫兰烟。令臣所启之诚，速达俓御太上无极大道至真玉皇上帝御前。
　　出堂颂
　　灵宝领教济度金书卷之一百五十二竟
　　洞微高士开光救苦真人宁全真授灵宝通玄弘教水南先生林灵真编
　　卷一百五十三
　　科仪立成品
　　祈禳黄箓斋用
　　第二日晚朝行道仪
　　各礼师存念如法
　　卫灵
　　金真空降，神虎检营。玉帝披霞，诸天命灵。九晨回驾，万魔束形。九微迸烟，神威摄精。流金掷火，百恶消并。神晖耀夜，洞焕长庚。圣 
　　道荡荡，十方肃清。保制劫运，元亨利贞。和：与道合真。
　　呜法鼓二十四通
　　发炉
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启臣今奉为入斋意。以今晚朝升坛行道，愿得玉清道炁灵宝妙光下降，流 
　　入臣等身中。即使玄坛清净，内外成真，天无氛秽，地绝祆尘，琳琅振响，十方肃清，万魔不干，真诚上彻。令臣所启之诚，速达俓御太上 
　　无极大道至真玉皇上帝御前。
　　请称法位
　　具位奉行黄箓大斋法事小兆臣某，与临坛官众等，谨同诚上启太上无极大道虚无自然元始天尊，太上玉晨大道君，金阙后圣玄元老君，十方 
　　灵宝天尊，高上玉皇，十方已得道大圣众，至真诸君丈人，三十二天帝君，东华南极，西灵北真，上宰上相，上保上傅，日月星宿，北斗南 
　　辰，周天真宰，十方无极无量品至真大神，飞天神王，长生大圣，无量度人君，妙行真人，天真皇人，三十六部尊经玄中大法师，灵宝玄一 
　　经籍度师，侍经五帝，玉童玉女，岁德尊神，土地主执，三界应感一切真灵。臣闻英元拱妙，耸玉阙以嵯峨。雌雄凝辉，镇金房而罗列。灌 
　　紫霞而流精郁勃，拱朱日而耀彩荧煌。巍巍空洞之宗，赫赫虚无之祖。丹台偃月，运龙虎以盘旋。玄谷笼云，策兔乌而飞走。三神驾景，五 
　　炁朝元，焕乎玄外之玄，大矣妙中之妙。臣等滥承洪荫，获厕玄班，对扬宜罄於葵诚，敷奏愿颁於枫渥。凡有投告，敢不上闻。
　　宣词
　　按如词旨，备切忱恂。臣等蠲洁圭檐，敷张瑶陛，象圆方於巽乾之室，法阴阳於坤艮之宫。箕斗澄辉，灿莲缸於四界。星河耀景，腾兰炬於 
　　三成。翠枝开舞於鸾楹，丹蕊吐辉於龙欂。光腾碧落，辉映清霄。凤镛奏缥缈之声，歌扬八素。龙磬振琳琅之韵，音协七灵。降清跸於云衢 
　　，延翠盖於宝座。为斋主某，忏除宿垢，迓集新祥。俾幽显以承恩，使人天而受福。伏以上极无上，耀白玉之毫光。真中之真，融紫金之瑞 
　　相。处妙庭则凝真太素，游神室则驾景虚玄。以今晚朝行道，请法众等，运兹初捻上香。愿此香烟腾空俓上，供养无上至真道宝。臣等皈身 
　　皈神皈命，首体投地，仰依太上三尊。愿以是功德，上祝皇帝陛下。伏愿圣迈三皇，功高五帝。化日照九垓之旦，仁风扬八极之春。社稷先 
　　灵，陆玉都而骖龙驾。宗藩同姓，衍银汉而卫龟圆。蔼文德於中朝，着武威於外塞。今故烧香，自皈依师尊大圣众。至真之德，得道之后， 
　　保天长存。和：与道合真。
　　伏以回车毕道，瞻大洞之尊神。检真御魔，耀灵虚之秘宝。焕紫光於三十九户，策玄辉於二十七宫。以今晚朝行道，请法众等，运兹二捻上 
　　香。愿此香烟腾空俓上，供养无上至真经宝。臣等皈身皈神皈命，首体投地，仰依太上三尊。愿以是功德，皈流斋主某。伏愿千顺云臻，万 
　　尘风扫，步武有燕居之适，门庭无狼顾之忧。宗祖超凌，妙形神而玉虚侍圣。云仍衍迈，绍文献而金籍登名。长幼穆穆於清风，尊卑怡怡於 
　　白日。今故烧香，自皈依师尊大圣众。至真之德，得道之后，升入无形。和：与道合真。
　　伏以北酆严摄，神公普扫於不祥。诸天历关，魔王监举而受度。焕清微之帝泽，翼赤明之圣功。以今晚朝行道，请法众等，运兹三捻上香。 
　　愿此香烟腾空俓上，供养无上至真师宝。臣等皈身皈神皈命，首体投地，仰依太上三尊。愿以是功德，皈流三涂滞爽，九野穷魂。并愿冰绝 
　　盟言，地除简对，夜壑启朝阳之耀，寒庭蔼春景之华。超神黑单，灭恶根而登真度命。策名朱火，陶圣泽而受化更生。永无轮转之忧，常享 
　　太平之运。今故烧香，自皈依师尊大圣众。至真之德，得道之后，升入无形。和：与道合真。
　　礼方　　忏方
　　三启颂　三礼
　　重称法位
　　具位臣某，谨重诚上启太上无极大道元始天尊，太上大道君，太上老君，高上玉皇，十方已得道大圣众，至真诸君丈人，大帝天帝，三十六 
　　部尊经玄中大法师，三界官属一切真灵。臣等一介愚蒙，千生庆幸，仰玄云之流布，际道日之开明。八会龙章，勤拳心佩，九光凤检，负荷 
　　身修。自惭后进之尘踪，双丸暗迈。徒羡前修於圣轨，万气齐仙。莫柄云岫以精思，罔憩姻峦而宴御。三元玉律，四极金科，冰渊战栗於愚 
　　衷，海岳涵濡於圣泽。尚萦黼黻，奏对璇墀，盍补过以承流，庶立功而报德。今斋主某丹青五体，金石一忱，忘鳞触以朝天，集羽流而事帝 
　　。霞明蕊笈，宏三箓之琼仪。日耀芝坛，觐五明之宝座。觊濡湛露，为瀹尘云。庶身心之冰清，俾门庭之春永。尚虑六根流浪，三业纷纭， 
　　玩十戒而不思修身，纵六情而罔知摄己。逐昏衢而逸驾，人伪营营。泛欲海以操舟，天和役役，致鼓三官之笔，遍誊五帝之编。或祖玄遗殃 
　　，幽垒密兴於冢讼，或冤憎结衅，冥关阴起於仇雠。跋疐行藏，缠萦起处，匪提携於帝德，曷欢乐於民情。鸐赦罗敷，消三界雷霆之令。凤 
　　纶浩荡，垂九天雨露之恩。为刊字於青编，俾销名於黑簿。万愆削落，千厄蠲除，释注讼以澄清，解冤仇而证悟。精神闲暇，朝霞隐映於帘 
　　栊。步武高华，夜月光辉於院宇。仓箱日富，陇亩云连，鼠牙无挠於公私，燕翼长覃於长幼。蒙如所祷，永拜隆恩。上愿日月辉华，星辰明 
　　润，卿云焕耀，甘露澄鲜，奸魅绝迹於山林，狐蜮沉综於薮泽。绿林息警，润膏雨於春犁。紫塞无虞，沉烽姻於夕柝。普百昌而郁秀，跻万 
　　寿以光华。则上明天尊大慈之化，下副臣等皈命之诚。谨启以闻。
　　发愿
　　存神复炉
　　香官使者，左右龙虎君，侍香诸灵官，当令晚朝升坛行道之所，自然生金液丹碧芝英，百灵众真交会，在此香火炉前。令臣学道得道，求仙 
　　得仙，斋主受福，幽显沾恩，十方仙童玉女，侍卫兰烟。令臣所启之诚，速达俓御太上无极大道至真玉皇上帝御前。
　　出堂颂
　　回静默堂
　　灵宝领教济度金书卷之一百五十三
　　洞微高士开光救苦真人宁全真授灵宝通玄弘教水南先生林灵真编
　　卷一百五十四
　　科仪立成品
　　祈禳黄箓用
　　第三日早朝行道仪
　　各礼师存念如法
　　卫灵
　　天书敷罗，下眄太微。元化生成，灵烟九回。八景六周，圣运所持。左宾赤方，右启帝扉。束华南府，灌炼辟非。回轮日耀，转眄月辉。今 
　　日大庆，万道同归。玄坛正炁，保天无衰。普告三界，驿龙凤驰。和：与道合真。
　　呜法鼓二十四通
　　发炉
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启臣今奉为入斋意。以今早朝升坛行道，愿得玉清道炁灵宝妙光下降，流 
　　入臣等身中。即使玄坛清净，内外成真，天无氛秽，地绝祆尘，琳琅振响，十方肃清，万魔不干，真诚上彻。令臣所启之诚，速达俓御太上 
　　无极大道至真玉皇上帝御前。
　　请称法位
　　具位奉行黄箓大斋法事小兆臣某，与临坛官众等，谨同诚上启太上无极大道虚无自然元始天尊，太上玉宸大道君，金阙后圣玄元老君，十方 
　　灵宝天尊，高上玉皇，十方已得道大圣众，至真诸君丈人，三十二天帝君，东华南极，西灵北真，上宰上相，上保上傅，日月星宿，北斗南 
　　辰，周天真宰，十方无极无量品至真大神，飞天神王，长生大圣，无量度人君，妙行真人，天真皇人，三十六部尊经玄中大法师，灵宝玄一 
