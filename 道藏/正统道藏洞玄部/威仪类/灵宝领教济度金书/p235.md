<!-- { "loadSidebar": true } -->
　　谨召守雄抱虽大将，引领亡故某人，诣逍遥快乐天尊座前。
　　信礼无上大罗天逍遥快乐天尊
　　朱琼映华房，流香扇奇葩。云旗耀紫盖，天风激驺牙。神哉紫霞布，八景御晨华。洞观六合妙，游魂何纷多。阳纲舞周轮，萧然出洪波。金 
　　光耀北单，提携相欢歌。
　　臣谨上启逍遥快乐天尊。切以化生九体，恩光允赖於九天。灌沐五灵，惠泽尤资於五老。惟依陶冶，方遂升迁。重念亡故某人，万窍已圆， 
　　五脏犹弱。赖五方英华之灌概，灵液朝元。庶五神变化之灵通，真津荡质。伏望广垂巨泽，普放慈光。锡降真精，护神灵而无失。周流玉液 
　　，澄体质以生光。一如度人无量之章，密契灵宝嗣师之旨。众真监度，受炼更生，玄坛表文，谨当宣奏。
　　宣表　　关发
　　宣符奏
　　本坛恭奉道旨，关白逍遥快乐仙吏，生身受炼灵官，万神无越灵官，五方五灵玉童玉女，五帝真人，五帝直符，请启真慈，随我神运，特为 
　　亡故某人，摄降真液，灌概神灵。
　　逍遥快乐天尊
　　宣牒
　　宣青帝遣
　　东望重拜手，苍帝玉皇君。灵风鼓橐钥，育物布元春。云龙辔严驾，玉卫拥琼轮。枯萌泛沾及，大惠无不均。万仙歌以道，委曲戒天人。心 
　　根迷自固，拱跽戴洪仁。
　　宣赤帝遣
　　大景开玉枢，洞堂启金除。骞林荫瑶砌，丹鸾蹈琼珠。宝房名曲丽，明堂神所居。飞游豁云道，引目盼真都。天日永不夕，重烟锁清庐。太 
　　上勑印开，帕几罗简书。裨风树玄化，殷勤谅有余。
　　宣黄帝遣
　　万天拱中宸，控驾玉化根。翘机贯亿历，洞朗辟吸门。大有混皇真，纠制星宿魂。非帝道不运，有方赖之存。威忿即霜凛，和煦为阳春。生 
　　成握元纪，仰荷戴无垠。
　　宣白帝遣
　　六甲抱金关，七政守灵坛。流铃掷火化，威剑巨龙蟠。邈彼素灵真，明宪孰敢干。束制祆鬼魔，凛落霄风寒。沴炁既已息，万天俄而安。真 
　　俦荷天庇，抵颡相歌欢。
　　宣黑帝遣
　　无质统有物，渊兮上帝心。不启不发道，蕴妙化机深。恐尔漏未尽，阴想勿侵淫。轮转无涯波，苦道相迷寻。万年尝谨约，一旦自湮沉。无 
　　冲落鬼境，殃遣不可任。
　　五灵升举天尊
　　谨召本坛主副大将，时直功曹，上诣南天门下，请降巾笋灵官玉女，青玄黄箓府仙衣玉女，仙带玉女，上承元始玉字真文，神化六铢妙衣， 
　　给付亡故某人，严新冠带，超度往生。
　　宣披衣诰
　　神童侍衣，玉女散花。登拜瑶坛，锦耀珍琅。度尔灵魂，急急长存。随劫轮转，与天齐年。
　　宣顶冠诰
　　云层碧玄，珠岳瑶京。冠髻召仙，万炁摄真。神华发光，上升帝庭。
　　宣天皇象诰
　　妙哉至道，五灵真机。上开龙汉，神仙空飞。焕烂三景，身披羽衣。宝云玉字，遍列天威。精思招真，五府生辉。九光玉舆，登入紫微。
　　宣第八宝诰　换青旛
　　亡故某人，万炁齐仙，百神具体，真精流畅，灵液敷罗，五脏荣华，三田昭朗，神辉充映。宝曜腾真，行上清都，永生净域，此皆元始慈悲 
　　之大造，实由天尊开度之深恩。所宜稽首肃恭，凝神叩谢，更凭法众，赞咏洞章。
　　吟五灵度符籍赞
　　学仙绝华念，念念相因积。去来乱我神，神躁靡不历。灭念停虚闲，萧萧入空寂。请经若饥渴，持志如金石。保子飞仙路，五灵度符籍。
　　全形升度天尊
　　第九炼
　　谨召守雄抱雌大将，引领亡故某人，诣宝华圆满天尊座前。
　　信礼无上大罗天宝华圆满天尊
　　明华耀蓉盖，灵风披翠骞。神龙戏芳沼，鸿凤宴琼田。奕奕天宝光，回映万春年。下观无极乡，枯骸倏发烟。炼神灵万炁，腾景云层端。召 
　　运促轮会，欣乐傲朱轩。臣谨上启宝华圆满天尊。切以善果罗敷，天雨宝华而鉴映。神功赫奕，帝垂惠泽以提携。终始生成，顶踵感戴。重 
　　念亡故某人，皈依至道，请命玄穹，炼质生神，已藉慈光之浩荡。登舆驾景，须凭大德之帡蒙。伏愿密运洪恩，廓施妙化，挥幢鼓节，飞天 
　　卫真，后从前驱，流铃呵护，俓陟朱陵之界，永登长乐之天，一如度人无量之章，密契灵宝嗣师之旨。众真监度，受炼更生，玄坛表文，谨 
　　当宣奏。
　　宣表关发
　　宣符奏
　　本坛恭奉道旨，关白宝华圆满仙吏，逍
　　遥上清灵官，超浚三界灵官，十方飞天神王，至真大神，三界大魔，玄都驿吏，无鞅数众，请启真慈，随我神运，引导亡故某人，受符传箓 
　　，上升玉都。
　　宝华圆满天尊
　　宣牒
　　宣救苦简　　　宣长生简
　　宣大九龙诰　　宣九龙诰
　　宣生天箓　　　宣运明诰
　　宣超生诰　　　宣监生诰
　　宣托生诰　　　宣移籍诰
　　宣溥度券　　　宣仙魂券
　　宣命魔前驱符
　　臣谨上启天地水三官帝君。以今奉为亡故某人，宣行九炼，仰荷道力，克获圆成。今按灵宝度人之道，度魂生天，全藉圣慈，密垂鉴映。臣 
　　不胜虔祝之至。
　　一噀天官度尔魂，飞天神王下观尔身，书其功勤，上奏诸天。
　　二噀地官度尔魂，勑制地祇侍卫送迎，拔出地户，度品南宫。
　　三噀水官度尔魂，诸天上帝记尔之名，万神侍卫，右别至人，克得为圣君金阙之臣。
　　升神金阙天尊
　　臣谨上启灵宝五师真君。以今奉为亡故某人，宣行九炼，仰荷道力，克获圆成。今按灵宝度人之道，传授宝箓破券分环，全藉圣慈，密垂鉴 
　　映，臣不胜度祝之至。
　　宣录
　　执券画一
　　画一之后，伏愿众真监度，四辅列位，五老监真，太乙命宸，玉帝唱盟，大道符命，与天齐年。
　　以券付亡魂　　执环分
　　分环之后，伏愿保守盟誓，出有入无，逍遥云际，升入金门，与道合真，身超三界，永不轮转。
　　以环付亡魂　　宣升天券
　　亡故某人，夙植德因，幸逢道化，障累断绝，冤债和平，升神流火之庭，炼质黄华之馆。九天降炁，五帝分精，魔主保举以上仙，法桥高张 
　　而稳步。魂神澄正，登入妙之黍珠。意气超凡，证自然之法体。道骨仙风而容与，金珰玉佩以铿锵。要当坚一念以不忘，湛中扃而无挠。凝 
　　然元始，长快乐於玉清。恍若灵光，永昭辉於金阙。神通自在，不碍逍遥，功德牒文，谨当宣示。
　　宣功德牒
　　洞玄妙光，无量度人。元始宝光，烛破尘根。长生回尸，炼度真形。万神侍卫，逍遥上清。飞登宝舆，俓诣天门。金光朗彻，朝拜帝君。
　　无量度人天尊
　　向来牒文，已具披陈，大道昭临，威灵来格。伏愿东井澄神，南官炼质。坎离升降，复五行相续之真。乾坤始生，会忆劫长存之道。此乃个 
　　中固有，不须向外别求。时刻升迁，永不轮转，功德无尽，利及有情，召役仙灵，慈悲引导。
　　升入金门天尊
　　宣第九宝诰
　　吟金光散紫微赞
　　嵯峨玄都山，十方宗皇一。岧岧天宝台，光明焰流日。炜烨玉林华，蒨璨耀珠实。常念餐元精，炼液固形质。金光散紫微，窈窕大乘逸。
　　臣闻二仪育质，九炁游形，千真皆会於三田，九炁森罗於六府，百关和畅，九窍开通，魂静魄安，神清炁爽。亡故某人，凭兹炼度，飞升金 
　　阙，游宴玉京，得为贵人，实蒙玄贶。臣等草茅贱质，蝼蚁微生，辄膺命以求真，仗洪慈而济物。虔伸恳悃，普被恩光，既厘事以庆成，岂 
　　尘凡之久驻。伏望云车风马，却返於层霄。珠蕊玉华，飘零於碧落。臣等仰谢天恩，下情无任，激切之至。
　　回軿颂　送圣
　　谨召九天普度院守雄抱雌大将，青玄黄箓专度司太玄灵官，玉女功曹主簿，本坛主副大将，疾速赴坛，承领公文，随我神运，部卫亡魂，上 
　　朝天阙。
　　宣护送牒
　　宣天门关
　　炼度事毕，亡灵超升，乘元始紫金之光，御百宝飞仙之辈，大魔鼓节，神王扶轮，灵童握五色之莲，驿吏持黄箓之简，千乘万骑，九凤八鸾 
　　，导从前驱，逍遥云路，永辞大地，径诣南宫，面朝金阙之尊，克遂玉京之乐，庆流宗衍，及姻亲，法众运诚，谨当奉送。
　　飞空步虚颂
　　灵宝领教济度金书卷之五十九竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之六十
　　科仪立成品
　　净供合用
　　玄都大献玉山净供仪
　　静默堂序立
　　华夏引至大道前
　　上香长跪
　　具位臣某，诚惶诚恐，稽首顿首，再拜上言。臣闻三宝开图，散元精於万有。九霄御运，宏妙粹於拿灵。受中而觉海虚圆，语上而真源澄湛 
　　。初无盈缩，奚有升沉，自业风鼓既倒之澜，与毒雾笼再驰之驾。祸淫福善，昭经纬以无私。恶盈益谦，焕阴阳而不忒。四生轮转，六道循 
　　环，匪由提拯之恩，曷免沉沦之苦。今有斋主某人，依依博物，切切同仁。念形逐业迁，性本中涵於祖炁。命随尘报，神非外烁於灵光。倘 
　　凝定水以清明，期泮冰山而开悟。敬涓吉旦，恭启清场，修奉玉山净供，上奉三宝，中供千真，下责神灵，旁资品类。俾离恶趣，永依上圣 
　　之慈光。庶发善根，照破下愚之尘暗。顿造无为之妙，永超空色之机。金马朝驰，已负丹章而露奏。玉龙夕迅，谅颁玉简以风行。承德虚玄 
　　，宣恩郁绝。今则兰场已备，蕊范将宣，不胜恳切之情，僭沥便蕃之悃。欲望元尊锡庆，大道流光，啸命仙曹，各昭宣於民欲。劫制灵局， 
　　均寅亮於天工。容臣会道运元，存神合景，旱灵受度，如细雨密雾而来。庶类回光，皆飞空步虚而去，遂斋主皈依之悃，副微臣开度之忱， 
　　臣下情无任，恳祈之至谨言。
　　十方灵宝天尊
　　引至斛前洒净
　　普献颂
　　普献无边圣，香烟散十方。愿乘七宝台，垂光五浊世。运度人天众，咸令上法桥。同会证无为，勤修不退转。
　　宣降真召灵符
　　祝香
　　具位臣某，谨焚宝香，供养太上无极大道虚无自然元始天尊妙无上帝，虚皇玉晨大道君妙有上帝，万变混沌玄元老君至真大帝，东极青玄老 
　　君，太乙救苦天尊，运明保元上帝，玉清神霄真王长生大帝，南极真王朱陵大帝，九微太真青童玉明大道君，紫微元灵青金丹皇大道君，九 
　　霄自然生神帝君，灵宝三十二天帝君，五老四梵十极十华诸天上帝，太阳郁仪帝君，太阴结璘元君，五方五德上真道君，北极九府玉晨君， 
