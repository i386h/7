<!-- { "loadSidebar": true } -->
　　阳中女辟邪之炁，五阳太阳微延之炁，六阳化真白灏之炁，七阳降实紫光之炁，八阳天真命仙之炁，九阳太皇寂照之炁，流注九户，缠络一 
　　身，俾内外以敷腴，庶宫府而备足。
　　九阳生化天尊
　　焚九阳符
　　太极金书，九天玉文。混茫祖炁，辉映天根。
　　圆灵高清，扶摇玄烟。回风下映，五色飞鲜。
　　灌荣内外，洞入自然。经络坚实，藏府生全。
　　大帝有敕，返阴还乾。群灵受庆，宴景芝田。
　　九天称庆天尊
　　谨召丹灵全形大将军，上灵炼形大将军，紫灵养形大将军，为亡故某，混合神灵，严装形体。
　　仙化成人天尊
　　焚全形符
　　已枯复荣，已灭复生。得生天上，更禀太灵。
　　九天之劫，返胎复婴。秽累消荡，白尸返生。
　　火炼功圆，灵仪气备。
　　荷帝师甄陶之力，感圣真开度之恩。归戴难殚，赞扬莫尽。
　　谨召守雄抱雌二大将，部卫亡灵，出离火池，伺候严新冠带，保举升仙。
　　朱陵度命天尊
　　准上帝敕，谨召青玄黄箓金木仙衣玉女，仙带玉女，仙车玉女，灵宝巾笥司一行官吏，神运摄化，速俾已炼亡魂，冠带身形，严装受度。
　　焚天皇象符
　　妙哉至道，五灵真机。上开龙汉，神仙空飞。
　　焕烂二景，身披洞衣。宝云玉宇，遍列天威。
　　精思招真，五府生辉。九光玉舆，登入紫微。
　　金容出世天尊
　　霓裳缥缈，霞佩琳琅，映玉体之洁清，俨琼颜之潇洒，精神入妙，步武登真。可谓宿劫因缘，今生际遇。第惟久沦幽昧，恐心地之未澄。致 
　　滓阳灵，或性天之尚郁。已遵依於科律，为传度於戒条。庸辟迷途，肆腾觉路。今当佩符受券，参箓膺图，无拘留逼合之忧，拔出地户。有 
　　侍卫送迎之乐，无拘天门。永为种民，常居福境。守雄抱雌大将，部卫亡魂，来诣座前，证明保举。
　　发敕制地祇
　　发普告三界
　　发元始符命
　　发历关诸天
　　保举既圆，升迁有便。惟灵宝度人之道，有救苦真符，佩之则不经地狱，有长生灵符，佩之则度品南宫。此乃虚无自然元始上帝开度之玉券 
　　也。有生天宝箓，佩之则上生天堂。有天门合券，佩之则径入天门。此乃虚皇玉晨大道君开度之玉券也。有解冤真符，佩之则冤愆解释。此 
　　乃玉皇上帝开度之玉券也。有救苦九龙符命，佩之则上生青宫。有救苦朱陵真符，佩之则上登南宫。有运明玉诰，佩之则随品受生。有移籍 
　　券，佩之则移名仙籍。有普度券，佩之则度上天堂。有仙魂合同天文，佩之则神登真域。此乃青玄老君太乙救苦天尊开度之玉券也。今当恭 
　　对道前，逐一给授，所宜整肃，拱听敷宣。
　　宣长生简　宣救苦简
　　宣生天箓　宣天门券
　　宣解冤符　宣九龙符
　　宣朱陵符　宣运明诰
　　宣移籍券　宣普度券
　　宣仙魂天文
　　亡故某万业销镕，千愆解释，灵光呈露，真性昭融。佩金箓白简之奇，戴玉券青符之妙。超离幽趣，即步武於云霄。俓陆真阶，永依光於日 
　　月。上帝遥唱，诸天下观。灵童迎驾景之舆，阳华洞焕。神王翊飞空之辇，梵炁弥罗。法桥稳步以高跻，道岸先登而御炁。从此栖神碧落， 
　　宴景清虚，出离轮回，与天相保。衍蕃厘於胤嗣，流余庆於宗亲。皆大道慈悲之恩，实众真维持之德。宜行礼谢，毋息皈依。斋主某所修功 
　　德，照牒具陈，佩负在心，永为身宝。宜端容止，少驻坛前，俟召真灵，部卫升度。
　　宣功德牒
　　宝华圆满天尊
　　臣谨重诚上启三清上圣，十极高真，应化度人，无鞅圣众。臣闻一真湛寂，本无形以无名。万圣森罗，斯有象而有数。溥其用则神变莫测， 
　　返其体则微妙难言。既有提携，敢忘归戴。臣等向来，奉为某炼度亡魂。仰荷天恩，功圆事竟。尚虑尘俗，难驻真斿。伏望玉蕊华珠，飘零 
　　於碧落。云车风马，回返於层霄。臣下情不胜激切，攀恋之至，谨稽首再拜奉送。
　　回軿颂
　　焚召十方神王符
　　恭奉上帝真符，谨召十方飞天神王，长生大圣，无量度人君。恭望真慈，随机应感，潜运慈悲，不忘元始付嘱之言，一如浮黎法会之日。倾 
　　光回驾，监真度生，俯同本坛主副大将，九天普度院守雄抱雌大将，部卫受度某，飞空步虚，上登天界。
　　宣护送牒　发天门牒
　　焚命魔前驱符
　　诵上天度人章
　　见前亡灵，藉紫极之阳光，脱幽都之阴暗。登真云路，泛景霄衢。天花散漫以前迎，绿舆稳驾。神璈铿锵而后从，彩仗飞骖。逍遥俓上於清 
　　虚，容与直跻於碧落。神朝三素，炁混九华。性识兼忘，常享太平之运。结习都尽，永无轮转之期。与道合真，保天有庆，好去好去，毋忘 
　　帝恩。
　　法师下座
　　召五方童子，送亡灵至桥头立
　　谨召朱陵火府引魂登桥大神，监桥超度大神，守桥超度升魂五大神，遵依帝敕，火急引领亡故某，俓度升天法桥，上登碧虚，消遥自在，一 
　　如灵宝天尊无上度人律令。
　　焚度桥符
　　吟偈
　　天尊慈惠降阳光，变化云梁耀八方。
　　上接朱陵登帝所，下开黑郁洞神乡。
　　绀丹缥缈绡霓映，金紫玲珑谷雾张。
　　今日亡灵飞步去，大罗渺渺觐虚皇。
　　引旛度桥
　　诵三界魔王章
　　送亡
　　焚燎
　　灵宝领教济度金书卷之一百六竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百七
　　科仪立成品
　　明真斋
　　传戒仪
　　静默堂序立
　　华夏引至戒座前
　　喝座
　　珠黍空浮焕始青，祥开玉局耀坤灵。
　　我今高蹑扬宗轨，接武玄风万古明。
　　金阙化身天尊
　　升座
　　超度长吟
　　超度三界难，地狱五苦解。悉归太上经，静念稽首礼。
　　初捻上香
　　此香根遍三千，枝敷五亿，凝氤氲於瑶鼎，散作祥云。融缥缈於金篝，飞为甘露。遥空供养，元始法王洞真天宝。奉祝皇帝陛下，伏愿龟图 
　　地大，凤历天长。榆柳春闲，四鄙息控弦之影。桑麻雨足，三农腾击壤之歌。鞠青草於圜扉，静绿林於方野。
　　二捻上香
　　此香月窟分精，天根胤粹。腾紫烟於碧落，光焕阳灵。垂绿雾於黄垓，祥开阴耀。遥伸供养，太上玉晨洞玄灵宝。奉祝系荐亡灵，伏愿千冤 
　　解悟，万罪清夷。北郁升神，白简焕慈云之渥。南陵度命，丹符融慧日之祥。绝冢讼於家庭，息注殃於孙子。
　　三捻上香
　　此香三极腾芳，五灵委炁，耀玉华於地蕊，翠焰玲珑。旋金景於天葩，玄芝炜烨。逼伸供养，道德高尊洞神神宝。奉祝斋主某，伏愿东华锡 
　　庆，南极增龄。七叶连荣，万里快扶摇之运。五枝挺秀，九皋和风鹤之鸣。敦诗礼於松萝，耀弦歌於桑梓。
　　请经长吟
　　请经若饥渴，持志如金石。保子飞仙路，五灵度符籍。
　　具位臣某重爇名香，普伸供养，九霄四极，五梵十华，上圣高真，三洞仙宰，传经敷教，立法度人，三官五师，天曹主执，省府司院，飞天 
　　神王，岳渎山川，城隍社令。虚空证鉴，应感灵祇，地水职司，无鞅数众。并愿慈悲有造，应化无方。绿辇丹舆，倾光禁路，琼轮羽盖，驻 
　　景霄衢，万圣翼辕，千真扈跸。特降玉清道炁灵宝妙光，洞焕十方，开明九垒，上极无上，下极无下，接引亡故某，丞辞黑壤，来诣玄坛， 
　　聆九戒之玄音，证一乘之妙果。
　　平坐吟
　　道场众等人，各运心平坐如法。我闻龙汉未彰，鸿蒙未兆，自然祖炁回旋，太虚无色无渊，溟蒙混沌，盖不知经几万劫也。及夫元精既判， 
　　道体斯漓，清炁高澄，积阳成天，浊气混凝，积阴成地。阳变阴合，而人物於是生矣。禀冲和而为人，孕繁炁而为物。号物为万，人处一焉 
　　。人受天地之中以生，所以为万物最灵也。降衷而有常性，秉彝而好懿德。劳我以生，则毓粹餐和周流太极。息我以死，则归根复命返景。 
　　太无优游去来，无入而不自得。曷尝有三途五苦，六洞十宫，种种惊骇怖畏之事哉。奈何人伪日滋，天和风靡，智巧相胜，贪欲自将。遂至 
　　逐境迷情，背常越法，身为罪府，心作冤都，一真披流，万妄呈露。三毒炽则三途摄之，五贼昌则五苦摄之，六凿逞则六洞摄之，十恶彰则 
　　十宫摄之。展转报对，循环终天，皆众生妄业所召，自作自受。非北都泉曲故张宪网，巧设冤机，使生民坐罹痛恼也。况函三并立，得一分 
　　灵。天地初无盈亏，人生奚为变灭。深求其故，岂非天命之性，莫能御炁质之性。感物而动，为习所迁，愈远愈趋，流荡忘返，不知不觉， 
　　俓堕迷途，兹岂外物之咎哉。作圣作狂，是诚在我，善反之则天地之性存焉。譬诸波澜止水，波澄则须眉可烛。云笼秋月，云散则毫发可鉴 
　　。倘能检身内省，克己反观，悟一性之中虚，了万缘之外假，则方寸湛然，冲虚妙粹，炳焕灵明，未尝不活泼泼地，安有纤芥系累，得以滓 
　　吾天倪哉。故经曰：夫人神好清而心扰之，人心好静而欲牵之。能遣其欲，而心自静。澄其心，而神自清。神即性也，欲即情也。禀於天曰 
　　性，溺於人曰情，而心则为郛郭以统之。率性则善，循性则恶，特顾吾中扃转移如何耳。人生天地间，如白驹之过隙，忽然而已。眷属亲缘 
　　，强名假合，田园宅舍，暂尔受用。宠荣轩冕，夙号倘来。来不可御，去不可止。及夫六如变灭，四大分离，身且不存，生非我有。回思向 
　　者，满前外物，何曾有干涉邪。其所以虚灵不昧，昭昭然在天地之间者，惟性而已。是性也人人具足，个个圆成，不以智而赢，不以愚而乏 
　　，不以生而存，不以死而亡。特患为业所累，如影随形，如响应声，胶固缠缚，不能解脱。则昭昭者昏，皦皦者污，任其浮沉，不知畔岸， 
　　而为异类之趋耳，然皆外烁我也。迷之则生死始，悟之则轮回息。苟悟矣则爱河风息，欲海波澄，世谛烟收，业尘云散。回观固有之性，静 
　　极光通达，寂照涵空虚，曷尝因物而无存哉。亡故某藉慈悲之道力，超溟漠之神乡。面礼金容，亲承玉敕，宿业洗荡，行御虚无。皆是夙植 
　　福基，有兹缘会。正宜回头猛省，疏剔中扃，以自己灵光，照自己实际。内观其心，心无其心。外观其形，形无其形。远观其物，物无其物 
