<!-- { "loadSidebar": true } -->
　　蓬居，恪殚葵志，皈命太乙月孛星君。伏愿璇枢锡庆，紫府书名。瑞溢门阑，犹朝阳之绚彩。祥开眷序，若晓鉴之腾辉。一点尘无，万般福 
　　至，身命定斯熙之禄，云仍衍文献之芳。稽首皈依，虔诚赞咏，
　　信礼无上太虚天太乙月孛星君。
　　太阴光玉纬，精魄育群生。青桂黄华辅，郁罗保素灵。毛头分怪状，彗尾或潜经。舍次流灾福，斋修洞杳冥。和：与道合真。　　　　　　 
　　福生无量天尊
　　向来关祝十一曜星灯，功德周圆。伏以三垣二极，统圆盖之众星。七纬四余，仰方舆之群品。清微颁政，紫阙宣符。祸福己求，敢昧动天之 
　　德。灾祥天降，盍殚反己之功。切切分阴，拳拳寸抱，念渊临冰履，或寡过之未能。而春育海涵，幸灾禳之可觊。徼福九光之烛，斋心一瓣 
　　之香。伏愿德耀流辉，庆云垂荫。虎龙混合，漱琼液以逍遥。乌兔循环，育朱颜而容与。祯祥川委，毒害烟消。玉烛宣和，朝野庆太平之运 
　　。金禳庆瑞，寰瀛昌大定之基。万象欢荣，九幽披朗。为如上缘，请圣作证。志心称念，长生保命天尊。和：不可思议功德。
　　灵宝领教济度金书卷之一百三十八竟
　　洞微高士开光救苦真人宁全真授灵宝通玄弘教水南先生林灵真编
　　卷之一百三十九
　　科仪立成品
　　祈禳通用
　　周天灯仪
　　步虚　洒净　祝香
　　碧雾浮空，绿云凝霭，遍十华而郁秀，腾六合以融芳。牛首氤氲，狮头缥缈。以今恭燕宝香，遥赡供养太上无极大道三清上圣，十极高真， 
　　紫微垣帝座星君，太微垣帝座星君，天市垣帝座星君，勾陈华盖天皇大帝君，太阳郁仪帝君，太阴结璘皇君，五方五德星君，四余四曜星君 
　　，南辰六阙延寿星君，北极九府延生星君，东方苍龙七宿星君，南方朱雀七宿星君，西方白虎七宿星君，北方玄武七宿星君，周天乾象十二 
　　分次一切星宰，仗此宝香，普同供养。伏闻秉阳有赫，耀三景以开明。垂象无私，散五常而回度。碧落内尊於帝座，玄虚旁列於星垣。乌兔 
　　循环，定晓夜晦明之象。虎龙轮转，正朝昏出没之期。为帝车而定南北之枢机，周天辐而正束西之橐钥。一十二次上列虚无，三十六禽下符 
　　妙有。中外宫别隐见之异，黄赤道辨邪正之差。俯司方域之灾祥，仰辂玄穹之机眚。凡伸控谢，必获感通。依依临下之恩，切切由中之祷。 
　　今醮官某，乾清彻炁，坤浊凝形，荷经纬之照临，感玄黄之化育。仰瞻紫汉，炯然而琼彩陆离。旁睇青霄，烨尔而瑶芒璀璨。皈依芝座，环 
　　列莲缸。周天之璧月呈辉，倾心事上。匝地之珠星流彩，稽首由中。扣风罄以球呜，击云钟而玉振。步虚朗彻，梵唱流明。关祝无上周天星 
　　灯一座，恪祈景贶，庸辂蕃厘。伏愿醮官某，心地冰清，性天玉洁。景星夕曜，履福地以熙春。湛露朝濡，乐壶天而宴景。金波高照，玉汉 
　　斜飞。五福云臻，固精神而不老。三寿天锡，御步武以长新。庶汇均荣，一人有庆。泽飞潜而化化，滋动植以生生。稽首皈依，无极大道。
　　福生无量天尊
　　臣众等志心皈命，无上玉虚天紫微太微天三垣帝座星君，勾陈华盖天皇大帝星君，斗中神仙。和：诸灵官。
　　伏闻东西蕃环，列尉丞后临阁道。左右掖周，罗将相前御端门。太微号三光之庭，紫微受众星之拱。旁称天市，实应地封。勾陈尊大帝之居 
　　，华盖显天皇之位。握三元牒，秉万神图。外昭布於星垣，内聿严於天座。光明润泽，表九重休征之符。微暗昏蒙，示万乘灾期之兆。凡勤 
　　拳而皈命，必激越以驰神。今醮主某，飨帝克诚，事天以实。望兰缸而容与，想芝炬之荧煌。皈命无上玉虚天紫微垣帝座星君，太微垣帝座 
　　星君，天市垣帝座星君，勾陈华盖天皇大帝星君。伏愿民情上通，天休下达。万八千岁，逍遥盛世之春秋。千二百年，游宴清时之日月。朱 
　　颜怡悦，绿鬓丰茸。稽首皈依，虔诚赞咏，
　　信礼无上玉虚天紫微垣帝座星君，太微垣帝座星君，天市垣帝座星君，勾陈华盖天皇大帝星君。
　　玄象垂光，碧落流芒。紫微太微，天市居旁。中严帝座，临照万方。一人有庆，润泽吉昌。御勾陈口，越有天皇。下司黎庶，昭尔灾祥。小 
　　兆皈命，惠泽无疆。和：愿得长生。｀
　　福生无量天尊
　　臣众等志心皈命，无上玉虚天太阳炎光帝君，太阴素曜元君，斗中神仙。和：诸灵官。
　　伏闻郁仪结璘，胤阴阳之精粹。方诸阳燧，承乌兔之英华。丽天而五色流芒，烛地而万方焕景。负珥抱璚，仰吉征於玄虚。重晕阳光，瞻嘉 
　　符於碧落。光腾旸谷，影浸广寒。别分至启闭之差，盈缩升降。辨朔望晦明之异，朏肭疾迟。虽来往於天中，实升沉於地表。凡勤拳以皈命 
　　，必激越以驰神。今醮主某，飨帝克诚，事天以实，望兰缸而容与，想芝炬之荧煌。皈命无上玉虚天太阳炎光帝君，太阴素曜元君。伏愿上 
　　帝鉴观，下民钦若。八荒寿域，通无声无色之天。九轨福乡，造不识不知之地。物无疵疠，家有祯祥。稽首皈依，虔诚赞咏，
　　信礼无上玉虚天太阳炎光帝君，
　　太阴素曜元君。
　　阳精阴粹，二景流晖。经天焕彩，旋行两仪。炎光岁周，黄华月驰。一见一隐，昼夜陆离。入交入转，朏肭盈亏。下司黎庶，明示眚机。小 
　　兆皈命，百禄来宜。和：愿得长生。
　　福生无量天尊
　　臣众等志心皈命，无上玉虚天重华执法太白伺晨地( )五德星君，斗中神仙。和：诸灵官。
　　伏闻东西南北中，布五方而应化。木火土金水，分五德以行权。仁表号於青华，礼尊名於荧惑。因主客而分胜负，太白辖兵。由出入而别昏 
　　晨，伺晨□ 典战。国家吉曜，福德填星。空碧灾符，变芒角钩纪之象。清台常数，匿伏逆进退之躔。经行出炎光后先，步占循黄道左右。 
　　凡勤拳而皈命，必激越以驰神。今醮主某，飨帝克诚，事天以实，望兰缸而容与，想芝炬之荧煌，皈命无上玉虚天五灵五德星君。伏愿纯瑕 
　　风生，嘉祥日至。鸢飞鱼跃，生生自乐於春台。兽舞凤仪，化化常游於夏屋。天和杂袭，帝渥骈蕃。稽首皈依，虔诚赞咏，
　　信礼无上玉虚天五灵五德星君。
　　五灵列位，焕明五方。岁星辅德，水曜除殃。执法礼象，太白腾光。地( )拱照，邦家吉昌。客流飞奔，水火兵荒。下司黎庶，顺祥逆殃。 
　　小兆皈命，福德来翔。和：愿得长生。
　　福生无量天尊
　　臣众等志心皈命，天一紫炁星君，一月孛星君，交初罗( )星君，交中计都星君，斗中神仙。和：诸灵官。
　　伏闻主常主变，以潜形仰天一太乙之号。行阴行阳，而隐道企交初交中之称。历纪四余，名传九执。示福德兆灾异，炁孛殊形。推交食对暗 
　　虚，计罗异状。或逆行於黄道，或顺步於清虚。周伯荧煌，想道星之夕见。蚩尤昭皙，宜彗曜之宵辉。统领堪舆，斡旋宇宙。凡勤拳而皈命 
　　，必激越以驰神。今醮主某，飨帝克诚，事天以实，望兰缸而容与，想芝炬以荧煌，皈命无上玉虚天天乙紫炁星君，太乙月孛星君，交初罗 
　　( )星君，交中计都星君。伏愿民意潜通，帝心昭鉴。岁功七十二候，喜炁长春。期周三百六旬，祥光不夜，门庭侃侃，闾里雍雍。稽首皈 
　　依，虔诚赞咏，
　　信礼无上玉虚天天乙紫炁星君，太一月孛星君，交初罗( )星君，交中计都星君。
　　顺行天道，道星彗星。逆行乾度，首尾周经。三凶一吉，万品权衡。炁回四七，孛运九龄。罗计十八，倒景分程。下司黎庶，独照福星。小 
　　兆皈命，祯祥来并。和：愿得长生。
　　臣众等志心皈命，南辰六阙延寿星君，北极九府延生星君，斗中神仙。和：诸灵官。
　　伏闻地之北，天之中，配七元於七政。地之南，天之北，位六司於六辰。为天车而临制四方，主天庙而权衡六合。天之喉舌，表论思献纳之 
　　忠。帝之股肱，领爵禄贤能之任。尊居朝着，权典疑丞。移节度以佐中垣，运行赤道。典寿命而侪列舍，主宰黄图。乘魁建杓，枕参觿角。 
　　凡勤拳而皈命，必激越以驰神。今醮主某，飨帝克诚，事天以实，望兰缸而容与，想芝炬以荧煌，皈命无上玉虚天南辰六阙延寿星君，北极 
　　九府延生星君。伏愿帝渥昭宣，民欲广遂。朝多冈凤，鞠青草於圆扉。野绝谷驹，静绿林於方域，击壤自乐，负耒相欢。稽首皈依，虔诚赞 
　　咏，
　　信礼无上玉虚天南辰六司延寿星君，北极九府延生星君。
　　维北有斗，南斗同伦。南机北枢，三省爰分。权衡攸寓，将相称尊。一领金华，一定晨昏。中斡帝化，月魄日魂。下司黎庶，何福不臻。小 
　　兆皈命，步武生春。和：愿得长生。
　　福生无量天尊
　　臣众等志心皈命，束方苍龙角、亢、氐、房、心、尾、箕七宿星君，斗中神仙。和：诸灵官。
　　伏闻象表苍龙，典束陆之七宿。名尊太皡，领震位之诸星。角职兵刑，亢主疾疫。氐为休解之舍，动有征徭。房乃明堂之宫，静司车驾。心 
　　号天王，赏罚之立。尾称后官，后妃之场。或内朝，或内庭，奏事所属。日天衢，日天驰，布政攸归。箕标嫔御之宫，亦为胡格之客。凡勤 
　　拳而皈命，必激越以驰神。今醮主某，飨帝克诚，事天以实，望兰缸而容与，想芝炬之荧煌，皈命无上玉虚天东方苍龙角亢氐房心尾箕七宿 
　　星君。伏愿庆锡九清，灾消五浊。景星夕灿，遍九野之光辉。湛露朝濡，廓八圆而润泽。万象止止，庶绩熙熙。稽首皈依，虔诚赞咏，
　　信礼无上玉虚天束方苍龙角、亢、氐、房、心、尾、箕七宿星君。
　　东兽苍龙，角尾包维。广袤震方，所象是宜。南箕口舌，天根应氐。理狱听讼，录功发欺。亢暨房心，疏庙爰依。下司黎庶，昭灼明辉。小 
　　兆皈命，万福咸熙。和：愿得长生。
　　福生无量天尊
　　臣众等志心皈命，南方朱雀井、鬼、柳、星、张、翼，轸七宿星君，斗中神仙。和：诸灵官。
　　伏闻朱雀标称，统陆离之七宿。炎帝应化，任离位之诸星。井主水衡，鬼为祠事。柳号厨宰，和滋味而主木功。星典衣裳，守盗贼而领急事 
　　。张列珍宝，服御而觞客。翼职徘优，戏乐以肃宾。为亭堠，为天都，法令平而金玉积。为官员，为器府，要荒至而礼乐兴。轸为家宰辅臣 
