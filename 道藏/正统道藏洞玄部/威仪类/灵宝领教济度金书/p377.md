<!-- { "loadSidebar": true } -->
　　犯者袭吉一家，星流福庆。各镇守於方隅，毋凌挠於疆域。即使斋主某，舍宇光华，岁常臻於喜气。门庭清贵，时每衍於欢声。庆云笼而长 
　　幼咸安， 景星粲而尊卑泰定。壶天不夜，公私永绝于风波。福地长春，内外悉安於日月。千龄益茂，百世其昌。簪绂运荣，迓公侯之衮衮 
　　。箕裘克绍，庆孙子之绵绵。乐事无涯，家声不坠。蒙恪垂於鉴领，实昭佩於恩光。上愿三极熙平，四灵振耀，风云藏敛，草木辉华。绝紫 
　　塞饮马之声，三边息燧。免黄垄，遗蝗之警，四野操犁。观治象於梯航， 览德辉於钓筑。人民品物，并受生成。神鬼龙仙，普资化育。臣 
　　无任恳切之至，礼行终献。
　　终献
　　送圣
　　臣谨重诚上启三清上圣，十极高真，十 方无极大道道德众圣、天尊至真、大帝天帝，三十六部尊经玄中大法师，土府太皇，太始五帝，中 
　　央戊己应感真灵。咸望洪慈，俯回洞鉴。臣闻应天以实，敢殚飨上之仪。事帝必恭，爰露由中之祷。曲荷玄纲之荡荡，幸宽圣纪之巍巍。依 
　　玉承家，四魔烟灭。断金居室，五炁云行。允昭从欲之仁，式佩宣慈之化。以今琼缸焰冷，宝鼎烟沉，漏断铜壶，瞻玉杓之影转。声摇翠辇 
　　，睇银汉之光凝。霄辉华羽盖之旋，夜炁湛霓旌之邃。诸天复位，万圣回辕。臣等控挽无从，攀留莫逐。紫烟上下，徒瞻紫炁於青冥。碧霭 
　　后先，敢企灵华於碧落。臣下情不胜依恋之至，谨稽首再拜奉送。
　　回軿颂
　　复炉
　　灵宝领教济度金书卷之一百九十七竟
　　洞微高士开光救苦真人宁全真授灵宝通玄弘教水南先生林灵真编
　　卷之一百九十八
　　科仪立成品
　　安宅斋用
　　土府醮仪
　　步虚　　洒浮
　　默礼师存念如法
　　卫灵
　　五星列照，焕明五方。水星却灾，木德致昌。荧惑消祸，太白辟兵。镇星四据，家国利亨。名刊玉简，字录帝房。乘飙散景，飞腾太空。出 
　　入冥无，游宴十方。五云浮盖，招神摄风。役使万灵，上卫仙翁。和：与道合真。
　　请称法位
　　具位奉行法事臣，与合坛众等，谨焚香上启太上无极大道后土皇地祇，五方五府大帝，土府太皇上帝，太岁尊神，太阴神君，土公土母，功 
　　曹主簿，土家令长，三公九乡丞相，二千石土官，土中守卫，青龙、白虎、朱雀、玄武神君，勾陈、螣蛇、轩辕、招摇神君，十干十二枝、 
　　九宫八卦、四维禁域、守坐飞钧神
　　君，黄旛豹尾神君，奏书博士神君，丧门吊客神君，官符死符神君，岁刑岁煞神君，金神七煞神君，独火五鬼神君，畜官劫煞神君，灾煞病 
　　符神君，伏兵大祸神君，蚕官蚕命神君，飞廉大煞神君，流财九良神君，一白二黑神君，三绿四碧神君，六白七赤神君，八白九紫神君，中 
　　央五黄神君，左右前后一百二十座神煞神君，土中无鞅圣众，看望随喜一切神灵。伏闻圆方定位，分支干以环周。经纬流形，配阴阳而辐拱 
　　。厥功懋矣，有神司之。自羲爻彰上栋下字之文，故乾象配东垣西墉之制。聚庐攸肇，考室斯昭。四正四维，有仙灵而统隶。八方八卦，罗 
　　龙鬼以宣承。凡有范围，皆当橐钥。今斋主役缘版筑，工备茨。虑震动於阴宫，期康宁於阳宅。爰修礿祭，肃谢灵斿。伏望鞍辔驱驰，领 
　　曹僚而莅止。盖旌踊跃，乘眷属以来临。俯殚芹采之微，用罄葵倾之切。某无任倾徯之至，谨稽首奉请。
　　请圣
　　适伸拜请，谅沐光临。设拜上香，酒陈初献。
　　初献
　　具位某谨焚香上启太上无极大道后土皇地祇，五方五府大帝，土府太皇上帝，太岁尊神，太阴神君，土公土母，土家眷属，左右前后一百一 
　　十座神煞神君，土中无鞅圣众，一切神灵。伏以道本无形，惟潜扶於人极。神则有象，常昭赞於天常。仰朝夕昼夜之循环，有仙圣真灵之来 
　　往。若稽土府，宝御地司。赫赫威权，禁域聿分於遐迩。昭昭纲纪，封疆爰别於尊卑。奇形跪状而载籍彰，闻异号殊名而图书。快睹岁迁月 
　　徙，日变时移。司福德者，呈祯祥之符。典刑杀者，送灾眚之兆。鉴临有翼，应感无私。今斋主某，营室勤殚，肯堂谋遂。虑从图始，或夷 
　　丘而实渊。迨至成终，每芟平而室险。昧天星之向背，忘地煞之吉凶。砖甓堆垛於禁方，竹木骈罗於杀位。眼前突兀，苦堪圆容膝之欢。意 
　　外诪张，恐莫遂安身之乐。爰瞻依於琼笈，或铺设於瑶坛。恭启斋盟，仰徼睿泽。赤书敷落，宣灵宝之神功。丹篆飞罗，承玄元之圣范。冀 
　　蠲凌冒，曲赐帡幪。先激切於瓣香，庸恪祈於采烛。伏望载言载笑，录皈向之丹忱。来游来歌，鉴勤拳之素恳。上承天敕，下慰民情。至诚 
　　感神，必昭回於鸿祉。克念作圣，庶安乐於蜗居。某不胜倾徯之至，谨伸亚献。
　　亚献
　　具位某，谨焚香上启太上无极大道后土皇地祇，五方五府大帝，土府太皇上帝，太岁尊神，中央戊己应感真灵。伏以禁策敷玄，八卦显纵横 
　　之数。青囊演妙，九宫张飞伏之机。乾子坤午而先天道明，坎北离南而后天象备。义彰狐首，事兆龟图。凡三百六旬之经营，爰居爰处。皆 
　　二十四神之橐钥，式赞式扶。况吊替之往来，与报压之隐显。或主或客，或后或先，周天时而定加临，随人命而守方位。善彰庆兆，恶启灾 
　　期。今斋主某，作室志勤，谋家必竞。玄坛奏对，已荷圆穹仙圣之帡幪。丹幕严陈，更赖方域神灵之翊卫。伏愿蕃厘日辟，纯嘏云升。筑室 
　　以乐妻孥，兴居丰适。聚庐以事父母，动止康宁。壶天融枕箪之华，福地映帘栊之丽。神功默佑，岂惟高廪之多稌。圣力潜扶，坐视积箱之 
　　饶帛。七煞九良，收威於界域。三符五鬼，敛恶於疆隅。日照门阑，绝烂额焦头之患。风清庭户，无胼手胝足之忧。万事从心，百缘遂意。 
　　蒙如丹祷，仰荷玄恩。更愿众煞韬威，诸神送喜。欢生桑梓，免罹鸿雁之虞。庆袭枌榆，可遂鸡豚之乐。井闾帖泰，乡社和宁。凡恳祷之无 
　　私，赖鉴临之有翼。某不胜拳切之至，谨伸终献。
　　终献
　　送圣
　　某谨焚香上启太上无极大道后土皇地祇，五方五府大帝，土府太皇上帝，太岁尊神，中央戊己应感真灵。伏闻玉醴三周，幸罄投醪之敬。金 
　　镛九奏，欣圆投醴之仪。既荐之情，终谅敷陈之辞。罄回瞻云，驭已旋地下之苍黄。俯控飙舆，渐返土中之莽。均依道域，永处神乡。某 
　　不胜依恋之至，谨稽首奉送。
　　送神颂
　　向来
　　安镇仪
　　致词启白
　　圣位某，伏以筑环堵而居宁，免神灵之震动，幸聚庐而处惟，祈吉庆之加临，可无禳镇之方，式慰鉴观之切。恭依蕊笈，肆奠金符，仰冀真 
　　慈，俯垂孚佑。
　　东方九炁天君
　　伏闻少阳应律，分淑景於卯方。太皡司符，颁苍龙於震位。下映黄混之疆域，上配碧落之躔维。典领灾祥，权衡政令。今斋主某，始从营构 
　　，终至落成。塞坎填基，植材运甓，涓时拣日，正位辨方，有犯东方艮寅甲卯乙辰诸筹神煞，易生灾衅，敢祈禳谢，愿赐平康。某谨上启东 
　　方青帝九夷君，勾芒大神，东海兵士九十万骑，收解宅中内外青色青灾，木中刚煞鬼邪之炁。仍乞青天九炁天兵骑吏，持戈执戟，镇定震卯 
　　之位。有灾气从东方起者，辟而解之。一如太上玄都女青律令。
　　告符
　　青帝之神，手执琼文。吞魔食鬼，横身饮风。驱雷役电，搜捕精邪。有不顺者，碎斩微尘。和：安镇东方。
　　南方三炁天君
　　伏闻太阳应律，分丽景於午方。炎帝司符，颁朱雀於离位。下映黄混之疆域，上配碧落之躔维。典领灾祥，权衡政令。今斋主某，始从营构 
　　，终至落成。塞坎填基，植材运甓，涓时拣日，正位辨方，有犯南方巽巳丙午丁未诸筹神煞，易生灾衅，敢祈禳谢，愿赐平康。某谨上启南 
　　方赤帝八蛮君，祝融大神，南海兵士三十万骑，收解宅中内外赤色赤灾，火中刚煞鬼邪之炁。仍乞丹天三炁天兵骑吏，持戈执戟，镇定离午 
　　之位。有灾炁从南方起者，辟而解之。
　　一如太上玄都女青律令。
　　告符
　　赤帝之君，伏魔大神。乘云吐雾，驱役百灵。上通日月，下入幽冥。御邪斩鬼，宅舍安宁。和：安镇南方。
　　西方七炁天君
　　伏闻少阴应律，分敛景於西方。少皡司符，颁白虎於兑位。 下映黄混之疆域，上配碧落之躔维。典领灾祥，权衡政令。今斋主某，始从营 
　　构，终至落成。塞坎填基，植材运甓，涓时拣日，正位辨方，有犯西方坤申庚酉辛戌诸筹神煞，易生灾衅，敢祈禳谢，愿赐平康。某谨上启 
　　西方白帝七戎君，蓐收大神，西海兵士七十万骑，收解宅中内外白色白灾，金中刚煞鬼邪之炁。仍乞素天七炁天兵骑吏，持戈执戟，镇定兑 
　　酉之位。有灾从西方起者，辟而解之。一如太上玄都女青律令。
　　告符
　　皓灵之炁，安镇西方。驱除邪鬼，永保安康。出入无碍，照耀玉堂。吾符一下，永处吉祥。和：安镇西方。
　　北方五炁天君
　　伏闻太阴应律，分藏景於子方。顼帝司符，颁玄武於坎位。下映黄混之疆域，上配碧落之躔维。典领灾祥，权衡政令。今斋主某，始从营构 
　　，终至落成。塞坎填基，植材运甓，涓时择日，正位辨方，有犯北方乾亥壬子癸丑诸筹神煞，易生灾衅，敢祈禳谢，愿赐平康。某谨上启北 
　　方黑帝五狄君，玄冥大神，北海兵士五十万骑，收解宅中内外黑色黑灾，水中刚煞鬼邪之炁。仍乞玄天五炁天兵骑吏，持戈执戟，镇定坎子 
　　之位。有灾炁从北方起者，辟而解之。一如太上玄都女青律令。
　　告符
　　北方之帝，号曰玄卿。骚邪缚魅，安镇宅庭。常居吉庆，永处福龄，万神护佑，俱保利贞。和：安镇北方。
　　中央一炁天君
　　伏闻冲和冲和应律，分清景於中方。黄帝司符，颁螣蛇於正位。下映黄混之疆域，上配碧落之躔维。典领灾祥，权衡政令。今斋主某，始从 
　　营构，终至落成。塞坎填基，植材运甓，涓时拣日，正位辨方，有犯中央戊己诸筹神煞，易生灾衅，敢祈禳谢，愿赐平康。某谨上启中央黄 
　　帝三秦君，后土大神，四渎兵士一十万骑，收解宅中内外黄色黄灾，土中刚煞鬼邪之炁。仍乞黄天一炁天兵骑吏，持戈执戟，镇定中宫。有 
　　灾从中央起者，辟而除之。一如太上玄都女青律令。
　　告符
