<!-- { "loadSidebar": true } -->
　　部伍，共扬化育之仁。齐领褊裨，庸妆生成之德。钦惟圣武，夙蕴灵威。蝉联辉耀日之班，鱼贯奋嘶风之队。聪明睿智，坐绿幕而济度八纮 
　　。忠勇英豪，张玄帏而裁成六合。力摧山岳，炁压陵河。钲钺连天，掷流金於碧汉。旌旗曳地，奋飞火於黄垓。上扶紫极之洪恩，下布玄虚 
　　之深惠。今弟子钦承惠眷，进陟真阶。再扣虎豹之关，希降龙鸾之綍。丹封朝奏，详敷惠下之辞。紫诏夕颁，恪鉴由中之恳。重行差拨，俾 
　　左宣扬。兹伸交度之仪章，先辂师资之明证。所冀营卫香火，斥绝试魔。采御飞奔，为通诚而腾景。超凌升度，即达悃以登真，息魑魅魍魉 
　　之奸妖，绝鬼怪精灵之变化。为人为己，彰神应以星辉。度死度生，扬灵通而日灿。流真名於今古，振芳誉於迩遐。弟子某，敢不倾素修持 
　　，摅丹精进。同德佐理，敢忘言功迁赏之勤。协力一心，伫见进秩升班之正。恪希鉴映，不负忱恂，某不胜恳切之至。
　　弟子东立面西，
　　师西立面东，启祝：
　　灵宝大法济度真文，秘藏紫微，四万劫而一传下世。卫严碧落，七千年而三授至人。惟择贤则必传，而非人则勿示。金科错落，玄律昭彰， 
　　我以真运天开，圣基日授。学真领教，以久玷於玄班。济存度亡，幸昭承於紫泽。山林适意，朝市何心，尔人列灵，虚获膺职任。虑正传之 
　　未备，希审奏以求全。激切贱忱，已尘渊听，从容授戒，宜备宣传。第惟授受之初，已佩师资之训。不宜重复，惧滓听闻。今惟策役仙灵， 
　　交拨将吏，各宜整肃，恭演彝章。
　　谨召灵宝大法司，云云各宜分形化景，严装显服，随香火交拨，前往弟子某靖治之中，如律公参合驻札者，永远驻札，辅佐行持。非驻札者 
　　，公参毕即回所司。闻召即至，同心赞化，一如灵宝玄坛律令。
　　弟子某自今交拨之后，所宜精勤存念，勉励诵修，济物利人，宪天弘道，期恪遵於玄律，为赞翊於洪枢。别俟功圆，伫膺真授。
　　终献
　　某上启本派师尊所部官吏，以今交度礼罄，荐献诚周。顾惟尘境之纠纷，难挽真游之曲驻。伏望凤軿月驾，即返虚无。云驭烟骖，如旋寥廓 
　　。某等无从控挽，惟剧瞻驰谨，稽首再拜奉送。
　　回軿烦
　　圣德颂
　　向来
　　灵宝领教济度金书卷之二百二十七竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百二十八
　　洞微高士开光救苦真人宁全真授灵宝通玄弘教水南先生林灵真编
　　科仪立成品
　　雷霆斋合用
　　宿启仪
　　启堂颂
　　各礼师存念如法
　　宣卫灵咒
　　五星列照，焕明五方。水星却灾，木德致昌。荧惑消祸，太白辟兵。镇星四□，家国利亨。名刊玉简，字录帝房。乘飙散景，飞腾太空。出 
　　入冥无，游宴十方。五云浮盖，招神摄风。役使万灵，上卫仙翁。和：与道合真。
　　呜法鼓二十四通
　　无上三天玄元始三炁太上老君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域真官正神，急上关，启臣今奉为入意。以今宿启建斋行道，愿得玉清道炁灵宝妙光下降，流入臣等 
　　身中。即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达径御太上无极大道至 
　　真三宝上帝，九宸帝君御前。
　　请称法位
　　具位臣某与临坛官众等，今故烧香。愿以是功德，上为天子王侯，土地官长，经籍度师，及山林岩栖学真道士，同学之人，九亲门族，天下 
　　人民，蜎飞蠢动，一切众生。今故烧香，皈身皈神皈命，无上灵宝至真自然大道九宸帝真。乞丐原赦前生今世宿罪重过，得兔离三恶之道， 
　　五苦八难九厄之中。臣身得道真，白日升天，飞行虚空，侍卫道君，逍遥无上金阙七宝自然宫殿，永与道合，所启玄感，上御至真无极道前 
　　。
　　礼方　　坐忏
　　臣法众等，至心皈身皈神皈命，十方无
　　极大道太上灵宝天尊。以今宿启告斋，焚香礼忏。臣闻雷霆有赫，霈甘泽於洪垓。雨露无私，降灵光於紫极。欲致皈依之请，将伸恳祷之诚 
　　。敢遡玄穹，俯摅丹悃。犹虑臣等五官外荡，六府中迷，身口意之纷葩，流吹未觉。精炁神之象罔，混化无灵。亶祈澡雪以回真，庶使澄清 
　　而涤妄。克消五累，获证三华。端玉色於螭坳，对扬有翼。奉金光於龙陛，应感无违。臣等志心稽首，礼谢无上至真三宝。
　　三启
　　乐法以为妻，爱经如珠玉。持戒制六清，念道遣所欲。澹泊正气停，萧然神静默，天魔并敬护，世世受大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖升天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首体。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位臣某与临坛法众等，谨重诚上启太上无极大道虚无自然元始天尊，太上大道君，太上老君，昊天玉皇上帝，高上神霄玉清真王长生大帝 
　　，东极青玄上帝，九天应元雷声普化天尊，九天雷祖上帝，上清紫微碧玉宫太乙大天帝，六天洞渊大帝，六波天主帝君，可韩司丈人天尊， 
　　九天采访使天尊，雷霆九司，诸天省府，东华西灵，执职真众，洞天福地，四海四渎，溪涧潭洞，主宰龙神，社稷山川，城隍里域，三界官 
　　属，一切真灵。臣等草莽微生，蓬茅陋质，幸依昌运，获奉玄宗。三洞龙章，荷师陶而面授。九清凤检，藉天启以心传。宜独笑於云林，乃 
　　同流於尘网。功无分寸，过有渊棱。尚涵育於皇灵，俾缉熙於帝载。济人利物，承德宣符。凡有皈投，敢忘关告。今奉词旨，所盍上闻。
　　宣词
　　按如词旨，备极忱恂。臣等洁己朝元，斋心拱极。依虚无云霞之座，遵元始雷霆之经。铺设宝斋，恢张琼范。三成赫奕，垂旌葆以飘扬。九 
　　奏琳琅，列幡花而容与。玉炬灿虬龙之丽，金缸腾鸾凤之华。圆璧输诚，方缯效款。自今月某日为始，崇建雷霆妙斋。若干昼夜，祈恩请命 
　　，谢过殚诚。愿霖雨之霶，救旱炎之苦恼。恪施帝力，曲就农功。恩惟无上法王，至真教主，垂慈鉴映，省览所陈。勑勒灵宝官僚，玄元 
　　曹属，雷司官将，雨部神祇，协力同心，扫魔试於内外，运元会道，契灵识於人天。令臣等五炁安闲，百关泰定。操存御达，合神景於丹元 
　　。启奏感通，达灵光於紫禁。圆成膏雨，苏济炎烦。蒙如激切之忱，允拜提携之造。明晨行道，续更启闻。臣诚惶诚恐，稽首顿道，再拜以 
　　闻。
　　发愿
　　一愿乾坤明素。　二愿气象清玄。
　　三愿圣人万寿。　四愿化洽八埏。
　　五愿天垂甘露。　六愿地发祥烟。
　　七愿四时应候。　八愿万物生全。
　　九愿家多孝悌。　十愿国富才贤。
　　十一愿斋功广被。十二愿善瑞日臻。
　　存神烧香
　　香官使者，左右龙虎君，侍香诸灵官，当令臣宿启建坛之所，自然生金液丹碧芝英，百灵雷君交会，在此香火炉前。令臣等学道得道，求仙 
　　得仙，斋官蒙福，幽显沾恩，十方仙童玉女，接侍兰烟。向来所启，速达俓御太上无极大道至真三宝上帝，九宸帝君御前。
　　出堂颂
　　引至幕
　　谢师
　　灵宝领教济度金书卷之二百二十八竟
　　洞微高士开光救苦真人宁全真授灵宝通玄弘教水南先生林灵真编
　　卷之二百二十九
　　科仪立成品
　　雷霆斋用
　　散坛仪
　　烧香颂
　　各礼师存念如法
　　宣卫灵咒
　　五星列照，焕明五方。水星却灾，木德致昌。荧惑消祸，太白辟兵。镇星四□，家国利亨。名刊玉简，字录帝房。乘飙散景，飞腾太空。出 
　　入冥无，游宴十方。五云浮盖，招神摄风。役使万灵，上卫仙翁。和：与道合真。
　　呜法鼓二十四通
　　无上三天玄元始三炁太上老君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域，真官正神，急上关，启臣今奉为入意。以今散坛行道，愿得玉清道炁灵宝妙光下降，流入臣等身 
　　中。即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达俓御太上无极大道至真 
　　三宝上帝，九宸帝君御前。
　　请称法位
　　具位臣某，与临坛官众等，今故烧香，愿以是功德，上为天子王侯，土地官长，经籍度师，及山林岩栖，学真道士，同学之人，九亲门族， 
　　天下人民，蜎飞蠢动，一切众生。今故烧香，皈身皈神皈命，无上灵宝至真自然大道九宸帝真。乞丐原赦前生今世宿罪重过，得免离三恶之 
　　道，五苦八难九厄之中。臣身得道真，白日升天，飞行虚空，侍卫道君，逍遥无上金阙七宝自然宫殿，永与道合。所启玄感，上御至真无极 
　　道前。
　　礼方　　坐忏
　　臣法众等，至心皈身皈神皈命，十方无极大道太上灵宝天尊。以今散坛解席，人类香礼忏。臣闻玄坛建设，祈精授以潜通。丹笈恢张，幸蕃 
　　厘之曲畅。亶赖帡蒙之力，不胜激越之私。既毕朝仪，再殚卑悃。犹虑臣等望洋知愧，涉水怀惭。威仪自然，莫罄对扬之妙。存念如法，未 
　　符应感之玄。惧贻玉律於女青，徒畅金科於大赤。尚祈圣宥，曲逭愚蒙。施化雨以润苍生，誓依惠泽。扇玄风而提黄混，永奉宸严。臣等志 
　　心稽首，礼谢无上至真三宝。
　　三启
　　三礼
　　重称法位
　　具位臣某，谨重诚上启太上无极大道虚无自然元始天尊，太上大道君，太上老君，昊天玉皇上帝，高上神霄玉清真王长生大帝，东极青玄上 
　　帝，九天应元雷声普化天尊，九天雷祖上帝，上清紫微碧玉宫太乙大天帝，六天洞渊大帝，六波天主帝君，可韩司丈人天尊，九天采访使天 
　　尊，雷霆九司，诸天省府，东华西灵，执职真众，洞天福地，四海四渎，溪涧潭洞，主宰龙神，社稷山川，城隍里域，三界官属，一切真灵 
