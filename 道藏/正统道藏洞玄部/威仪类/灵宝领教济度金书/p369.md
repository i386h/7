<!-- { "loadSidebar": true } -->
　　花於飞梵。万灵鼓舞，众圣欢呼。伏愿听卑不遗，鉴寸天之激越。临下有赫，昭尺地之崇严。肇宏赫奕之慈，申锡琳琅之福，门庭多暇，景 
　　星夕耀於泰阶。院宇无尘，庆云朝飞於华盖。银汉横而禄基永固，玉杓转而福祉常新。霁月光风，扫四时之咎征。祥烟甘露，焕八景之欢声 
　　。凡有恳祈，悉归主宰。臣无任恳切，祷祈之至。谨稽首再拜，酒陈亚献。
　　二献
　　具位臣某，谨重诚上启三清上圣，十极高真，玄虚之帝座灵真，洞府之仙僚宰执，三界内外一切真灵。臣闻太乙凝精，衍玄云於碧汉。大千 
　　胤粹，敷德雨於苍生。耀八威而九丑飞奔，运五灵而四魔遁斥。威符六甲，昭昭彰纯嘏之新。仁契三辰，灿灿袭蕃厘之被。下提携於地纪， 
　　上主宰於天纲。有翼有严，惟定惟应。今斋主勤渠励志，激切殚忱。祈三灾九横之冰清，觊百福千祥之云委。犹虑禀主以后，赋命之前，欲 
　　海波翻，莫鼓法桥之棹。爱河澜倒，谁操道岸之舟。天和颠倒於三彭，人伪纷纭於二坚。内亏忠孝，既叛躬行。外乏谨廉，易乖践履。各利 
　　皇皇而独钓，纲常衮衮以同流。不思三惑之除，人非鬼责。惟务四维之去，鬼侮神真。因五帝之书愆，或三元之校过，或积悔尤於七世，或 
　　招冤结於三生，总是障缘，易招恶难。或躔离次舍，推凌犯於威星。或彗孛飞流，察钩芒於强曜。悉赖提携之力，总析陶冶之功。伏愿温诏 
　　风行，德音雷动。轸皈依之激切，慨锡鸿恩。鉴回向之勤渠，普颁鹤赦。戒严所隶，申锡攸司。俾万善以川增，使千灾而云散。四象八卦， 
　　玄珠莹彻於精神。八节四时，白玉皎澄於步武。春台宴乐，夏屋欢荣。芝秀兰芳，霭诗书之世泽。松茂□悦，乐文献之家声。鼓琴瑟以春融 
　　，协埙簴而日盛。天开寿域，迎驷马於于门。神拥福庭，舞八龙於荀宅。内耀彩衣之盛，外拖紫绶之华。蒙印丹忱，允昭玄贶。上愿圆灵辉 
　　焕，方泽静安，日月澄鲜，烟云藏敛。桑麻日茂，熙熙藏富於三农。榆柳春闲，荡荡收烽於四鄙。朝有凤凰之喜，野无鸿雁之忧。玉帛朝宗 
　　，梯航拱极。遂飞潜而乐性，合幽显以招情。臣无任祈俟，屏营之至，稽首再拜，酒陈终献。
　　终献
　　宣都疏
　　具位臣，谨重诚上启三清上圣，十极高真，玄虚之帝座灵真，洞府之仙僚宰执，三界内外一切真灵。咸望洪慈，俯垂朗鉴。臣闻至敬无文， 
　　敢后再三之渎。大礼必简，爰据万一之忱。俯斑鸳鹭以趋朝，仰辂龙鸾之在御。祸福由己，倾葵既罄於由中。视听自民，询荛敢忘於临下。 
　　以今千枝烬冷，百和烟微，云笙收缥缈之音，天衢霄映。风罄息琳琅之韵，辇路春回。龙舆容与以回玄，凤辇飘飖而返景。诸天复位，万圣 
　　旋班。俯控云龙，隐迹清泠之渚。旁飞月驷，潜形苍莽之墟。臣等身履尘关，躬辞圣陛，徒企灵光之炜烨，莫攀法从之辉华。臣不胜依恋， 
　　激切之至，谨再拜奉送圣驾。
　　送圣颂
　　复炉
　　化财
　　灵宝领教济度金书卷之一百八十八竟
　　洞微高士开光救苦真人宁全真授灵宝通玄弘教水南先生林灵真编
　　卷之一百八十九
　　科仪立成品
　　七曜斋用
　　宿启建坛仪
　　升坛法事如式
　　各礼师存念如法
　　卫灵咒
　　东方
　　九炁青天，明星大神。焕照东乡，洞映九门。转烛阳光，扫秽除氛。开明童子，号曰玄卿。备卫我轩，上对帝君。收魔束妖，讨捕凶群。奉 
　　承正道，赤书玉文。九天符命，摄龙驿传。普天安镇，我得飞仙。
　　南方
　　三炁丹天，焕景浮光。荧星转烛，洞照太阳。上有赤精，合契虚皇。开明灵童，号曰华房。总统火兵，备守玉堂。斩邪束妖，剪截魔王。北 
　　帝所承，风火莫当。流铃交焕，翊卫坛场。正道流行，敢有猖狂。我享上功，坐运魁罡。亿亿劫长存，保天无疆。
　　西方
　　七炁素天，太白流精。光耀金门，洞照太冥。中有素星，号曰帝灵。保神安镇，卫我身形。继绝邪源，王道正明。宫殿整肃，三景齐并。道 
　　合自然，飞升紫庭。灵宝符命，普惠万生。元皇正炁，来合我身。功加一切，天地咸宁。
　　北方
　　五炁玄天，元始徘徊。辰星焕烂，光耀太微。黑灵尊神，号曰层威。统冠飞天，仙裙羽衣。备卫五门，检精捕非。敢有干试，豁落斩摧。玉 
　　符所告，神镇八威。邪门闭塞，正道明开。映照我身，三光同辉。策空驾浮，举形仙飞。
　　中央
　　一炁黄天，调理乾坤。陶镕阴阳，总统玄真。镇星吐辉，流焕九天。开明童子，号曰天璘。元炁阳精，焰上朱烟。洞照天下，及臣等身。百 
　　邪摧落，杀鬼万千。中山神咒，普天使然。五灵安镇，身飞上仙。
　　鸣法鼓二十四通
　　无上三天玄元始三炁太上道君，太上老君，召出臣身中三五功曹，左右官使者，左右捧香，驿龙骑吏，侍香金童，传言散花玉女，五帝直符 
　　，直日香官，各三十六人出。出者严装显服，冠带垂缨。关启玄坛天帝神君，当召此间土地方域神真，臣今宿建行道，谨奏为入意。其诸诚 
　　悃，具载状文，愿得太上十方正真道炁灵宝瑞光下降，流入臣身中。即使玄坛清净，内外成真，天无氛秽，地绝妖尘，琳琅振响，十方肃清 
　　，万魔不干，真诚上彻。令臣所启，速达俓御至真无极大道三清上圣，昊天玉皇上帝御前。
　　请称法位
　　具位奉行七曜大斋法事小兆臣某，与临坛官众等，今故烧香，愿以是功德，上为天子王侯，土地官长，经籍度师，及山林岩栖，学真道士， 
　　同学之人，九亲门族，天下人民，蜎飞蠢动，一切众生。今故烧香，皈身皈神皈命，无上灵宝至真自然大道。特丐原赦前生今世宿罪重过， 
　　得免离三恶之道，五苦八难九厄之中。臣身得道，白日升天，飞行虚空，侍卫道君，逍遥无上金阙七宝自然宫殿，永与道合。所启玄感，上 
　　御至真无极道前。
　　礼十方　　坐忏
　　臣法众等，至心皈身皈神皈命，十方无极大道太上灵宝天尊。以今宿启告斋，焚香忏悔。臣闻道分三洞，彰凤篆於紫虚。教溥十华，焕龙章 
　　於黄混。将肃玄坛之觐，载瞻丹陛之崇。犹虑臣等三业萦心，六尘滓性。承颜宣德，冀宏雨露之恩。缀武依光，式冒雷霆之谴。亶祈春育， 
　　庶逭天威。调玉纬於三辰，迩遐介祉。运金经於七曜，天地垂祥。臣等志心稽首，礼谢无上正真三宝。
　　三启颂
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世享大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位奉行七曜大斋法事小兆臣某，与临坛法众等，谨重诚上启太上无极大道虚无自然元始天尊，太上道君，太上老君，无上玄元总监众灵， 
　　日月两曜皇君，木火土金水五行星君，诸天星宿，璇机玉衡，周天二十八宿，三百六十五度河汉星君，星中大圣，五老上真，玄中大法师， 
　　三天大圣师，五帝四司，十方三界，玄虚应感，一切真灵。臣等受中资浅，语上材疏。昌运天开，幸玄云之快睹。道基日辟，欣法雨之流明 
　　。莫超林壑以怡神，乃逐市朝而玩景。临渊自叹，超海谁矜。弘道宪天，愿炳丹青之誓。济人利物，庶坚金石之盟。三省立功，九思补过。 
　　凡有投告，盍为关闻。
　　宣词
　　按如词旨，备切忱恂。臣等肃集簪绅，恭趋坛陛。按灵宝二十四司之经法，修自然百八十品之威仪。月壝三成，舞凤缯而效款。风璇九奏， 
　　奠龙璧以投诚。千枝璀灿於银缸，百和氤氲於宝鼎。三灵鼓舞，十极班朝。自今月某日为始，为斋主某崇建某斋，几昼夜蠲消灾沴，迎迓休 
　　祥，集和炁於身家，导灵光於眷序。谨依科法，宿启以闻。恩惟太上三尊，十方众圣，垂慈鉴映，省览所陈。敕勒三洞仙曹，三宝官属，侍 
　　经护道，监斋卫真，庆感仙灵，土地主执。同心协力，扫内外之纷葩。会道运元，契人天之真识。令臣等百关泰定，五炁宣平。奏悃紫宸， 
　　立蒙御达。敷恩黄福，疾赐感通。无魔试之潜干，有天休之密被。明晨行道，续更启闻。
　　发愿
　　一愿乾坤明素。　二愿气象清玄。
　　三愿圣人万寿。　四愿化洽八埏。
　　五愿天垂甘露。　六愿地发祥烟。
　　七愿四时应候。　八愿万物生全。
　　九愿家多孝悌。　十愿国富才贤。
　　十一愿斋功广被。十二愿善瑞日臻。
　　存神　烧香
　　香官使者，左右龙虎君，侍香诸灵官，当令臣宿启行道之所，自然生金液丹碧芝英，百灵众真交会，在此香火炉前。令臣等学道得道，求仙 
　　得仙，三花聚顶，五炁朝元，魔无干犯，身有光明，斋官获福，幽显蒙恩，十方仙童玉女，接侍兰烟。向来所启之言，速达俓御至真无极大 
　　道三清上圣，昊天玉皇上帝御前。　　　出堂颂
　　引至六幕
　　谢师
　　灵宝领教济度金书卷之一百八十九竟
　　洞微高士开光救苦真人宁全真授灵宝通玄弘教水南先生林灵真编
　　卷之一百九十
　　科仪立成品
　　七曜斋用
　　早朝行道仪
　　法事升坛如式
　　各礼师存念如法
　　宣卫灵咒
　　青阳虚映，耀日回灵。神虎辟邪，飞天流铃。摧奸灭试，万魔束形。九微回道，八威摄精。千真校录，三元荡清。左啸中黄，右策六丁。七 
　　转八合，周旋天经。圣化巍巍，三道顺行。庆灵流布，合景黄庭。和：与道合真。
　　呜法鼓二十四通
　　无上三天玄元始三炁太上道君，太上老君，召出臣等身中三五功曹，左右官使者，左右捧香，驿龙骑吏，侍香金童，传言散花玉女，五帝直 
　　符，直日香官，各三十六人出。出者严装显服，冠带垂缨。关启玄坛天帝神君，当召此间土地方域神真。臣今清旦行道，谨奉为入意，其诸 
　　丹悃，具载状文。愿得太上十方正真道炁灵宝瑞光下降，流入臣等身中。令臣所启，速达俓御至真无极大道三清上圣，昊天玉皇上帝御前。
