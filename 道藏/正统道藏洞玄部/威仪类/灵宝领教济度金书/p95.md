<!-- { "loadSidebar": true } -->
　　儿史伯原，结胎守黄房。斩根断死户，熙颐养婴童。禅善导灵炁，玄哺飞天芳。华景秀玉质，精练自成容。务玄育上生，罗列备明堂。太虚 
　　感灵会，命我生神章。一唱动九玄，二诵天地通。混合自相和，九遍成人功。大圣庆元吉，散华礼太空。诸天并欢悦，一切稽首恭。
　　华膳鼓舞灿层空，上接神光禅善通。回指震宫摧剑树，幽关不夜畅皇风。和：不可思议功德。
　　九天生神天尊
　　旋行至东南方
　　志心皈依，奏启无上大罗天梵监须延天帝。
　　臣谨上请碧霄天中帝真魂命元长灵明仙之炁，分辉应感，下映灵旛，随风飞扬，直向秉南方铜柱地狱，为诸罪人，灌沐业尘，洞明觉性，返 
　　还祖炁，密认旛光，俓乘始阳之符，即上始丹之境。须延总三云，玄元始炁分。落落大梵布，华京翠玉尊。明梵飞玄景，开度长夜魂。游爽 
　　赴期归，炁炁返故根。太帝号阳堂，字曰八灵君。九阙回绿道，胎炁生上元。陵梵度命籍，太一辅精延。泥丸敷帝席，三部八景分。魂生摄 
　　游炁，九转自成仙。琅琅九天音，玉章生万神。三徧列正位，炁参八辰门。玄关遏死户，灵镇津液源。应会感灵数，明道潜回轮。庆此婴儿 
　　蜕，稽首赞洞文。
　　灵旛万道下须延，隐映磨光舞翠烟。
　　飞指东南开巽户，威消铜柱睹阳天。
　　和：不可思议功德。
　　九天生神天尊
　　旋行至南方
　　志心皈依，奏启无上大罗天寂然兜术天帝。
　　臣谨上请丹霄天中帝真魄命元砀尸冥演由之炁，分辉应感，下映灵旛，随风飞扬，直向南方火坑地狱，为诸罪人，灌沐业尘，洞明觉性，返 
　　还祖炁，密认旛光，俓乘太阳之符，即上太丹之境。寂然无色宗，兜术抗大罗。灵化四景分，万条翠朱霞。游魄不顾反，一逝洞群魔。神公 
　　摄游炁，飘飘练素华。荣秀椿劫期，乘运应灵图。空洞生神章，琼音逸九霞。一唱万真会，骞爽合成家。九转景灵备，郁郁曜玉葩。兜术开 
　　大有，一庆享祚多。上圣回帝驾，婴儿欻以歌。不胜良辰会，一切稽首和。
　　熏风穆穆舞灵旛，兜术华幡耀彩竿。
　　南指火坑停苦恼，虚空风景任盘桓。
　　和：不可思议功德。
　　九天生神天尊
　　志心皈依，奏启无上大罗天波罗尼密不骄乐天帝。
　　臣谨上请景霄天中帝真藏府命元五仙中灵之炁，分辉应感，下映灵旛，随风飞扬，直向西南方屠割地狱，为诸罪人，灌沐业尘，洞明觉性， 
　　返还祖炁，密认旛光，俓乘上阳之符，即上始素之境。翻翻五帝驾，飘飘玄上门。游步黄华野，回灵骄乐端。采集飞空景，旧爽多不存。太 
　　微回黄旗，无英命灵旛。摄召长夜府，开度受生魂。公子辅黄宁，总录具形神。玉章洞幽灵，五转天地分。炁练元藏府，紫户自生仙。数周 
　　众真会，启阳应感繁。玉女灌五香，圣母庆万年。三界并欢乐，稽首礼天尊。
　　光舒骄乐焕流精，密映华旛指月城。
　　回破圆扉屠割息，熙熙灵爽上云程。
　　和：不可思议功德。
　　九天生神天尊
　　志心皈依，奏启无上大罗天洞玄化应声天帝。
　　臣谨上请玉霄天中帝真灵府命元高真
　　冲融之炁，分辉应感，下映灵旛，随风飞扬，直向西方金槌地狱，为诸罪人，灌沐业尘，洞明觉性，返还祖炁，密认旛光，俓乘元阳之符， 
　　即上太素之境。
　　应声无色界，霄映冠十方。回化轮无影，冥期趣道场。灵驾不待辔，朗然生神章。空洞谅无崖，玄爽亦为疆。练胎返本初，长乘飞玄梁。蕲 
　　畜丧天真，散思候履常。斩伐胞树滞，心游超上京。愿会既玄玄，悟我理兼忘。介福九天端，交礼地辰良。混化归元一，高结元始王。稽首 
　　俦灵运，长谢嚣尘张。
　　应声梵景罩旛容，直指庚辛舞晓风。
　　摇落金槌宽考掠，逍遥接武紫金峰。
　　和：不可思议功德。
　　九天生神天尊
　　志心皈依，奏启无上大罗天灵化梵辅天帝。
　　臣谨上请琅霄天中帝真元府命无高仙洞笈之炁，分辉应感，下映灵旛，随风飞扬，直向西北方铁丸地狱，为诸罪人，灌沐业尘，洞明觉性， 
　　返还祖炁，密认旛光，径乘正阳之符，即上始元之境。
　　玄会统无涯，混炁归梵辅。务猷运灵化，潜推无寒暑。乘数构贞条，振袂拂轻羽。琼房有妙韵，泛登高神所。圆轮无停映，真仙参列序。上 
　　上霄衢邈，洞元深万巨。秀叶翳翠霞，停荫清泠渚。遨玩怡五神，繁想啸明侣。五难缘理去，冲心自怡处。爽魂随本根，亹会空中伫。七诵 
　　重关开，豁滞非神武。运通由中发，高唱稽首举。
　　灵幡风动指乾方，梵辅天中降彩芒。
　　旧爽新冤俱解脱，铁丸幽境化仙乡。
　　和：不可思议功德。
　　九天生神天尊
　　志心皈依，奏启无上大罗天高虚清明天帝。
　　臣谨上请紫霄天中帝真华府命元真灵化凝之炁，分辉应感，下映灵旛，随风飞扬，直向北方寒冰地狱，为诸罪人，灌沐业尘，洞明觉性，返 
　　还祖炁，密认旛光，俓乘通阳之符，即上太玄之境。清明重霄上，合期庆云际。玉章散冲心，孤景要灵会。焕落景灵布，神衿靡不迈。玉条 
　　流逸响，从容虚妙话。灵音振空洞，九玄离幽裔。感爽无凝滞，去留如解带。明识生神章，高游无终败。玄景曜云衢，迹超神方外。应感无 
　　方圆，聊以运四大。研心稽首诵，众圣共称快。
　　清明妙炁出晴虚，光照华旛指子维。
　　暖透寒冰消凛冽，幽魂缥缈步云衢。
　　和：不可思议功德。
　　九天生神天尊
　　志心皈依，奏启无上大罗天无想无结无爱天帝。
　　臣谨上请神霄天中帝真岳府命元自然玄照之炁，分辉应感，下映灵旛，随风飞扬，直向上方风雷地狱，下方粪秽地狱，为诸罪人，灌沐业尘 
　　，洞明觉性，返还祖炁，密认旛光，俓乘萌阳之符，即上延真之境。
　　无结固无情，玄玄虚中澄。轮化无方序，数来亦叵乘。谁云无色平，峨峨多丘陵。冥心纵一往，高期清神征。良遇非年岁，劫数安可称。浮 
　　爽缘故条，返胎自有恒。灵感洞太虚，飞步霄上冰。津趣鼓万流，潜凝真神登。无爱固无忧，高观稽首升。
　　旛迎无爱九霄光，飞指玄虚上下方。
　　威息风雷除粪秽，超凌罪性上天堂。
　　和：不可思议功德。
　　九天生神天尊
　　伏以风动幡动，一元昭济下之心。恩生害生，万汇味受中之性。凡失身於夜暗，皆翘首於神光，惟兹华旛，实堪旌表。晚风低拂，盘旋而彩 
　　映虹蜺。晓日轻笼，绰约而影摇河汉。上接峨峨之有顶，下通漠漠之无垠。六道四生，均脱虎头之禁。三途五苦，悉离牛首之班。接武骞林 
　　，升神芝圃，灵旛赦罪神咒，谨用宣扬。
　　天尊开度，三界十方，四生六道，咸到道场。生神迁魄，万劫不忘，幡之为体，随风飞扬。风之所被，各从其方，泉曲之府，寒夜之乡。地 
　　狱饿鬼，旁及无鞅，皆得解脱，上升天堂。
　　九天生神天尊
　　向来竖旛功德，并已周圆。伏愿神景虚华，灵光洞焕，北帝烬黑书之字，南宫登丹简之名。亡故某人，心地熙熙，性天了了，悟千重之妄业 
　　，皈三宝之真乘，永契无为，顿超有漏。阳经阴纬，函三共乐於春台。天玄地黄，得一普跻於寿域。旁资动植，咸被钧陶，为如
　　上缘，志心称念灵旛赦罪天尊。和：不可思议功德。
　　发放召魂符命仪
　　步虚上香
　　具位臣某，诚惶诚恐，稽首顿首，再拜上言。臣闻一炁运生死之机，炁分造化。三极判升沉之象，心超经纶。欲提黑郁之幽灵，恪藉紫宸之 
　　典令，殚忱独对，侧耳同仁。今奉为斋主某，崇建灵宝生神妙斋，开度亡故某。切虑觉地烟迷，灵源尘障。舟藏何在，惊万炁之飞奔。水逝 
　　不回，叹双轮之迅迈。凄凄夜壑，槭槭寒庭，期形魂来觐於星坛，颁将吏宣行於云篆。朱章露奏，既敷民欲以动渠。玄敕风驰，谅肃天威而 
　　鼓动。兹申明於召役，愿丙鉴於恳祈。伏冀三宝流光，九霄锡命，降开幽之慈旨，敕溥度之真曹。各慎攸司，布毁锁张门之政。齐恭乃事， 
　　奋开关启路之威。体大道之好生，佐微臣之度死，臣下情不胜徯恩，俟命之至。
　　三拜起　　诣神虎堂
　　普献颂
　　普献无边圣，香烟散十方。愿乘七宝台，垂光五浊世。运度人天众，咸令上法桥。同会证无为，勤修不退转。
　　上清灵宝玄坛炷香，关启九天普度院追摄仙灵官吏，本靖主副大将，护道监坛仙灵官吏，城隍里域监坛翊卫，虚空鉴察一切威灵。切以金书 
　　导运，八圆覆护於慈云。玉字浮空，十极焕明於惠日。设守雄抱雌之职，列提魂摄魄之曹。上赞天工，下提幽爽。龙符耀惠，摧铁壁以成人 
　　。虎节宣威，拯铜关而离夜。凡伸开度，悉赖维持。以今斋主某，矜彼亡仪，堕兹幽垒。帝庭请命，欣承膏泽於恩纶。鬼域升神，赖畅皇灵 
　　於真驭。谅遵丹诏，普往玄坛，慈伸荐献之恭，恪罄忱恂之祷。愿旌激切，俯赐从容，法众运诚，志心召请。志心召请九天溥度院三十六真 
　　人，三十六将军，守雄抱雌二大将，追魂摄魄二大将，神虎敌虎二将军，夜光倒玄二玉女，本坛仙灵将吏，某靖主将副将，护道监坛，里域 
　　真官，土地正神，斋主住居司命六神，惟愿云车风马，来届香
　　筵。和：受兹香花供养。
　　初献　　散花
　　伏以登真度命，天门垂破狱之仁。起死回骸，地户映照天之惠。孰敷洪泽，厥有玄曹。铁骑联云，肃肃神功而虎视。金戈耀日，巍巍圣力， 
　　以龙骧。啸命乾坤，骏奔山岳。今斋主某，深虑亡故某，兆亿恶障，浩劫尘根，人我山极目。千寻灵光，自滓是非垒。惊心万劫二业垢谁磨 
　　，散三炁於虚无，归百骸於寥廓。三光宪令，纷水火之剑衡。六洞条章，凛阴阳之权量。幽台毒雾，冥境悲风，非凭摄召之威，曷副超凌之 
　　望。伏愿手提天敕，风行黑壤之区。足蹑地轮，雷动黄泉之境。根寻飞爽，部卫游精，俾解脱於阴郊，获遨游於阳界。某不胜恳祈之至，谨 
　　伸亚献。
　　亚献
　　伏以真实法有为法，悟之者善恶攸司。功德光无量光，得之者形神俱妙。荷宠渥便蕃於皇极，愿威灵赫奕於玄虚。犹虑六洞十宫，三官九府 
　　，耸铁围於郁绝，讯鞫霜明。坚石硖於罗酆，推研日赫。岳渎山川之囚禁，城隍里域之挚维，故爽新魂，前冤后债，内而九玄七祖，外而六 
