<!-- { "loadSidebar": true } -->
　　经籍度师，侍经五帝，玉童玉女，岁德尊神，土地主执，三界应感一切真灵。臣闻虚无祖炁，凝玄云於五劫之先。混沌神光，流圣日於三灵 
　　之后。玉字开天而乍遐乍迩，金书保运而或显或微。皆裁云翔凤之章，悉镂月耀龙之策。飞奔播御，挹三景以凌霄。豁落翼挥，扬八冲而掷 
　　火。内融婴姹，外策魔灵。妙哉三洞之奇，大矣八书之奥。承天制地，开阴混阳。臣等通籍金闺，随斑玉陛，翼慈风於紫极，陶化雨於黄舆 
　　。凡有皈投，理宜关奏。
　　宣词□按如词言，诚深激越。臣等肃将簪绂，蠲洁圭衡。鹭序鸳行，载觐天中之圣。龙吟虎啸，周罗象外之真。骞林腾翠雾之芳，扶桑耀紫霞之影 
　　。玉霄逸响，飞云笙缥缈之音。金炬腾辉，振月磬琳琅之韵。龙姻舞翠，虹萼飞青。绿辇丹举，拊玄龙而翼乘。琼轮羽盖，泛朱凤以骖辕。 
　　俱入宝珠之中，皆觐紫金之相。灵光郁勃，神景辉华，对咫尺之天威，敷再三之民欲。为斋主某风清九厄，日烁三灾，袭运限之祯祥，迎身 
　　家之庆瑞，惠沾家国，泽被人天。伏以灵风聚烟，朗金真而五神凝合。流精洞景，耀玉光而四炁朗清。上腾紫盖之祥，下浃玄关之瑞。以今 
　　早朝行道，请法众等，运兹初捻上香。愿此香烟腾空俓上，供养无上至真道宝。臣等皈身皈神皈命，首体投地，仰依太上三尊。愿以是功德 
　　，上祝皇帝陛下。伏愿寿齐璇极，福比银潢，彰白麟赤雁之符，昭紫凤青鸾之瑞。政敷九有，混文轨以朝元。化洽八埏，来梯航而拱极。掖 
　　着懿柔之德，庭罗忠贞之材。今故烧香，自皈依师尊大圣众。至真之德，得道之后，保天长存。和：与道合真。
　　伏以道妙雌雄，解二十四神之结节。圣彰经纬，昭三十五分之辉华。策玄景之金花，袭灵光於玉树。以今早朝行道，请法众等，运兹二捻上 
　　香。愿此香烟腾空俓上，供养无上至真经宝。臣等皈身皈神皈命，首体投地，仰依太上三尊。愿以是功德，皈流斋主某。伏愿五灵协度，二 
　　极流祥，诸福云集於岁时，百顺霞明於夙夜。光风霁月，焕院宇之欢声。景星庆云，蔼门庭之瑞色。祥开桑梓，喜溢丝萝。今故烧香，自皈 
　　依师尊大圣众。至真之德，得道之后，升入无形。和：与道合真。
　　伏以五色云营，蔼紫霄而流响。九光霞室，凝丹谷以呈辉。帝出震而廓落春阳，圣乘乾而陆离爱日。以今早朝行道，请法众等，运兹三捻上 
　　香。愿此香烟腾空俓上，供养无上至真师宝。臣等皈身皈神皈命，首体投地，仰依太上三尊。愿以是功德，皈流普天率土，塞外寰中，万姓 
　　三军，百昌庶品。伏愿烟云藏静，风雨均调，要荒无饮马之虞，陇亩息遗蝗之警。耕食凿饮，歌帝力於青春。暑葛寒裘，乐天和於白日。今 
　　故烧香，自皈依师尊大圣众。至真之德，得道之后，升入无形。和：与道合真。
　　礼方　忏方
　　三启颂
　　乐法以为妻，爱经如珠玉。持戒制六情，念道遣所欲。淡泊正气停，萧然神静默。天魔并敬护，世世享大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　太道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位臣某，谨重诚上启太上无极大道元始天尊，太上大道君，太上老君，高上玉皇，十方已得道大圣众，至真诸君丈人，大帝天帝，三十六 
　　部尊经玄中大法师，三界官属一切真灵。臣闻衣被宸辉，涵濡师泽，佩三洞琼瑶之策，膺九霄鸾凤之章。烟岛栖神，盍寻真而高蹈风林寄迹 
　　，乃逐伪以卑栖。中夜凝思，崇朝浩叹，荷紫宸之终惠，监丹悃之初忱。谴逭雷霆，恩颁雨露，俾立功而补过，许济物以利人。益勉刍衷， 
　　上酬枫造。今斋主某，扣紫清之大范，露丹赤之小心。坛按丹墀，斋遵黄箓。奠金龙於五镇，罗玉帛於十华，皈依三元，投诚五岳。烧香行 
　　道，祈万业之风清。谢过祈恩，冀千祥之云委。尚虑宿尘混混，积垢滔滔，乘流趋既倒之澜，波翻定水。逐景骤长驱之驾，埃袭灵源。十八 
　　戒展转而不持，三一关颠冥而莫识。纵精气神之流浪，静与善违。恣身口意之飘流，动而恶会。致玄曹之紏察，披黑简以纷纭。条奏天元， 
　　关宣六洞。非赖圣天之日照，曷期心地之冰清。爰扣枫枢，愿垂藻鉴。颁丹纶於尺一，金马星驰。飞紫诏於函三，玉龙风动。为削刑编之黑 
　　字，即增生籍之丹书。倒挽天河注福源之浩渺，仰瞻地镇增寿域之嶙峋。命身调泰於星躔，运限和平於枝干。春融院宇，涵圣日之神辉。阳 
　　蔼门庭，耀德星之瑞彩。诗书永耀，簪绂连荣。千仓万箱，显润屋丰饶之乐。上筦下簟，昭齐家雍穆之祥。永戴鸿禧，克符蚁悃。上愿乾坤 
　　呈彩，河洛焕符，五炁和平，百昌茂育。袭泰和於万宇，昭底定於八荒。三光全，寒暑平，物无疵疠。五谷熟，人民育，家有诗书。私无鸡 
　　犬之惊邻，公绝豺狼之当道。则上明天尊大慈之化，下副臣等皈命之诚。谨启以闻。
　　发愿
　　复炉
　　香官使者，左右龙虎君，侍香诸灵官，当令臣早朝升坛行道之所，自然生金液丹碧芝英，百灵众真交会，在此香火炉前。令臣学道得道，求 
　　仙得仙，斋主受福，幽显沾恩，十方仙童玉女，侍卫兰烟。令臣所启之诚，速达俓御太上无极大道至真玉皇上帝御前。
　　出堂颂　回静默堂
　　灵宝领教济度金书卷之一百五十四竟
　　洞微高士开光救苦真人宁全真授灵宝通玄弘教水南先生林灵真编
　　卷一百五十五
　　科仪立成品
　　祈禳黄箓用
　　第三日午朝行道仪
　　各礼师存念如法
　　卫灵
　　元始虚皇，集炁俱中。三境洞杳，肇生穹窿。七转九虚，混合回风。变化万神，天地开通。吉日行事，万魔敬从。晨晖朗照，默运元功。执 
　　节建麾，散花太空。十方普庆，劫运无终。和：与道合真。
　　呜法鼓二十四通
　　发炉
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启臣今奉为入斋意。以今午朝，升坛行道，愿得玉清道炁灵宝妙光下降， 
　　流入臣等身中。即使玄坛清净，内外成真，天无氛秽，地绝祆尘，琳琅振响，十方肃清，万魔不干，真诚上彻。令臣所启之诚，速达俓御太 
　　上无极大道至真玉皇上帝御前。
　　请称法位
　　具位奉行黄箓大斋法事小兆臣某，与临坛官众等，谨同诚上启太上无极大道虚无自然元始天尊，太上玉宸大道君，金阙后圣玄元老君，十方 
　　灵宝天尊，高上玉皇，十方已得道大圣众，至真诸君丈人，三十二天帝君，东华南极，西灵北真，上宰上相，上保上傅，日月星宿，北斗南 
　　辰，周天真宰，十方无极无量品至真大神，飞天神王，长生大圣，无量度人君，妙行真人，天真皇人，三十六部尊经玄中大法师，灵宝玄一 
　　经籍度师，侍经五帝，玉童玉女，岁德尊神，土地主执，三界应感一切真灵。臣闻御炁涵三，清微启洪蒙之运。分灵得一，赤明凿混沌之根 
　　。禀阳变阴合之辉，胤天施地生之妙。精粹凝而玄关洞朗，偃月辉辉。仲和滋而神室虚灵，层云灿灿。胤金花而润晓，滋玉树以留春。奈繇 
　　五贼之雷轰，遂致三彭之云扰。天和易失，地禁斯彰。故三箓开忏谢之科，而七政启祈禳之旨。上敷帝泽，下拯民生。臣等职厕玄班，心驰 
　　丹阙。不惮再三之渍，重殚万一之忱。凡有皈投，理宜关告。
　　宣词
　　按如词旨，备见真忱。臣等肃瀹百关，澄清万气，仰和鸾之在御，彻振鹭以充庭，翠葆霓旌，耀五明陆离之彩。珠幢羽盖，映十华晃朗之辉 
　　。飞青碧於虬枝，舞丹霞於凤萼。兰烟纷馥，芝雾密罗，步虚扬玉籁之音，空洞奏金声之韵。辉辉祖炁，周三极以腾空。奕奕灵光，映九霄 
　　而耀景。天无氛秽，地绝祆尘，朝妙有之真尊，拱虚无之宝相。今为斋主某，消灾谢过，保命延生。流法雨於四时，袭祥烟於五体。普期家 
　　国，同沐钧陶。伏以大罗玉清，渺渺紫虚之界。华峰金阙，巍巍玄蕊之关。九六奔经纬之奇，四五运雌雄之妙。以今午朝行道，请法众等， 
　　运兹初捻上香。愿此香姻腾空俓上，供养无上至真道宝。臣等皈身皈神皈命，首体投地，仰依太上三尊。愿以是功德，上祝皇帝陛下。伏愿 
　　圣涵覆载、明烛仪璘，澄玄盖以齐龄，按黄舆而并福。凝旒听政，执大象以运八纮。负扆临朝，御六龙而来九轨。麟趾佐千秋之运，虎头张 
　　万里之威。今故烧香，自皈依师尊大圣众。至真之德，得道之后，保天长存。和：与道合真。
　　伏以旋斗历箕，罗梵炁而元纲流演。庆乾飞巽，腾神光而大范恢彰。巍巍无极之宗，郁郁有形之谷。以今午朝行道，请法众等，运兹二捻上 
　　香。愿此香烟腾空俓上，供养无上至真经宝。臣等皈身皈神皈命，首体投地，仰依太上三尊。愿以是功德，皈流斋主某。伏愿德曜临门，福 
　　星照宇，天赞精神之粹，神扶步武之华。玉舍珠躔，运限不临於战斗。银河金井，命身常逭於刑冲。颁爵禄於门庭，袭祯祥於院宇。今故烧 
　　香，自皈依师尊大圣众。至真之德，得道之后，升入无形。和：与道合真。
　　伏以千和万合，理五炁以回灵。一混三融，贯百神而会景。珠黍混凝於圣运，金真束缚於魔灵。以今午朝行道，请法众等，运兹三捻上香。 
　　愿此香烟腾空俓上，供养无上至真师宝。臣等皈身皈神皈命，首体投地，仰依太上三尊。愿以是功德，皈流臣等三师四友，同学门人。伏愿 
　　契妙大乘，登门小有，悟无为之法性，超有漏之尘心。气蔼三宫，彰出青入玄之妙。精凝九府，融回黄抱紫之奇。永跻微妙之乡，常佐太平 
　　之运。今故烧香，自皈依师尊大圣众。至真之德，得道之后，升入无形。和：与道合真。
　　礼方　　忏方
　　命魔　　步虚
　　三启　　三礼
　　重称法位
