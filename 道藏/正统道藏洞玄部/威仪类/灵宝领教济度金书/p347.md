<!-- { "loadSidebar": true } -->
　　皇道君，三十六部尊经玄中大法师，上相上宰，上保上傅，太平下教二十四真人，西城总真王君，太乙真人，东岳上卿司命茅君，定录、保 
　　命二真人，名山洞府得道神仙，三界官属，一切真灵。臣闻龙汉开图，奠二仪之经纬。鸿钧启运，罗四象之阴阳。神州转运於方舆，赤县瓜 
　　分於寰域。四九色泽之垒，下接杳冥。三千黄混之区，旁联寥廓。八溟周野，五镇凌霄。瑶台玄圃之崇，仙灵是宅。蓬岛翠瀛之邃，真圣攸 
　　都。呼吸风云，卷舒日月，育百昌而承天御政，泽群灵而拱极宣符。有郁绝之神乡，实朔单之鬼域。权衡帝宪，橐钥民生。凡赫奕於天光， 
　　必开明於地禁。今斋主某，寓形宇宙，禀炁阴阳。荷海岳之分精，感山川之储秀。随波三叹，逐景再思。念形为载神之舟，茫茫鹿逐。况心 
　　非运机之主，忽忽乌驰。百龄荏苒以难留，万劫回旋而莫极。谁为溺援，孰与颠扶。惟九戒之圣力难思，而二符之神功备着。巍巍金阙，赫 
　　赫琼章，倘佩奉於生前，可依凭於身后。诚坚金石，洁蓬宇以祈天。誓炳丹青。肃芝坛而事帝。按九霄之玉范，遵三洞之金科。保庆劫年， 
　　断除尸累，袭祯祥於鸾御，流福禄於龙宸。舒碧摛华，濡丹撷藻。不避再三之渍，庸殚万一之忱。爰有青词，谨当宣奏。
　　宣词
　　按如词旨，备切勤渠。臣等肃将瑶佩，旅进彤墀。瞻白玉之毫光，觐黄金之宝相。紫精转午，丽天浮义御之华。翠影凝霄，耀日焕骞林之韵 
　　。映千枝之凤萼，腾百和之龙烟。月磬虚徐，振步虚於玉籁。云镛清亮，呜空洞之金璈。霓旌迎白鹤以翩翻，羽盖导青鸾而鼓舞。三灵散彩 
　　，十极生辉，愿垂湛露之恩，申锡玄云之荫。古今同庆，幽显蒙恩。
　　以今临午行道，请法众等，运兹初捻上香。愿此香烟腾空俓上，供养元上至真道宝。臣等皈身皈神皈命，首体投地，仰依太上三尊。愿以是 
　　功德，上祝皇帝陛下。伏愿八帝齐功，三王并德。握金图而御宇，夷夏朝宗。延玉历以提封，乾坤扶极。彤掖佐徽柔之化，青宫彰仁化之风 
　　。势矻金汤，文治辉华於月塞。誓申带砺，武功齐纪於云台。今故烧香，自皈依师尊大圣众，至真之德。得道之后，保天长存。和：与道合 
　　真。
　　以今临午行道，请法众等，运兹二捻上香。愿此香烟腾空俓上，供养无上至真经宝。臣等皈身皈神皈命，首体投地，仰依太上三尊。愿以是 
　　功德，皈流济主某。伏愿八面玲珑，一心皎洁。鸾停鹄峙，翩翩彰文献之风。鹍化鹏搏，济济映诗书之泽。周涧之香生不断，谢庭之毓秀长 
　　新。筦簟春融，茂福庭之喜气。门阑冰洁，开寿域之祥光。今故烧香，自皈依师尊大圣众，至真之德。得道之后，升入无形。和：与道合真 
　　。
　　以今临午行道，请法众等，运兹三捻上香。愿此香烟腾空俓上，供养无上至真师宝。臣等皈身皈神皈命，首体投地，仰依太上三尊。愿以是 
　　功德，皈流八荒六合，岳渎川灵。并愿博厚载物，光大承天。河出图，洛出书，彰圣时之美瑞。渊藏珠，山藏玉，开盛世之祥光。神龙奋膏 
　　雨以济时，呜凤舞朝阳而瑞世。山林秀润，四时之草木生生。薮泽熙平，万品之飞潜化化。今故烧香，自皈依师尊大圣众，至真之德。得道 
　　之后，升入无形。和：与道合真。
　　礼方　　忏方
　　命魔　　步虚
　　三启　　三礼
　　重称法位
　　具位奉行预修黄箓大斋法事小兆臣某，与临坛官众等，谨重诚上启太上无极大道元始天尊，太上道君，太上老君，无上玄老，十方已得道大 
　　圣众，至真诸君丈人，三十六部尊经玄中大法师，天师君，上相上宰，四司五帝，三界官属，一切真灵。臣等杞梓微资，桑榆短景，藉三生 
　　之庆运，际万劫之昌时。紫玉天章，幸披承於凤笈。丹金圣策，获佩奉於龙函。戴师恩激励之功，藉真圣提携之造。分盍栖神烟岫，精思荣 
　　景虚无。尚乃涉迹於尘笼，苟且和光於朝市。只凡逐逐，百行悠悠，曲成雨露之恩，俾逭雷霆之谴。宪天领教，誓殚一得之愚。体道济时， 
　　期赞三灵之运。玄班滥厕，丹悃勤敷。今斋主某，百拜朝天，一忱伏地。望清微而请命，植福今生。遡紫极以驰神，祈祥累劫。尚虑业尘障 
　　性，爱雾萦心，纵三毒以冥行，荡六尘而泛驾。目淫黼黻，耳溷宫商，鼻嗅丰美之香，舌啖肥甘之味，意耽玩好，身羡轻肥。因六贼之抢攘 
　　，致一灵之溷浊。义利颠倒，人我纷纭，背道德而逐繁华，弃纲常而贱名誉。三官九署，昭昭霜雪之条章。六洞十宫，赫赫雷霆之宪令。酿 
　　灾疠於今世，蕴苦恼於他生。愿沛天恩，俯颁帝勑，许下愚之迁善，昭上圣之同仁。风火无停，勒黑编而削字。日星有赫，宣青箓以增名。 
　　六淫无挠於金花，五炁常滋於玉树。精神益茂，荣卫流和。灵关朝云液之芳，婴龙焕昼。玄鼎灌霞浆之润，姹虎腾霄。享颐年而丹简流恩， 
　　度劫尘而赤书保运。后天难老，与道合真。他生无轮转之忧，见在保熙平之乐。蒙如丹祷，允荷玄恩。上愿地纪静安，坤仪昭晏，山林华润 
　　，河海澄清，陆潜蛇虎之灾，泽绝蛟螭之害。三农登业，耕陇亩之黄云。四鄙潜烽，乐乡闾之白日。俗无夭横，家有诗书。则上明天尊大慈 
　　之化，下副臣等皈命之诚。谨启以闻。
　　发愿
　　存神烧香
　　香官使者，左右龙虎君，侍香诸灵官，当令臣午朝升坛行道之所，自然生金液丹碧芝英，百灵众真交会，在此香火炉前。令臣学道得道，求 
　　仙得仙，斋主受福，幽显沾恩，十方仙童玉女，侍卫兰烟。传臣向来所启，速达俓御太上无极大道至真玉皇上帝御前。
　　出堂颂
　　灵宝领教济度金书卷之一百六十八竟
　　洞微高士开光救苦真人宁全真授灵宝通玄弘教水南先生林灵真编
　　卷之一百六十九
　　科仪立成品
　　预修黄箓用
　　第三日晚朝仪
　　步虚　　烧香颂
　　各礼师存念如法
　　卫灵
　　玄阴七灵，九炁合形。魂精魄爽，二景回轮。飞光赫奕，焕耀长春。日月吐晖，回合华英。大梵流布，奔飞炎铃。魔王受事，朝谒帝京。含 
　　灵普降，广惠幽明。玉文敷告，万炁腾升。和：与道合真。
　　呜法鼓二十四通
　　发炉
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域真官正神，急上关启臣今奉为入斋意。以今晚朝，升坛行道，愿得玉清道炁灵宝妙光下降，流入臣 
　　等身中。即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达俓御大上无极大道 
　　至真玉皇上帝御前。
　　请称法位
　　具位奉行预修黄箓大斋法事小兆臣某，与临坛官众等，谨同诚上启太上无极大道虚无自然元始天尊，太上道君，太上老君，高上玉皇，十方 
　　已得道大圣众，至真诸君丈人，三十二天帝君，玉虚上帝，玉帝大帝，东华南极，西灵北真，玄都玉京，金阙七宝琼台紫微上宫灵宝至真明 
　　皇道君，三十六部尊经玄中大法师，上相上宰，上保上傅，太平下教二十四真人，西城总真王君，太乙真人，东岳上卿司命茅君，定录、保 
　　命二真人，名山洞府得道神仙，三界官属，一切真灵。臣闻函三御运，鼓妙有之真精。得一分灵，禀大无之混炁。配阴阳而毓秀，罗经纬以 
　　储英。九室三田，焕出青入玄之妙。五宫六府，招回黄抱紫之奇。流霞郁勃於琼台，偃月辉煌於金鼎。百神妙合，万炁齐仙。超凡腾策景之 
　　功，混俗表和光之迹。风云庆会，昭昭润色於皇猷。烟霞栖迟，奕奕承流於道运。翼七部而光明圣日，扶群生而鼓舞仁风，於物最灵，为人 
　　惟贵。今斋主某，皇皇心祷，业业神驰，瀹五体以勤拳，澄百关而稽颡。仰瞻紫极，俯鉴丹忱。再思二景之梭飞，心为形役。三叹千生之机 
　　运，业逐神迁。谁回流倒之澜，孰勒轻奔之马。闻鸡拊髀，逐兔寒心。仰惟金箓之云章，允号琼函之霞篆。辉辉救苦，开北郁以回光。赫赫 
　　长生，超南丹而受化。九戒装严其素履，万缘间隔於红尘。掾吏翼扶，威神鼓从。荡生前之业径，开身后之康衢。经焕神功，科彰圣力。爰 
　　按预修之旨，聿宣受度之仪。吉蠲蜗庐，肆崇龙陛。对天颜而佩奉，凭道力以扶持。瑟缩薇辞，殷勤葵志，染丹寓敬，舒碧腾情。爰有青诃 
　　，谨当宣奏。
　　宣词
　　按如词旨，情极忱恂。臣等接武笋班，承颜芝陛，扬紫微之秘范，宣玄极之瑶图。夜炁澄清，璧月映银河之影。霄辉郁勃，珠星开金井之光 
　　。拱璘彩以居中，恍灵光而在上。金莲耀景，间翠萼以翩飞。玉蕊腾华，罗琼枝而容与。载瞻狮座，重罄蚁衷。羽盖霓旌，晃朗通明之仗。 
　　云笙月磬，陆离劫仞之台。十绝流精，八威掷火。罗千真於象外，来万圣於光中。愿敦皓月之忱，申锡庆云之泽。玄黄鼓舞，经纬枢歌。以 
　　今落景行道，请法众等，运兹初捻上香。愿此香烟腾空俓上，供养无上至真道宝。臣等皈身皈神皈命，首体投地，仰依太上三尊。愿以是功 
　　德，上祝皇帝陛下。伏愿帝德春融，王功日辟。嵩岳耸青霄之影，算等龟龄。沧溟接碧汉之辉，司齐鸿福。朝列珪璋之盛，野无瑚琏之遗。 
　　望蔼东朝，麟趾遂金阙之彦。威行外阃，虎头宣玉塞之声。今故烧香，自皈依师尊大圣众，至真之德。得道之后，保天长存。和：与道合真 
　　。
　　以今落景行道，请法众等，运兹二捻上香。愿此香烟腾空俓上，供养无上至真经宝。臣等皈身皈神皈命，首体投地，仰依太上三尊。愿以是 
　　功德，皈流斋主某。伏愿天锡千祥，帝敷百福。雾隐南山之豹，炳若文华。风抟北海之鹍，壮哉气量。插牙签於邺架，耀朱履於齐宗。玉润 
　　冰清，映门阑之喜色。珠光金洁，腾庭户之英声。今故烧香，自皈依师尊大圣众，至真之德。得道之后，升入无形。和：与道合真。
　　以今落景行道，请法众等，运兹三捻上香。愿此香烟腾空俓上，供养无上至真师宝。臣等皈身皈神皈命，首体投地，仰依太上三尊。愿以是 
