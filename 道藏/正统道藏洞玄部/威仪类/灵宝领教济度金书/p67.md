<!-- { "loadSidebar": true } -->
　　幽都，慰下愚叩地之恩，沛上圣昭天之泽。即俾亡故某，地根新绝，天果荣盈。疾部卫，疾超浚，永辞阴夜。勿拒遏，勿容隐，径睹阳晨。 
　　阴官校绩以升斑，冥缘酬勋而迁赏，常生善念，普断恶绿。为如上绿，念度人无量天尊。
　　三闻经发愿复炉
　　出堂颂下坛回静默
　　谢师
　　第三日午朝
　　入坛
　　具位臣某，恭焚宝香，奏启太上无极大道元始天尊，太上道君，太上老君，玉皇大天尊，玄穹高上帝，神霄九宸上帝，五灵五老上帝，十方 
　　灵宝天尊，三宝丈人，三宝帝君，三十二天帝君，太阳、太阴、五星、五斗、璇玑、玉衡一切真宰，诸天，圣众，天真大神，上圣高尊，诸 
　　天丞相，南昌上官韩司主录，监生大神，度人不死尊神，度世司马大神，好生韩君丈人，南上司命、司录、延寿、益算、度厄尊神，回骸起 
　　死无量度人五帝，护魂、侍魄、养炁、通血中主君，五天三界大魔，十方无极飞天神王，长生大圣，无量度人君，玄中大法师，妙行真人， 
　　天真皇人，太极太虚真人，太极左宫仙翁冲应真人，玄都、玉京、金阙七宝琼台、紫微上宫侍经玉郎、玉童、玉女、神仙、灵官，灵宝领仙 
　　监斋，飞龙骑吏，玄坛受事，香官使者，左右龙虎君，虚空下降，应感灵司。仗此真香，普同供养，恭望洪慈，俯垂省录。臣闻赤文凤检， 
　　赤明开微妙之章。玉历鸾图，玉隆焕希夷之品。参谣歌而万遍道备，勤啸味则十转灵回。保迎送迎，湛露普濡於隐韵。受度开度，仁风周拂 
　　於幽明。灵音振响以琳琅，梵炁弥罗而流演，福德立降，喜庆难言。今有斋主某，开度某，普及幽冥，冤亲平等，崇建无上黄箓大斋。乞於 
　　斋次升坛行道，转诵《太上洞玄灵宝无量度人上品妙经》，期辖洪恩，曲符丹祷。臣等威仪身饰，戒律心膺。宾轴空歌，感凤唱鸾鸣之瑞。 
　　琅函朗咏，符龙吟虎啸之祥。下激响於神乡，上流明於帝所。以此功德，上献玄坛侍卫，玉童玉女，功曹使者，直符香官，左右龙虎君，四 
　　直功曹，三界符使，虚空鉴察，城隍里社，远近庙貌感应灵祇，本靖诸省府院司仙灵官吏，守卫内外无鞅数众。恭愿神威翊善，圣德扶玄， 
　　遏魔试於六天，丹忱上御。导蕃厘於九地，洪贶旁敷。奏善而丹表星驰，宣德而玄符风迈。回度玄坛，系荐亡魂，承灵宝旨，断疑惑根。出 
　　昏衢，宴霄衢，高张慧烛。入觉海，超苦海，稳驾慈航。绝注讼於家庭，息考殃於眷序。圣云雨匝，道日舒明，廓三极以长春，耀九垓而不 
　　夜。臣无任激切，恳祈之至。
　　宿命赞如前
　　今当肃启琅函，宏披宝蕴，恭愿经声洞辟，斋悃遐敷。特为亡故某，灌沐劫尘，悟有有无无之妙。澄清幻翳，离生生化化之机。乘黄箓之斋 
　　功，超碧虚之真域，有求咸遂，无愿不从，稽首皈依，无极大道。
　　平座赞
　　玄蕴咒
　　请转宝经
　　诵经
　　结经
　　仰惟三宝慈尊，十华上圣，俯垂洪造，愿赐证明。以今奉为斋主某，崇建无上黄箓大斋，开度亡故某。乞於斋次升坛，转诵《太上洞玄灵宝 
　　无量度人上品妙经》，上献玄坛侍卫，玉童玉女，功曹使者，直符香官，左右龙虎君，四直功曹，三界符使，虚空鉴察，城隍里社，远近庙 
　　貌感应灵祇，本靖诸省府院司仙灵官吏，守卫内外无鞅数众，并已周圆。伏愿护正斋功，翊扶道果，体上帝敛福锡福之惠，副下民趋善乐善 
　　之忱，为告成於圆霄，普流恩於版幅。即俾亡故某，心田照朗，性海圆明。俓上南宫，炼质陶镕於离坎。永辞北府，升神超迈於乾坤。常无 
　　轮转之忧，克享太平之运，天人蒙惠，幽显沾恩，为如上缘，念度人无量天尊。
　　三闻经　发愿　复炉
　　出堂颂　下坛　回静默
　　谢师
　　灵宝领教济度金书卷之五十三竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之五十四
　　科仪立成品
　　开度黄箓斋用
　　谢恩醮仪
　　烧香颂
　　各礼师存念如法
　　宣卫灵咒
　　东方
　　九炁青天，明星大神。焕照东乡，洞映九门。转烛阳光，扫秽除氛。开明童子，号曰玄卿。备卫我轩，上对帝君。收魔束妖，讨捕凶群。奉 
　　承正道，赤书玉文。九天符命，摄龙驿传。普天安镇，我得飞仙。
　　南方
　　三炁丹天，焕景流光。荧星转烛，洞照太阳。上有赤精，合契虚皇。开明童
　　子，号曰华芳。总御火兵，备守玉堂。斩邪束妖，剪截魔王。北帝所承，风火冲当。流铃交焕，翊卫坛场。正炁流行，敢有猖狂。我享上功 
　　，坐运魁罡。亿劫长存，保天无疆。
　　西方
　　七炁素天，太白流精。光耀金门，洞朗太冥。中有素皇，号曰帝灵。保神安镇，卫我身形。断绝邪源，王道正明。宫殿整肃，三景齐并。道 
　　合自然，飞升紫庭。灵宝符命，普卫万生。元皇正炁，来合我身。功加一切，天地咸宁。
　　北方
　　北方玄天，五炁徘徊。辰星转烛，洞焕太微。黑灵尊神，号曰层威。统冠飞天，仙裾羽衣。备守五门，检精捕非。敢有干试，豁落斩摧。玉 
　　符所告，神真八威。邪门闭塞，正道流辉。三光映照，我身无衰。策空驾浮，举形仙飞。
　　中央
　　黄炁中央，调理乾坤。陶镕阴阳，总统玄真。镇星吐辉，流耀九星。开明童子，号曰天璘。阳炁焰上，朱焕炎精。洞照内外，运我身形。百 
　　邪摧落，摄役鬼灵。中山神咒，普天使闻。五灵安镇，身飞上清。
　　鸣法鼓二十四通
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启臣今奉为斋意，其诸情悃，具载状文。愿得太上十方至真道炁灵宝妙光 
　　下降，流入臣等身中。令臣所启之诚，速达俓御太上无极大道至真玉皇上帝御前。
　　请称法位
　　具位奉行某，斋谢恩清醮法事小兆臣某，与临坛官众等，谨同诚上启太上无极大道虚无自然元始天尊妙无上帝，虚皇玉晨大道君灵宝天尊妙 
　　有上帝，万变混沌玄元老君道德天尊至真大帝，玉皇大天尊，玄穹高上帝，紫微中天北极大帝，大微上宫天皇大帝，高上神霄玉清真王长生 
　　大帝，东极青玄老君太乙教苦天尊，运明保元上帝，南极真王朱陵大帝，后土皇地祇，十方无极太上灵宝天尊，九微太真东华青童大道君， 
　　紫微元灵青金丹皇大道君，无上九天生神上帝，三十二天上帝，五灵五老上帝，上清十一曜上真道君，南辰六阙上真道君，北极九府上真道 
　　君，上清二十八宿真君，泰玄枢机三省诸相天君，天地水三元帝君，北极四圣真君，玄中大法师真君，三天大法师真君。灵宝经、籍、度师 
　　真君，灵宝监斋大法师真君，十方无极飞天神王，五天三界大魔王，三洞四辅经箓法科高真上圣，三天门下三元真君，直日引进仙官，上章 
　　词表灵官，本靖诸省府院司仙灵官吏，五岳五帝真君，五天圣帝，北阴酆都玄天大帝，东霞扶桑丹林大帝，洞天福地靖庐治化仙官，本靖祖 
　　玄真师列位真人，经籍度师列位真人，城隍社令里域土地，虚空鉴察一切真灵。臣闻一阴一阳，运灵光於鳌极。万天万地，拱祖炁於鸿钧。 
　　赤明开俱悻之图，清微启混蒙之运。云层洞焕，呈玉字以裁成。风泽幽寥，敷金书而化育。荡荡函三之纲纪，巍巍得一之枢机，至道难明， 
　　元功不宰。臣等幸生乐土，欣遇昌时，蕊笈钩玄，莫扶摇於鹏运。芝轮焕紫，冒领袖於鸳行。进坚领教之心，退励学真之志。今斋主某，陈 
　　词苍极，殚敬玄穹。北郁返魂，已佩天恩而起死。南丹炼炁，复开地禁以回生。不胜琼玖之勤，曷寓珠环之切。爰陈羽藻，肃辂飙斿。伏冀 
　　三宝飞华，九霄锡庆。龙旗羽盖，玉光垂荫於紫虚。凤葆霓旌，琼彩流明於碧落。朱凤肃前驱之仗，玄龙严后从之麾。黄道昭回，拥葳萝於 
　　清跸。紫关洞朗，扬晻蔼於丹华。十极倾光，三灵混景，为暂辞於蕊阙，即行幸於芝坛。臣下情不胜瞻天，望圣激切，屏营之至，谨稽首再 
　　拜，奉迎圣驾。
　　请众圣
　　三界众真，两班列圣，适伸拜请，谅沐光临，请各整於仙班，共祇迎於帝御。
　　降九御
　　鸾舆至止，凤笔来临，三界众真，如仪朝礼。朝礼即周，请升醮座。斋官上香，再拜。初进酒。
　　重称法位
　　具位臣某，与临坛官众等，谨同诚上启三清上圣，十极高真，玄穹之帝座星真，洞府之仙僚主执，醮筵内外一切威灵。臣闻骞翠流华，拱紫 
　　金之瑞相。黍珠凝妙，开碧玉之祥光。琼音响而湛露飞霄，金声振而慈云拥汉。百神混景，返还昭保命之机。万炁齐仙，生成契回灵之旨。 
　　劫神乡而度品，检鬼营而登真。是为灵宝之宗，首斡玄元之化，范围罔外，陶冶无遗。今斋主某，迩轸穷魂，遐矜苦爽。尘尘阱石，蕴黑业 
　　於三生。劫劫机轮，冒玄章於九死。寂寂幽台之雾，茫茫冥壑之烟，匪叩圆清，曷提方郁。爰皈神於黄箓，庸请命於玄坛。金阙云开，捧绿 
　　章而夕奏。瑶京日近，飞朱表以朝驰。擎拳龙尾之班，稽颡狮头之座。果蒙帝造，曲轸民衷。白简飞龙，开九幽而照夜。丹纶驿马，廓五道 
　　以乘晨。北魁颁摄魄之威，南极启炼魂之泽。神朝璇极，炁返玉虚。寸草心殚，曷寓粟丝之敬。撷芹志切，庸摅绵绝之仪。奉苹藻以周旋， 
　　露藿葵而恳欸，誊诚残碧，寓悃毫丹，今有青词，谨当宣奏。
　　宣词
　　按如词言，备陈激切。臣等茅茨不剪，冒陈飨帝之仪。黍稷非馨，庸贽事天之礼。愿资神变，为焕灵奇。玉字飞玄坛，巍巍於瑶界。金章洞 
　　妙筵，秩秩於琼林。伶华鼓钧乐之音，宝梵舞天葩之影。珠彝泛玉，罗霞馔以生香。翠斝流金，凝云浆而耀景。蔼兰烟於虬鼎，腾莲炬於鸾 
　　篝。瑞蔼八遐，祥开六合。伏愿临下有赫，鉴激越之小心。听卑不违，敷轮困之大造。绿辇低回而注景，丹舆容与以倾光，垂鉴刍心，俯故 
　　菲荐。臣等不胜激切，祈恩之至，谨稽首再拜，酒陈亚奠。
　　举玉音
　　具位臣某，与临坛官众等，谨同诚上启三清上圣，十极高真，玄穹之帝座星真，洞府之仙僚主执，醮筵内外一切威灵。臣闻四雌五雄，丹谷 
