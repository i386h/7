<!-- { "loadSidebar": true } -->
　　诸司真君，天曹诸司真君，三元三官帝君，北极四圣真君，灵宝五师真君，泰玄枢机三省真君，十方无极飞天神王，五天三界大魔王，三天 
　　门下三元真君，上章词表灵官，三洞四辅经箓法科高真上圣，五岳五帝真君，五天圣帝，洞天福地，靖庐治化，得道仙官，本派祖玄真师列 
　　位真人，经籍度师列位真人，北阴玄天酆都大帝，水府扶桑丹林大帝，地水二司曹僚掾吏，城隍社令，里域司命，三界官属，一切真灵。臣 
　　闻道判两仪，鼓灵风而宰制。圣包万有，运化雨以裁成。阴阳橐钥於三灵，经纬权衡於五太。帝江初凿，光明浮空洞之中。圣海同游，洞映 
　　焕金书之内。惟弥纶於天纪，斯保制於生民。臣等风柳微资，雨梧弱质。皎皎霞外，徒怀高蹈之心。役役尘中，莫挽卑栖之志。姑强颜而领 
　　教，聊补过以学真。凡有皈投，敢忘关告。况奉词旨，敢不上闻。
　　宣词
　　按如词旨，备极衷诚。臣闻市有八人，企荧星之兆衅。宫藏五鬼，知鹑曜之兴威。虽炎炎已定於天灾，而灼灼若资於人火，古今一致，遐迩 
　　同然。今斋官某等，栋宇鳞铺，庭庐栉比。传家侃侃，歌斯笑斯哭斯。居室温温，合矣美矣完矣。忽耳聆於星变，倏目睹於火灾。或暗或明 
　　，若远若近，积至岁月，必灾发於亲邻。傥越旬时，似变萌於乡井。自匪修斋而预祷，何由首过以虔祈。爰洁蓬居，庸摅葵志。三成玉陛， 
　　罗旌葆以翩翻。九奏金章，散香花而缥缈。五镇旁敷於龙璧，十华均奠於鸾缯。梵唱流明，步虚朗彻。端门肆辟，霄衢迎定慧之尊。阁道斜 
　　飞，辇路拱慈悲之相。三熏三沐，一拜一祈。即俾正令安和，炎威收敛。免郁攸之就燥，庶回禄以沉光。以今晚朝行道，请法众等，运兹初 
　　捻上香。愿此香烟腾空径上，供养无上至真道宝。臣等皈身皈神皈命，首体投地，愿以是功德，上祝皇帝陛下。伏愿勋华并德，履发同仁。 
　　神圣武文，歌九功而大定。禄寿名位，舞七德以时雍。巍巍而寿比南山，浩浩而福犹北海。垂衣临宇，朝宗享有道之长。服冕坐朝，拱极被 
　　无为之化。今故烧香，自归依师尊大圣众，至真之德。得道之后。保天长存。和：与道合真。
　　以今晚朝行道，请法众等，运兹二捻上香。愿此香烟腾空径上，供养无上至真经宝。臣等皈身皈神皈命，首体投地，愿以是功德，皈流斋官 
　　某等。伏愿莞簟朝融，帘栊晓畅。父作子述，尽随行后长之恭。夫倡妇随，极相待如宾之礼。勤铅椠而诗书同味，业箕裘而工冶相承。白日 
　　酣和，万事无营而侃侃。青春宴乐，一尘不染以优优。今故烧香，自皈依师尊大圣众，至真之德。得道之后，长享自然。和：与道合真。
　　以今晚朝行道，请法众等，运兹三捻上香。愿此香烟腾空径上，供养无上至真师宝。臣等皈身皈神皈命，首体投地，愿以是功德，归流南方 
　　荧惑星君。伏愿威令潜藏，仁恩骀荡。入太微受制而出，休纵威芒。守司马执法而行，毋兴妖彗。社令城隍之主宰，土地里域之神祇，夙过 
　　勿言，免尽罹於天宪。新功宜赏，惟永奠於民居。今故烧香，自皈依师尊大圣众，至真之德。得道之后，永享康宁。和：与道合真。
　　礼方　　忏方
　　三启
　　三礼
　　重称法位
　　具位臣某，与临坛官众等，谨同诚上启玉清圣境元始天尊，上清真境灵宝天尊，太清仙境道德天尊，太上昊天玉皇上帝，中天北极紫微大帝 
　　，勾陈星宫天皇上帝，神霄真王长生大帝，东极青玄上帝，后土皇地祇，九天上帝，三十二天上帝，五老上帝，上清十一曜星皇君，南斗六 
　　司星君，北斗九皇星君，二十八宿星君，南方荧惑火德星君，爟星星君，斋官家某等各人本命元辰星君，九天诸司真君，天曹诸司真君，三 
　　元三官帝君，北极四圣真君，灵宝五师真君，泰玄枢机三省真君，十方无极飞天神王，五天三界大魔王，三天门下三元真君，上章词表灵官 
　　，三洞四辅经箓法科高真上圣，五岳五帝真君，五天圣帝，洞天福地，靖庐治化，得道仙官，本派祖玄真师列位真人，经籍度师列位真人， 
　　北阴玄天酆都大帝，水府扶桑丹林大帝，地水二司曹僚掾吏，城隍社令，里域司命，三界官属，一切真灵。臣闻出火纪周室之天时，风传自 
　　古。禁烟昭晋俗之人事，日耀迄今。虽无干荧曜之经行，实有象炎精之变异。载籍昭列，图志详陈。今斋官某等，庭庑参差，檐牙纷错。仓 
　　箱镇宅，百室盈而妇子宁。赀宝宜家，五谷熟而人民育。倏传星变，云是火殃。合闾里以张惶，遍乡邻而震动。远经岁月，近历旬时，必翕 
　　霍以兴灾，或斯须而兆衅。深虑爰从无始，逮至有终，怨暑咎寒，呵风骂雨。营营谋利，惟思懋迁於有无。逐逐求赢，罔念剂量於出入。元 
　　腊不守，戒禁多违。弗推视人犹己之心，徒积以己凌人之咎，愆书司过。衅结司非。致飞奏剡於高穹，庸涣诏音於下土。告谕回禄，关报祝 
　　融。付万间於一炬之余，不可向迩。委千缘於数刻之顷，悉化灰尘。自非预祷以预祈，曷克弭灾而弭变。是以转经行道，烧香散花，洁衡宇 
　　以修斋，肃坛场而设醮。觊回阴相，俾佑阳居。伏望俯监刍衷，恪聆荛语。申饬里社，降今日之祯祥。啸命神灵，赦多生之过误。庶得离精 
　　制伏，坎粹飞扬。院宇探沉，老幼均安於枕簟。帘栊静密，尊卑咸泰於门阑。永消扑灭之虞，常享和平之祉。蒙如丹祷，允荷玄休。上愿乾 
　　坤清宁，风云藏静，日星涣耀，经纬参调。草木蕃鲜，无斧斤入林之患。禽鱼茂育，绝网罗障路之虞。均八极以皆春，际十华而若旦。醴泉 
　　昼涌，禾生同颖之祥。甘露宵凝。麦秀两岐之瑞。三途开泰，五道昭明。则上明天尊大慈之化，下副臣等皈命之诚。谨启以闻。
　　举愿
　　一愿大道流行，普天怀德。
　　二愿一切有生，咸皆悟道。
　　三愿九夜幽魂，一时解脱。
　　四愿孤爽无依，咸得受生。
　　五愿天下太平，五谷丰熟。
　　六愿臣忠子孝，君仁父慈。
　　七愿四海通同，冤亲和释。
　　八愿潜胞处卵，咸得生成。
　　九愿积疾新痾，旋即痊愈。
　　十愿孤露众生，丰衣足食。和：与道合真。
　　存神烧香
　　香官使者，左右龙虎君，侍香诸灵官，当令臣建坛之所，自然生金液丹碧芝英，百灵众真交会，在此香火炉前。令臣学道得道，求仙得仙， 
　　斋主受福，炎火消藏，十方仙童玉女，侍卫香烟。传臣向来所启，速达径御太上无极大道至真玉皇上帝御前。
　　出堂颂
　　回静默
　　谢师　　回向
　　灵宝领教济度金书卷之二百五十三竟
　　洞微高士开光救苦真人宁全真授灵宝通玄弘教水南先生林灵真编
　　卷之二百五十四
　　科仪立成品
　　禳荧惑斋用
　　禳荧设酿仪
　　步虚　　烧香颂
　　各礼师存念如法
　　宣卫灵咒
　　五星列照，焕明五方。水星却灾，木德致昌。荧惑消祸，太白辟兵。镇星四据，家国利亨。名刊玉简，字录帝房。乘飙散景，飞腾太空。出 
　　入冥无，游宴十方。五云浮盖，招神摄风。役使万灵，上卫仙翁。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各淫而败正俗，或贪财轻 
　　义，或挟恨凌人，或干二百之戒行弗遵，或百八十之科条罔究。阳多过咎，阴结司存。致回禄之肆威，而郁攸之召变。自匪吁天而请命，曷 
　　繇伏地以皈神，是以练吉斋明，忏方行道，罗凤缯於五镇，奠龙璧於十华。旌葆翩翻，旛花缥缈。愿曲旌於素悃，为直降於丹纶。提浆水神 
　　，制伏火曜。函回分次，毋流委於方隅。固守封疆，免肆灾於乡井，濡毫染赤，舒椟铺青。爰有青词，谨当宣奏。
　　宣词
　　青词控露，玄监昭回。陈庸敬於丝毫，苹蘩可荐。享克诚於绵蕝，黍稷非馨。云镛传九奏之音，月磬蔼五灵之韵。伶华朗彻，符宝卫严。伏 
　　愿日监多仪，时歆庶品。尊彝镂玉，飞羽葆以流明。篷豆铺金，舞天花而摇曳。敷心真切，拜手勤渠。臣不胜虔切，俟命之至。
　　亚献
　　重称法位
　　具位臣某，与临坛官众等，谨同诚上启三清上圣，十极玄尊，圆穹之帝后仙真，方域之曹僚主执，醮筵内外，一切真灵。臣闻三洞流光，琼 
　　笈保生根之粹。九清布化，瑶图扶命蒂之华，皆帝尊垂惠於苍生，而仙圣施恩於黄混。奉币以告，既首谢於过尤。设礼以陈，谅申锡於福庆 
　　。伏冀醮官某等，自今其始，惟居之安。天灾不作於闾阎，赏心比屋。人火莫闻於庭庑，乐事宜家。春风宴饮以夷犹，秋月澄明而昭晏。景 
　　星多耀，乡云蒨粲於玄虚。湛露朝濡，霏雾轮囷於碧落。福地之一尘不染，壶天之万福来臻。椿桂敷荣，芝兰悦茂。文宪英华而裕后，琴书 
　　润泽以光前。六艺箕裘，永享萱堂之奉。百工陶冶，常欢庭桂之荣。在在弦歌，人人诗礼。仓箱日积，金帛富而谷粟饶。库肆时增。赀货盈 
　　而藏贮盛。帘栊多暇，院宇长新。子子孙孙，式乐熙朝之日月。夫夫妇妇，相欢暮景之春秋。夜吠而钻穴无闻，昼动而徙薪预设。蒙监倾葵 
　　之祷，允臻采菲之忱。上愿圆盖高澄，方舆晏谧，日星朗照，风雨均调。川后呈祥，泽不逢於蛟蜃。山灵荐瑞，林勿际於虎狼。亭亭而草木 
　　蕃鲜，艽艽而稻粱丰茂。惠周方域，出宫女之三千。恩浃圜扉，及狱囚之四百。有归马放牛之乐，无号狸舞鳝之忧。五道停轮，三途罢对。 
　　臣不胜虔切之至。
　　终献
　　重称法位
　　具位臣某，与临坛官众等，谨同诚上启三清上圣，十极玄尊，圆穹之帝后仙真，方域之曹僚主执，醮筵内外，一切威灵。臣闻事天以实，幸 
　　圆奠献之仪。飨帝必诚，嘉赖监观之造。以今投醪情罄，设醴忱殚。璧月玲珑，觉云杓之欲下。珠星璀璨，恍宵漏之将中。诸天复位於紫虚 
　　，十极回光於碧汉。云龙俯迈，月驷高征。臣等控挽无从，瞻恋徒切，下情不胜皈依，翘倾之至，谨稽首再拜奉送。
　　存神烧香
　　香官使者，左右龙虎二君，侍香诸灵官，当令臣设醮行道之所，自然生金液丹碧芝英，百灵众真交会，在此香火炉前。令臣学道得道，求仙 
