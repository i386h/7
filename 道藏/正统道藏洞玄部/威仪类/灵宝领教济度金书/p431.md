<!-- { "loadSidebar": true } -->
　　重称法位
　　具位姓某，与临坛官众等，谨焚香上启雷霆九司，列职真宰，城隍里社，庙貌神只，醮筵内外，无鞅圣众。伏闻惟德其物，幸奠献之三周。 
　　以实匪文，愧衷诚之一露。以今星河初转，月汉将旋。缥缈灵光，已在清虚之表。笼葱佳气， 行归碧落之中。风驷宵驰，烟虬夕动。某等 
　　无阶控挽，惟切瞻驰升车之恩，恪祈昭监。某不胜感激之至，谨稽首再拜奉送。
　　回軿颂
　　焚燎　　向来
　　灵宝领教济度金书卷之二百五十竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百五十一
　　科仪立成品
　　禳荧惑道场用
　　早朝行道仪
　　烧香颂
　　各礼师存念如法
　　宣卫灵咒
　　青阳虚映，曜日回灵。神虎辟邪，飞天流铃。摧奸灭试，万魔束形。九微回道，八威摄精。千真校录，三元荡清。左啸中黄，右策六丁。七 
　　转八合，周旋天经。圣化巍巍，三道顺行。庆云流布。合景黄庭。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域，真官正神急上关，启臣今奉为入斋意。以今清旦，升坛行道，愿得玉清道炁灵宝妙光下降，流入 
　　臣等身中。令臣所启，速达径御太上无极大道至真玉皇上帝御前。
　　谨称法位
　　具位臣某，与临坛官众等，谨同诚上启玉清圣境元始天尊，上清真境灵宝天尊，太清仙境道德天尊，太上昊天玉皇上帝，中天北极紫微大帝 
　　，勾陈星宫天皇上帝，神霄真王长生大帝，东极青玄上帝。后土皇地只，九天上帝，三十二天上帝，五老上帝，上清十一曜真皇君，南斗六 
　　司真君，北斗九皇真君，二十八宿星君，南方荧惑火德星君，爟星星君，五星所变五彗星君，太乙月孛星君，斋官家某等各人本命元辰星君 
　　，天曹诸司真君，三元三官帝君，北极四圣真君，灵宝五师真君，泰玄枢机三省真君，十方无极飞天神王，五天三界大魔王，三天门下三元 
　　真君，上章词表灵官，三洞四辅经箓法科高真上圣，五岳五帝真君，五天圣帝，洞天福地，靖庐治化，得道仙官，本派祖玄真师列位真人， 
　　北阴玄天酆都大帝，水府扶桑丹林大帝，地水二司曹僚掾吏，城隍社令，里域司命，三界官属，一切真灵。臣闻一元运阴阳之表，主宰无私 
　　。三辰列经纬之中，照临有赫。上赞襄於帝化，下统御於民生。栋宇铺张，扫妖氛而无迩。室庐建设，祓沴炁以不兴。虽藉人谋，实由天定 
　　。欲消除於意外，宜激切於由中。臣等鼯技何庸，莺迁未巧。山林云卧，惭无语上之襟期。泉石霞栖，幸有受中之步武。功莫圆於圭黍，过 
　　已积於渊陵。弘道宪天，志益坚於皎日。学真领教，心窃慕於高风。凡有皈投，敢忘关告。况奉词旨，所合上闻。
　　宣词
　　按如词旨，谅彻渊听。臣闻触风扇纹，兆灾衰於四国。荧星示变，传咎征於万家。不历日而回禄腾光，未逾时而郁攸显象。典册备尔，载藉 
　　昭然。今斋主某等，居并枌榆，家连桑梓。聚庐托处，均祈仰事俯育之欢。接栋连甍，俱有出作入息之喜。忽星变声传於井落，谓火殃形堕 
　　於方隅。近则越日历旬，远则经朔过浃。心生祸衅，灾此里闾。傥非预祷於玄穹，何以流恩於黄混。爰崇枫陛，庸洁槐坛。龙璧投诚，款雨 
　　华於四界。凤缯效款，驰玉帛於十华。霓旌羽葆以翩翻，鸾盖云幢而容与。球呜几奏，琅韵阶升。降天中白玉之真光，辂空裹紫金之妙相。 
　　端忱百拜，竭志三朝。愿敷纶綍之恩，特副黔黎之望。即俾灾星退舍，荧曜沈光，合里巷以平安，与天人而共庆。以今清旦行道，请法众等 
　　，运兹初捻上香。愿此香烟腾空径上，供养无上至真道宝。臣等皈身皈神皈命，首体投地，愿以是功德，上祝皇帝陛下。伏愿道并仪璘，德 
　　包覆载。御紫宸而视政，万国来朝。设黄麾以立班，千官毕会。正朔极梯航之远，治象贡玉帛之同。日观摩霄，指泰山而介寿。云瀛接汉， 
　　配沧海以迎禧。今故烧香，自皈依师尊大圣众，至真之德。得道之后，保天长存。和：与道合真。
　　以今清旦行道，请法众等，运兹二捻上香。愿此香烟腾空径上，供养无上至真经宝。臣等皈身皈神皈命，首体投地，愿以是功德，皈流斋官 
　　某等。伏愿视履相欢，敦颐自乐。日烘六牖，兆庭院之祥光。春满八窗，辂帘笼之喜炁。九流艺精於工冶，四民业富於琴书。兄友弟恭，夫 
　　妇极倡随之适。父慈子孝，尊卑全岂弟之风。今故烧香，自皈依师尊大圣众，至真之德。得道之后，长享自然。和：与道合真。
　　以今清旦行道，请法众等，运兹三捻上香。愿此香烟腾空径上，供养无上至真师宝。臣等皈身皈神皈命，首体投地，愿以是功德，归流南方 
　　荧惑星君。伏愿切切同仁，依依博爱。秉衡守礼，八荒断炎冈之虞。执法典兵，四极绝燎原之患。勑城隍之典祀，戒里域之神司。齐同过功 
　　，勿俾焦头而烂额。混合善恶，均祈捧腹以舒眉。今故烧香，自皈依师尊大圣众，至真之德。得道之后，长享自然。和：与道合真。
　　礼方　　忏方
　　三启
　　三礼
　　重称法位
　　具位臣某，与临坛官众等，谨同诚上启虚无自然元始天尊，上清真境灵宝天尊，太清仙境道德天尊，太上昊天玉皇上帝，中天北极紫微大帝 
　　，勾陈星宫天皇上帝，神霄真王长生大帝，东极青玄上帝，后土皇地祇，九天上帝，三十二天上帝，五老上帝，上清十一曜真皇君，南斗六 
　　司真君，北斗九皇真君，二十八宿星君，南方荧惑火德星君，爟星星君，五星所变五彗星君，太乙月孛星君，斋官家某等各人本命元辰星君 
　　，九天诸司真君，天曹诸司真君，三元三官帝君，北极四圣真君，灵宝五师真君，泰玄枢机三省真君，十方无极飞天神王，五天三界大魔王 
　　，三天门下三元真君，上章词表灵官，三洞四辅经箓法科高真上圣，五岳五帝真君，五天圣帝，洞天福地，靖庐治化，得道仙官，本派祖玄 
　　真师列位真人，经籍度师列位真人，北阴玄天酆都大帝，水府扶桑丹林大帝，地水二司曹僚掾吏，城隍社令，里域司命，三界官属，一切真 
　　灵。臣闻昔在燧人，首开先於火政。若稽炎帝，始设象於阳精。天七地二以生成，离九震三而配合。土父木子，合五行造化之真。水妇金夫 
　　，符六炁胜伏之度。昭昭应感，切切瞻驰。今斋官某等，蓬荜数圻，圭衡万姓。忽风传於星变，云电掣於火灾。厥焰连天，倏焉而莫知所始 
　　。有光烛地，俄然而睹其终旬。浃以还延，燎原是惧。深虑爰从无极，循至有生，三惑未除，五常不守，天文易逆，地里多违，凌逐孤寒， 
　　使室庐之莫处。秽贱栖宿，俾巢穴之难安。香火莫修，禁戒弗悟。《感应篇》之罪目见若等闲，《中诚经》之宪条视为苟且。致司土之奏过 
　　，与典社之移名。勑下祝融，关告荧惑。遣变星而议罚，勒炎曜以行威。匪赖忏陈，焉消罪咎。是以修斋行道，烧香散花，首既往之愆尤， 
　　祈方来之福庆。伏冀帝心简在，天意昭回。飞温韶於金鸡，为录今是。降德音於丹凤，尽性昨非。庶得院宇欢声，门阑和气。无曲突徒着之 
　　虑，人火消藏。免除祈墉之忧，天灾绝灭。青春宴乐，白日舒迟。长幼团圞，夏葛冬裘而茂悦。儿孙昌炽，耕食凿饮以夷犹。蒙印丹忱，允 
　　昭玄贶。上愿天元澄晏，地纪清平，日月流辉，风云藏静。零零玉露，润万物以长濡。皎皎珠星，粲九霄而永耀。四塞宵闲於刁斗，三农昼 
　　勤於犁锄。惠逮飞潜，鸟兽鱼鳖而咸若。恩及动植，山川鬼神以攸宁。夜壑春融，幽关阳到。则上明天尊大慈之化，下副臣等皈命之诚。谨 
　　启以闻。
　　发愿
　　一念为道四大合德，斋官七世父母，免脱忧苦，上升天堂，衣食自然。
　　二念帝王国主，道化兴隆，庠序济济，皇教恢弘，威仪翼翼，普天所瞻，民称太平，四夷宾伏，妖恶自灭，贤圣日生。
　　三念法师功德大建，教化明达，俱获飞仙。
　　四念同志学人，早得仙道，更相开度。
　　五念九亲和睦，好尚仁义，贵道贱财，行为物范。
　　六念损己布施，道士及饥寒者，天下人民，各得其所。
　　七念蠕动跂行，一切众生，咸蒙成就。
　　八念赦贳前生今世罪对，立功补过。
　　九念家门隆盛，宗庙有人，世生贤才。
　　十念尊受师经，不敢中怠，平等一心，广度一切，克获飞仙，白日登天，拜见太上，永成真人，云车羽驾。和：与道合真。
　　存神烧香
　　香官使者，左右龙虎君，侍香诸灵官，当令臣建坛之所，自然生金液丹碧芝英，百灵众真交会，在此香火炉前。令臣学道得道，求仙得仙， 
　　斋主受福，幽显占恩，十方仙童玉女，侍卫香烟。传臣向来所启，速达径御太上无极大道至真玉皇上帝御前。
　　出堂颂　　回静默
　　谢师　　　回向
　　灵宝领教济度金书卷之二百五十一竟
　　洞微高士开光救苦真人宁全真授灵宝通玄弘教水南先生林灵真编
　　卷之二百五十二
　　科仪立成品
　　禳荧惑道场用
　　午朝行道义
　　烧香颂
　　各礼师存念如法
　　宣卫灵咒
　　丹灵朱火，炎霞激风。赤轮刚运，天光八冲。进威包罗，交变万方。流金豁落，群魔灭踪。辟邪破妖，明耀元功。金符召制，蹑云乘龙。谣 
　　歌庆会，散花太空。神化冥运，四极安隆。伏御帝前，罔有不从。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域，真官正神，急上关，启臣今奉为入斋意。以今临午，升坛行道，愿得玉清道炁灵宝妙光下降，流 
　　入臣等身中。令臣所启，速达径御太上无极大道至真玉皇上帝御前。
　　谨称法位
　　具位臣某，与临坛官众等，谨同诚上启太上无极大道虚无自然元始天尊，太上大道君，太上老君，昊天玉皇上帝，中天北极紫微大帝，勾陈 
