<!-- { "loadSidebar": true } -->
　　臣伏以碧落流芒，仰辉煌於荧耀。紫虚散炁，传鼓动於融风。虽因人事以上腾，实是天威而下迈。敢干大造，爰罄小心。臣诚惶诚恐，稽首 
　　顿首。伏念斋主某，蓬荜万家，枌榆数社。栋宇连接，期全父子之欢情。庭户袤联，庶享妻孥之奉养。乃传星变，云号火殃。恐逾旬浃之间 
　　，必兆灾危之势。非繇预祷，曷副勤忱。恭惟
　　太上无形无名虚无自然至真大道无上元尊金阙玉陛下。
　　玄之又玄，上极无上，庆云蒙蔼，普八极以裁成。化雨罗敷，合九垓而覆育。愿倾天听，恪副民心。啸命祝融，收炎光而退舍。指挥回禄， 
　　勒焰势以移躔。遍勑社令之神，仍关里域之吏。庶得郁攸炁灭，毕方威停。前檐后楹，万世风情於喜色。上筦下簟，千秋月朗於欢声。普及 
　　黎元，俱叨清荫。臣下相无任激切之至，谨奉表奏以闻谨言。
　　年　月　日具位臣姓　某上表。
　　禳虫驱蝗保田表
　　具位臣姓某
　　上言，今月某日，为某修建某斋几昼夜。禳遣虫灾，保全禾稼，谨具表奏闻者。
　　臣伏以播阙百谷，藉地利以登成。相尔三农，因天时而耘种。倘田畴产蝗螟之变，是疆界多妖戾之侵。敢扣苍旻，愿施洪泽。臣诚惶诚恐， 
　　稽首顿首。伏念斋主某，终岁勤动，累月服劳。秋敛春軿，觊稻粮之畟畟。风调雨顺，期黍稷以穰穰。忽天灾之肇兴，有地虫之肆起。阵游 
　　阡陌，经山林而半散青天。群飞万千，遇草芥而全掩白日。根尽损，苗叶无留，始虽望於丰年，终实同於歉岁。全依帝力，式遂民情。恭 
　　惟
　　太上无形无名虚无自然至真大道无上元尊金阙玉陛下。
　　率土覃恩，普天施恩。愿霶於暴雨，或迅发於狂风。遣此妖蝗，悉无侵於苗稼。松除戾炁，尽殄灭以无遗。俾遂丰登，克成岁稔。恪拜生 
　　成之惠，敢忘推谢之私。臣下情无任激切之至，谨奉表奏以
　　闻谨言
　　年　月　日具位臣姓　某申表。
　　灵宝领教济度金书卷之三百二竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之三百三
　　表榜规制品
　　开度祈禳通用
　　誓将榜
　　靖。
　　谨按《灵宝金科清微玉格》，建斋行道。诸天下观，幽显饮崇，功德饶益，诸司列职，宜共宣扬。昨据斋法弟子某，就某处崇建某斋几昼夜 
　　。开度云：仰祈天泽，克证生方。祈禳云：仰祈天泽，保佑平安。本靖职惟领教，理难拒违。自今月某日为始，肃建玄坛，依按真科次第修 
　　奉，所示省府院司诸部仙灵官君将吏，咸造在庭，盍整威仪，听宣戒誓。
　　咨尔将帅，官吏灵仙，威权济世，忠勇昭天。奏承帝命，飞奔八圆，各扬职守，罗列坛前。翊赞斋律，敷畅玄言，招真致灵，摄景聚仙。形 
　　神俱妙，枯朽发烟，天门卫生，地户光鲜。辟斥魔试，遏绝邪源，金符焕耀，玉简昭宣。蹑云策龙，倏忽帝轩，克成斋功，勋着劫年。太真 
　　玉格，言赏举迁，如违青律，帝宪母原。尔其懋哉，聪听莫捐。誓到一如灵宝玄坛律令，誓如前奉行勿怠。
　　太岁　年　月　日
　　法　位　主　行　斋　事　姓　押。
　　功德节次榜
　　上清灵宝玄坛。
　　本坛奉为某，崇建某斋几昼夜。开度云：仰祈大泽，克证生方。祈禳云：仰祈天泽，保佑平安。以今恭按真科，自今月某日为始，祇率法众 
　　，肃建玄坛，次第修奉，所有排日功德节目，须至逐一开具于后。
　　具各日节次排写
　　请同斋羽士，登坛众官，梵唱流明，遵金科宣演。空歌振响，按玉格以举。扬母自越於仪，庶克彰於感。应圆成斋，事衣被恩，故榜。
　　太岁　年　月　日
　　法　位　姓　某　押。
　　章奏幕
　　上清灵宝玄坛
　　恭准道旨，为斋法弟子某，崇建某斋几昼夜。依按真科，修诸功德。开度云：仰祈天泽，克证生方。祈禳云：仰祈天泽，保佑平安。所是九 
　　灵飞步三五正一章奏仙灵官吏，请在坛听候策役，除别行外，须至膀示者。九灵正一，骑吏飞龙。流铃八威，严摄刚风。浩炁辟斥，策制黄 
　　中。金马驿程，朱函御空。上奏阊阖，校绩玄宫。敢有遏截，束送罗酆。天光焕映，八圆春融。一如灵宝玄坛律令。
　　右榜晓谕各宜知悉。
　　太岁　年　月　日
　　具　法　位　主　行　斋　事　姓　押。
　　承受幕
　　上清灵宝玄坛
　　恭奉道旨，为斋法弟子某，崇建某斋几昼夜。依按真科，修诸功德开度云：仰祈天泽，克证生方。祈禳云：仰析天泽，保佑平安。所是天枢 
　　承受发放司仙灵官吏，功曹符使，请在坛听候策役，除别行外，须至榜示者。九天云路，流金火铃。罡风破敌，日直天丁。纯真大赤，翊护 
　　严精。玄坛囊封，上通紫庭。下敷风泽，罔敢不承。驿驰泄慢，青律酆刑。太真校录，迁赏非轻。一如灵宝玄坛律令。
　　右榜晓谕各宜知悉。
　　太岁　年　月　日
　　具　法　位　主　行　斋　事　姓　押。
　　监临幕
　　上清灵宝玄坛
　　恭奉道旨，为斋法弟子某，建某斋几昼夜。依按真科，修功德。开度云：仲祈天泽，克证生方。祈禳云：仰祈天泽，保佑平安。所是本州本 
　　县城隍司，某庙某王，当境里域真官，土地正神，请在坛听候策役，除别行外，须至榜示者。列土统部，威灵孔彰。翊卫玄坛，职守宣扬。 
　　停风息雨，刺奸旌良。辟斥魔试，剪伐陆梁。通达斋忱，陆离天先。告成凯旋，迁赏寥阳。逆令堕职，身送酆乡。一如灵宝玄坛律令。
　　右榜晓谕各宜知悉。
　　太岁　年　月　日
　　具　法　位　主　行　斋　事　姓　押。
　　神虎幕
　　上清灵宝玄坛
　　恭奉道旨，为斋法弟子某，崇建某斋几昼夜。依按真科，修诸功德。开度云：仰祈天泽，克证生方。祈禳云：仰祈天泽，保佑平安所是北魁 
　　玄范追摄诸司仙灵官吏，请在坛听候策役，除别行外，须至榜示者。雄左雌右，神虎内真。升天入地，御风奔云。啸命幽隐，流铃飞奔。甲 
　　乙壬癸，大圣周分。三宫七户，摄魄提魂。北魁神运，玄都奏勋。稽令受罚，亿劫沉沦。一如灵宝玄坛律令。
　　右榜晓谕各宜知悉。
　　太岁　年　月　日
　　具　法　位　主　行　斋　事　姓　押。
　　驿吏幕
　　上清灵宝玄坛
　　恭奉
　　道旨，为斋法弟子某，崇建某斋几昼夜。依按真科，修诸功德。开度同前。祈禳同前。所是玄都金龙茭龙驿吏，地府火府童子，九龙符命使 
　　者，诣部仙灵官吏，请在坛听候策役，除别行外，须至榜示者。白简负龙，青箓开幽。地道功曹，奔风飞云。阴周郁泽，阳通神州。冥曹敬 
　　听，天光四浮。圜室摧毁，罗酆激飘。普离寒庭，元勋书优。慢违隳事，天宪孔昭。一如灵宝玄坛律令。
　　右榜晓谕各宜知悉。
　　太岁　年　月　日
　　具　法　位　主　行　斋　事　姓　押。
　　炼度幕
　　上清灵宝玄坛
　　恭奉
　　道旨，为斋法弟子某，崇建某斋几昼
　　夜。依按
　　真科，修诸功德。开度同前。祈禳同前。所是请降炼度水火诸司仙灵官吏，请在坛听候策役，除别行外，须至榜示者。青玄黄箓，南昌朱陵 
　　。素耀黄华，太丹炎精。混合流汩，杨秀飞英。郁仪结璘，炼神炼形。返还炼炁，子午胎婴。勋圆迁赏，职慢显惩。各扬乃职，玄格昭明。 
　　一如灵宝玄坛律令。
　　右榜晓谕各宜知悉。
　　太岁　年　月　日
　　具　法　位　主　行　斋　事　姓　押。
　　监生幕
　　上清灵宝玄坛
　　恭奉
　　道旨，为斋法弟子某，崇建某斋几昼夜。依按真科，修诸功德。开度同前。祈禳同前。所是灵宝九大监生司诸部仙灵官吏，请在坛听候策役 
　　，除别行外，须至榜示者。卫房圣母。监生大神。阳媾阴凝，结胞命津。冤萦七世，子母难分。神威变化，死胎离身。经络还元，荣卫回春 
　　。圆成斋福，帝嘉乃勋。隳功罚事，玉律无亲。一如灵宝玄坛律令。
　　右榜晓谕各宜知悉。
　　太岁　年　月　日
　　具　法　位　主　行　斋　事　姓　押。
　　天医幕
　　上清灵宝玄坛
　　恭奉
　　道旨，为斋法弟子某，崇建某斋几昼夜。依按真科，修诸功德开度同前。祈禳同前。所是上清天医院仙灵官吏，请在坛听候策役，除别行外 
　　。须至榜示者。治病功曹，天医灵仙。神圣功巧，膏汤散丸。金精玉醴，云液芝田。刀圭入口，宫府完全。回真聚元，宴景云轩。勋书玄都 
　　，迁赏无捐。十失五六，黜职隳仙。一如灵宝玄坛律令。
　　右榜晓谕各宜知悉。
　　太岁　年　月　日
　　法　位　主　行　斋　事　姓　押。
　　沐浴幕
　　上清灵宝玄坛
　　恭奉道旨，为斋法弟子某，崇建某斋几昼夜。依按真科，修诸功德。开度同前。祈禳同前。所是灵宝沐浴诸司仙灵官吏，请在坛听候策役， 
　　除别行外，须至榜示者。
　　天河灌沐，浣濯夫人。黄华荡形，玉眸诜诜。石景水母，挹仙致灵。仪璘璇玑，碧汉流精。云浆下注，形魂洁清。氛垢澄湛，迁赏昭明。违 
　　令怠职，降罚无轻。一如灵宝玄坛律令。
　　右榜晓谕各宜知悉。
　　太岁　年　月　日
　　具　法　位　主　行　斋　事　姓　押。
　　巾笥幕
　　上清灵宝玄坛
　　恭奉道旨，为斋法弟子某，崇建某斋几昼夜。依按真科，修诸功德。开度同前。祈禳同前。所是灵宝巾笥司仙灵官吏，请在坛听候策役，除 
　　别行外，须至榜示者。
　　青玄玉女，灵宝仙曹。妆严巾带，轻袂飘飖。霓裳羽衣，雾谷烟绡。凌虚御风，六铢孔昭。洁新服御，直上云霄。玄都校录，迁赏无逃。慢 
　　令受罚，清微玉条。一如灵宝玄坛律令。
　　右榜晓谕各宜知悉。
　　太岁　年　月　日
　　具　法　位　主　行　斋　事　姓　押。
　　混元幕
　　上清灵宝玄坛。
　　恭奉道旨，为斋法弟子某，崇建某斋几昼夜。依按，真科，修诸功德。开度同前。祈禳同前。所是玉清混神三景十二化生大将军，从官符吏 
　　，请在坛听候策役，除别行外，须至榜示者。
　　混神三景，十二将军飞行变化，回灵卫真。化生宫府，经络还纯，断绝死气，还返生根。消减阴体，完聚阳神，感灵昭彰，玄都校勋。敢堕 
　　化功，酆刑立臻。一如灵宝玄坛律令。
　　右榜晓谕各宜知悉。
　　太岁　年　月　日
