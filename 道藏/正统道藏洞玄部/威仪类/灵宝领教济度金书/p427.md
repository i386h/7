<!-- { "loadSidebar": true } -->
　　宜增。月满庭除，尘事常关於乐事。风清院宇，世缘每挠於欢缘。疾病不侵，灾危永离。椿松茂悦，宛如玉树之嵯峨。箕翼辉明，郁若金花 
　　之灿烂。指川冈而介寿，同河汉以齐龄。孙子熙熙，门阑蔼蔼。卫武入相，允符九衮之期。吕望建邦，恰际八旬之度。佐熙朝而金章紫绶， 
　　宴暮景而绿鬓朱颜。三凤齐飞，八龙垂裕。嘉拜无私之惠，克全有造之恩。次愿臣障恼消除，尘笼断灭，传道授法，志多笃於金兰。领教学 
　　真，操益坚於冰蘖。凡有祈叩，悉藉帡幪。上愿圆盖高华，方舆澄宴，山灵荐瑞，川后呈祥。雨露沾濡，百谷顺成於地利。风云藏静，四时 
　　常施於天休。同文同轨以升平，出图出书而康济。鸢飞鱼跃，均陶一炁之生生。兽舞凤仪，普合万形之化化。阴关春到，冥路阳回。臣不胜 
　　虔祷之至。
　　终献
　　具位臣某，谨重诚上启三清上圣，十极高真，圆穹之帝后仙灵，洞府之曹僚主执，醮筵内外，一切真灵。伏闻万帝临轩，愧刍荛之无择。千 
　　官侍坐，谅葑菲之不遗。献酬已磬於三周，奠飨幸殚於一念。以今玉杓影转，银汉光斜。月淡八鸾，已翩翻而上运。风清九凤，复摇曳於高 
　　征。烟驷旁驰，云龙下赴。臣等无从控换，惟剧瞻驰，不胜依恋，望恩之至，谨稽首再拜奉送。
　　存神烧香
　　香官使者，左右龙虎君，侍香诸灵官，当令臣设醮行道之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋官获福，幽显沾恩，十方仙童玉女，侍卫兰烟。传臣向来所启，速达径御太上无极大道至真玉皇上帝御前。
　　回軿颂
　　焚燎
　　回向
　　寿星醮仪
　　法事如式
　　各礼师存念如法
　　宣卫灵咒
　　五星列照，焕明五方。水星却灾，木德致昌。荧惑消祸，太白辟兵。镇星四据，家国利亨。名刊玉简，字录帝房。乘飙散景，飞腾太空。出 
　　入冥无，游宴十方。五云浮盖，招神摄风。役使万灵，上卫仙翁。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域，真官正神，急上关，启臣今奉为入斋意。以今升坛设醮，愿得玉清道炁灵宝妙光下降，流入臣等 
　　身中。即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达径御太上无极大道至 
　　真玉皇上帝御前。
　　请称法位
　　具位臣某，与临坛官众等，谨焚香上启上清十一曜星君，北斗七元延生星君，南斗六司延寿星君，东方箕宿星君，南方翼宿星君，南极老人 
　　寿德星君，上清禄星君，上清福星君，某人本命元辰，胎生八位，大小运限，流年临照星君，九天金箓无量寿生神君，九天延寿益算真君， 
　　九天好生韩君丈人真君，九天保命定命真君，九天注生注禄真君，九天掌算万福真君，九天定贵续命真君，九天阳官曹掌仙箓真君，天曹延 
　　寿益算真君，天曹延生保命真君，天曹注生勾死真君，天曹司命司录真君，南宫延寿君，南宫益算君，南宫好生君，南极长生大君，洞天福 
　　地，靖庐治化，典司寿算录籍，无鞅圣众，醮筵内外，一切真灵。伏闻元始开图，散真风於万有。虚皇御运，流化雨於十华。林林而宇内寓 
　　形，戢戢而寰中禀命。予夺增臧，端丝紫极之权衡。寿夭贤愚，允藉朱衣之橐钥。今醮官某，驰神碧汉，稽首青冥。谢过迎厘，已罄朝修之 
　　敬。保生资寿，更凭端赞之功。庸罄刍衷，聿陈菲醮。伏望云车风马，会万圣於玄坛。月驷烟骖，来千真於紫席。不遗恳悃，恪副忱恂。臣 
　　不胜激切，颙望之至，再拜奉迎圣驾。
　　请圣　　初献
　　重称法位
　　具位臣某，与临坛官众等，谨重诚上启周天列曜，本命元辰，九天职僚，天曹主宰，醮筵内外，一切真灵。伏闻大德本於生，上帝之统临无 
　　外。五福一曰寿，下民之期望奚穷。故卫生愿保於天年，而延寿允资於帝贶。匪繇主宰，孰领甄陶。仰瞻经纬之星真，俯视乾坤之职守。凝 
　　精太极，毓粹先天。冠履陆离，炜烨重霄之上。佩环容与，铿锵梵炁之中。典生籍於清都，提寿编於紫府。凡伸皈载，悉藉主维。今醮官某 
　　，性本受中，材堪语上。传家文献，幸有前辈之威仪。垂世诗书，可作后生之模范。起处清闲而自乐，修持勤饬以相和。深虑冉冉年华，每 
　　易成於梭掷。绵绵寿考，忽有若於舟藏。或祖玄之冤累犹萦，或宿今之障愆未释。致伤命蒂，难植生根。又如玉纬移躔，金经循度。守照命 
　　身之次舍，加临运限之宫隅。自非皈命於苍穹，曷克延生於黄混。是以修斋设醮，恪遵紫素之科。烧香散花，爰沥丹青之悃。冀垂鸿荫，申 
　　锡龟年。以谢以祈，所愿削罪花於既往。有严有翼，惟怜锡福果於方来。霞馔骈罗，云浆错列。傥昭昭於应感，实切切於恩荣。臣不胜虔切 
　　，俟命之至。
　　亚献
　　重称法位
　　具位臣某，与临坛官众等，谨焚香上启
　　周天列曜，本命元辰，九天职僚，天曹
　　主宰，醮筵内外，一切真灵。伏闻视听
　　自民，仰帝心之简在。祸福由己，幸民
　　欲之潜通。明阴阳感召之机，探天地和同之楗。拳拳首过，既委曲於敷陈。翼翼祈年，谅端详於采瞩。伏愿醮官某，自今其始，惟吉之从。 
　　八节四时，沴炁无侵於践履。三元六甲，妖躔毋挠於躬行。门阑多自在之春，院宇茂无为之旦。公侯衮衮，孙子诜诜。碧简题名，上寿中寿 
　　下寿兼三寿。青编定录，大书特书屡书不一书。施隐德於耄倪，着阴功於遐迩。霜髯若戟，昂昂邃古之衣冠。雪鬓如丝，济济当今之人物。 
　　佐国表一心之赤，理身留两脸之丹。举动若少年，可逐儿童之竹马。步趋无老态，堪登将相之蒲轮。百岁安闲，一生康乐。嘉拜由中之惠， 
　　悉由济下之恩。臣不胜虔祷之至。
　　终献
　　重称法位
　　具位臣某，与临坛官众等，谨焚香上启周天列曜，本命元辰，九天职僚，天曹主宰，醮筵内外，一切真灵。伏闻以实不以文，礼寓葵藿之敬 
　　。在德不在物，敬存苹藻之仪。既奠献之三周，宜精神之备至。翩翩羽葆，将旋於蕊阙之班。奕奕灵光，已返於芝坛之炁。某无从依恋，惟 
　　切瞻驰，升车之恩，乞垂福佑。臣不胜望恩之至，谨稽首再拜奉送。
　　存神烧香
　　香官使者，左右龙虎君，待香诸灵官，当令臣设醮行道之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋官获福，幽显沾恩，十方仙童玉女，侍卫兰烟。传臣向来所启，速达径御太上无极大道至真玉皇上帝御前。
　　回軿颂
　　焚燎
　　灵宝领教济度金书卷之二百四十五竟
　　洞微高士开光救苦真人宁全真授灵宝通玄弘教水南先生林灵真编
　　卷之二百四十六
　　科仪立成品
　　祈晴斋合用
　　早朝行道仪
　　烧香颂
　　各礼师存念如法
　　宣卫灵咒
　　青阳虚映，曜日回灵。神虎辟邪，飞天流铃。摧奸灭试，万魔束形。九微回道，八威摄精。千真校录，三元荡清。左啸中黄，右策六丁。七 
　　转八合，周旋天经。圣化巍巍，三道顺行。庆云流布，合景黄庭。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域，真官正神，急上关，启臣今奉为入斋意。以今清旦，升坛行道，愿得玉清道炁灵宝妙光下降，流 
　　入臣等身中。令臣所启，速达径御太上无极大道至真玉皇上帝御前。
　　谨称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，高上玉皇上帝，高上神霄玉清真王长生大帝，高 
　　上神霄玉清真王青华大帝，九天应元雷声普化天尊，九天雷祖上帝，上清紫微碧玉宫太乙大天帝，六天洞渊大帝，六波天主帝君，可韩司丈 
　　人天尊，九天采访使天尊，雷霆九司，诸天省府，东华西灵，执职真众，洞天福地，四海四渎，溪涧潭洞，主宰龙神，社稷山川，城隍里域 
　　，三界官属，一切真灵。臣闻先天先地，虚无凝一炁之宗。分阴分阳，妙有散万灵之象。胤百昌而化育，歌九野以裁成。雨露无私，共禀清 
　　微之政令。雷霆有赫，普承紫极之灵光。荡荡难名，巍巍不宰。凡囿范围之内，悉归陶冶之中。臣等弱质迂疏，庸林鄙陋。因循日钥，曲承 
　　师匠之甄收。领受风斤，敢代天工之参赞。功莫圆於圭黍，过己积於渊陵。宏道宣仁，期秉骨青之誓。学真领教，爰坚金石之盟。斋官青词 
　　，谨当宣奏。
　　宣词
　　按如词旨，极备忱恂。臣闻百谷用成，亶藉两旸之时若。三农胥庆，夙资水旱之得宜。傥天时偏阴而偏阳，则地利或丰而或歉。况兹田亩， 
　　散在郊原。多卑湿而莫耕，每沮洳而难种。乃从春仲，驯至夏中。淫雨蒙蒙，市江河而自溢。积阴黯黯，虽沟浍以皆盈。屋角之呜鸠常闻， 
　　檐间之商羊自舞。匪由祈祝，曷保晴明。爰遵玉笈之仪。丕阑琼纲之范。坛崇九陛，门列八维。鲸钟传振玉之声，幡花璀灿。虬磬蔼呜金之 
　　韵，旌葆翩翻。奠龙壁於五灵，罗凤缯於列镇。玄芝耀座，辂清都浩劫之尊。彩仗飞空，降紫府太无之圣。殚诚九拜，摅敬三时。为斋主某 
　　，期昭晰於日光，十华焕景。俾停止於雨势，八海归源。庶无淫潦之忧，获满登成之愿。以今清旦行道，请法众等，运兹初捻上香。愿此香 
　　烟腾空径上，供养无上至真道宝。臣等皈身皈神皈命，首体投地，愿以是功德，上祝皇帝陛下。伏倾治契勋华，功参履发。福等沧瀛之大， 
　　远接河源。寿同嵩岱之高，遥齐昆顶。文治诞敷於四极，武功统御於九围。就日归仁，乘梯航而拱极。观风慕义，同文轨以朝元。今故烧香 
　　，自皈依师尊大圣众，至真之德。得道之后，保天长存。和：与道合真。
　　以今清旦行道，请法众等，运兹二捻上香。愿此香烟腾空径上，供养无上至真经宝。臣等皈身皈神皈命，首体投地，愿以是功德，皈流四岳 
