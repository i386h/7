<!-- { "loadSidebar": true } -->
　　臣以玄云流明，真风披扇，飞丹元於豁落，觐玄极於虚无。曲荷慈观，俯垂睿听，尘冒宽女青之律，宣扬焕空碧之纶。泽被圆方，福覃幽显 
　　。更愿三灵化育，万物生成。日重晕，月重轮，开旋图之瑞象。书同文，车同轨，耀金镜之祥符。泰阶平而玉字飞浮，端门辟而金书焕耀。 
　　虚灵四启，湛然昭出有之功。定慧双圆，寂尔返又玄之妙。臣无任瞻恋，皈依之至，谨稽首顿首，再拜以闻。
　　十二愿
　　一愿乾坤明素，二愿气象清玄，
　　三愿圣人万寿，四愿化洽八埏，
　　五愿天垂甘露，六愿地发祥烟，
　　七愿四时应候，八愿万物生全，
　　九愿家多孝悌，十愿国富才贤，
　　十一愿斋功广被，
　　十二愿善瑞日臻。
　　复炉
　　香官使者，左右龙虎君，侍香诸灵官。当令臣上表之所，自然生金液丹碧芝英，百灵众真，交会在此，洞案炉前。令臣体耀金辉，斩伐胞根 
　　，七玄拔擢，百关备仙，解除死籍，宴坐泥丸，东华纪字，策景虚玄。十方仙童玉女，接侍香烟，传臣向来所启之言，速达俓诣太上无极大 
　　道无形无名虚无自然金阙玉陛下。
　　出堂颂
　　灵宝领教济度金书卷之十三竟
　　洞微高士开光救苦真人宁全真授灵宝通玄弘教水南先生林灵真编
　　卷之十四
　　科仪立成品
　　祈禳开度通用
　　金钟玉磬仪
　　立班　　　上香
　　以今焚香，供养神霄辟非大将军，神霄禁坛大将军。悉仗真香，普同供养。
　　伏以三炁徘徊，蔼寥阳之帝所。九氛罗络，控郁绝之神乡。潜腾丹赤之夷微，昭彻玄黄之冲漠。若稽玉范，式御金章。希声奏而九合阳精， 
　　隐韵砰而十和阴耀。鸾呜凤唱，步虚扬八素之音。虎啸龙吟，空洞耀七灵之咏。神辉四辟，霄映六通。紫精蒨灿於华林，光凝象外。玄景轮 
　　困於骞树，气焕天中。鸣玉而方纬潜孚，扣琼而圆经密应。珠幢翠葆，逶迤移龙尾之班。羽盖金旌，容与侍狮头之座。云买层降瑞，
　　风泽呈祥。三极凝清端，听履上星辰之贵。九霄恢廓耀，垂衣昭雨露之荣。霈丹阙之生生，畅清都之化化。臣等扣头紫陛，归命玄坛，仰罄 
　　精诚，庸符肸蜜，稽首皈依无极大道。
　　振金钟二十五声
　　伏以圆虚含象，阳韵凝和，黄中融无极之声，逸响廓太空之量。玄通冲漠，大音密契於郁罗。渊默回旋，雅观潜符於劫仞。真机谷应，妙景 
　　霐澄，铿锵而华盖云开，缥缈而流精霞映。九重感圣，十极迎仙，肃运玄功，昭谐厘事，召阳神咒，恭对披宣。
　　元梵恢漠，九霞映空。丹灵显着，
　　五纬交通。真阳激彻，韵合玄宫。
　　元始徘徊，群仙敬从。万气齐仙，
　　隐微降衷。道生自然，变化无穷。
　　和：与道合真
　　宣召阳神符
　　击玉磬三十声
　　伏以浮阴凝润，方景温澄，表玉界而梵唱凌空，列瑶坛而灵音彻野。恢张妙有，幅圆之幽宰迎和。冥合虚无，泉垒之阴灵契妙。轻清表质， 
　　缥缈依声。感六合之风云，荫八弦之雨露。无象之象，自然而然，影响旁昭，精诚斯格。召阴神咒，恭对披宣。
　　高上太虚，琼宫紫房。玄坛制器，
　　玉磬琳琅。霞霄振举，乾坤合张。
　　阴生梵唱，流演玄纲。庆云生门，
　　普济存亡。克成高仙，永处福乡。
　　和：与道合真。
　　宣召阴神符
　　钟磬交振三十六声
　　伏以金声玉振，凌虚九奏以舒徐。阳辟阴通，混景三成而郁勃。上仪翠漠，下格黄舆。风舞流苏，龙簴映千枝之丽。云旋卤簿，猊簧腾百和 
　　之芳。云路祥开，霄衢光动。禁坛授钺，肃十地之魔灵。辟非扬旌，荡六天之纷浩。玄音朗彻，威振昭回。玄坛密象於紫宸，绿界潜移於丹 
　　禁。通真达灵神咒，恭对披宣。
　　混合二气，表阴着阳。金和动瑞，
　　玉润静昌。交感上下，格于十方。　　杳振玄宫，环佩锵扬。灵符所告，
　　严肃坛场。秘范重宣，万神开张。
　　和：与道合真。
　　宣禁坛辟非二将军符
　　振金钟九声
　　盥洁披天衣，清风袭霞裾。端念陆云台，飞神腾太虚。时至当鸣钟，和合契希夷。琼音彻玄都，金钟蔼紫微。万骑云间逸，九华空外飞。凤 
　　凰翩翩翔，狮子纵横驰。
　　和：与道合真。
　　振玉磬六声
　　稽首礼十方，虚契在三清。天尊住虚空，恍惚本无形。湛然自灵应，常能感精钺。西妃拊琼磬，齐和崆峒声。地狱无罪魂，天庭奏善名。一 
　　振琅音响，万神稽首听。
　　和：与道合真。
　　伏以胚腪剖运，高厚殊形，九九而阳清上浮，六六而阴浊下奠。杳冥莫测，潜无声无臭之机。磅砖难穷，取有象有滋之数。钧天备举，梵唱 
　　敷扬。锵金而韵彻天中，戛玉而音旋地表。龙蟠云聚，虎伏，风凝，周回感召之玄，鼓舞和同之妙。以今三灵虚映，四气朗清，开碧玉於人 
　　间，降紫金於天上。鲸锺荐瑞，召十华赫奕之尊。凤磬含和，迎九野缤纷之众。尘清万象，庆溢群昌。廓幽显以神交，溥古今而气合。和鸾 
　　将御，振鹭催班，结志同诚，旋行赞咏。
　　交振大钟磬各四十九声
　　步虚旋远　　向来
　　又金钟玉磬科
　　伏以苍盖垂精，蔼云营而流响。黄舆胤粹，荫风泽以虚寥。根鸿蒙凝气之先，宗溟涬分灵之后。仰峨帝所，碧霞罗络於瑶林。俯渺神乡，幽 
　　梵周回於玄阙。圆方标象，清浊殊形，期肸蜜之潜孚，彻澄寥之密格。迎和制器，金钟玉磬以琳琅。观象舒坛，翠葆珠幢而晻蔼。青鸾霄舞 
　　，丹凤云吟。洞章流六奏之音，下开郁绝。梵唱逸九成之韵，上彻寥阳。敷瑞气於八遐，融神光於三极。天无氛秽，华京延翠玉之尊。地绝 
　　妖尘，云陛耀紫金之贵。阳畿拱北、阴垒朝束。臣等拜首云墀，倾心月陛。按清微之秘范，宏丹极之玄章。
　　听履上星辰，拥凤琚而几奏。垂衣昭雨露，觐龙宸以阶升。高厚交孚，神人允穆。曲辂鸿厉之泽，少旌燕雀之情。恭阐洪仪，庸宣丹范。
　　振金钟
　　伏以圆虚高映，清邃渊澄。含元气之淳和，鲸金鼓鬣。象太空之冲漠，龙玉扬髻。灵风激振於希声，法雨流滋於阳韵。九霄朗彻，迎羽盖以 
　　徘徊。三景焕明，辂霓旌而赫奕。光涵元圣，庆混阳灵。高凝无极之真，洞焕有生之妙。
　　元范恢宣，九霞映空。丹灵显着，
　　五纬交通。真阳激彻，韵合玄宫。
　　元始徘徊，群仙敬从。万气齐仙，
　　隐微降衷。道生自然，变化无穷。
　　和：与道合真。
　　振玉磬
　　伏以方涵润洁，静粹端温。凝中正之奇材，泗浮球瑞。焕泓澄之异禀，昆胤琳珍。清音振肃於鸾台，隐韵飘扬於凤簴。声驰六合，来冥宰之 
　　飙车。响答九幽，辂阴灵之自驾。惟静感静，以和召和。等碧玉以辉辉，入黍珠而勃勃。
　　高上太虚，碧宫紫房。玄坛制器，
　　玉磬琳琅。霞霄振举，乾坤合张。
　　阴生梵唱，流演玄纲。庆云生门，
　　普济存亡。克成高仙，永处福乡。
　　和：与道合真。
　　钟磬交振
　　伏以玉虚回运，金刚混凝。圆清体乾健之资，羽婴鼓奏。方厚表坤柔之德，神姹扬鸣。彻三界以云罗，拥十华而雾集。谣歌空洞，流金辟斥 
　　於魔灵。幢节飞玄，戛玉奔澄於丑爽。二仪焕耀，四炁朗清。交神景於太无，拱灵光於妙有。
　　混合二气，表阴着阳。金和动瑞，
　　玉润静昌。交感上下，格于十方。
　　杳振玄宫，环佩锵扬。灵符所告，
　　严肃坛场。秘范重宣，万范开张。
　　和：与道合真。
　　伏以阳经阴纬，中凝感召之机。地魄天魂，内胤和同之妙。五亿声闻而气应，三千音朗以神交。玉字霞明，拥华芒於霓所。金书云焕，散灵 
　　彩於星坛。肃八方之威神，会三灵之仙圣。风云混合，出虚左列於珠镛。水月森罗，同和大张於碧落。光光互映，景景交融。鸣九凤於宝林 
　　，翠圆寒树。唱八鸾於璇汉，朱耀芙蓉。臣等肃对九清，恭疏五浊。启琅函之秘典，宣宝笈之冲科。通天地人，期溥慈云於九轨。耀玄元始 
　　，庶凝湛露於八圆，盍赞真风，仰依道气，领袖凌云之侣，羽仪偃月之俦。结志同诚，旋行赞咏。
　　敛大钟磬。
　　灵宝领教济度金书卷之十四竟
　　洞微高士开光救苦真人宁全真授灵宝通玄弘教水南先生林灵真编
　　卷之十五
　　科仪立成品
　　祈禳开度通用
　　礼金据灯仪
　　立班　　上香
　　伏以混沌未分，旋无色无渊之妙。鸿蒙既判，昭有形有气之殊。圆清上运
　　於阳光，方浊下凝於阴暗。域罗五亿，浑沦仙圣之都。界布三千，磅确鬼神之府。判晦明於经纬，别昼夜於阴阳。恢廓霄景之翳昏，昭合晨 
　　辉之晃朗。幽开黑郁，显契紫虚。自非千枝璀璨以流华，曷俾三极陆离而散彩。是以科遵金箓，着然灯之威仪。教启琼囊，昭降光之品格。 
　　兰篝建设，莲炬恢张。撷兔璃乌，灿一天之星斗。游龙跃凤，舞六合之烟云。绛霞上耀於玉霄，丹虹下明於金粟，外符法炬，内映心灯。生 
　　五藏之华荣，焕八圆之集丽。沦疏尘翳，辉宅舍於福乡，辟斥注殃，超祖玄於道境。有求皆吉，无愿不符。今有斋主某人，蠲洁蓬庐，铺张 
　　芝陛。澄清夜气，敷神焰以荧煌。晃朗朝华，廓朱氛而炜灿。勤拳虎拜，稽颡龙宸。伏愿玄泽旁流，降紫金之妙相。洪恩曲荫，现白玉之毫 
　　光。照烛阴乡，开明阳境。华灯互映，千灾随烬以销镕。宝炬交腾，万福逐膏而焕萃。提先亡於不夜，昌后胤於长春。普及冥昧之乡，均化 
　　光明之界。恭遵瑶笈，式演琼科。法众运诚，称扬功德，灯光无尽天尊。伏以地辟天开，廓神辉而洞照。阳生阴长，昭灵景以回旋。内外互 
　　融，表裹莹彻，谨遵金箓品格，肃建然灯威仪於道户上。然二灯以照住宅，为斋主消灾度厄，安镇宅神，伏愿福乡日永，寿域春融，瑞气笼 
　　葱，扫门庭之征咎，祥光焕烂，袭步武之休符，稽首皈依，虔诚赞咏。
　　正一阳光，焰上朱烟。开明童子，
　　一十二人。洞照一宅，回及我身。
　　百邪摧落，杀鬼万千。光明朗彻，
　　达真通灵。升入无形，与道自然。
　　和：愿得长生。
　　伏以辉烁八遥，蔼兰台之丽色。彩凝四极，灿芝室之祥光。阳华玲珑，阴灵炳焕。谨遵金箓品格，肃建然灯威仪於本命上。然三灯以照三魂 
