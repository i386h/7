<!-- { "loadSidebar": true } -->
　　皎照耀八方。忽然珠口划开，遂自绛宫升元命真人，出天门，俓趋入珠口中。见宫殿光明，搂阁焕映，真人从珠口入至殿门外，遥望元始天 
　　尊坐五色狮子之上，金光焕映，侍卫众真如仪。真人遂趋入殿下，循左廊而上至几前，捧章进呈，口奏章中事意。觉得元始欣悦，以章付身 
　　畔朱衣真人，以朱笔写依字於章尾，付都省直日官吏奉行。真人遂从几前，再拜谢恩，循右廊而出，见三天众真欣悦相庆，然后出珠口。觉 
　　太虚中宛无一物，珠亦不见。真人自归绛宫中，凝神端坐，静息，行神光大定之法，寂无遗响。
　　出官启事
　　三十九户上真灵官，自五脏六腑，九窍四肢历历而出。二十四真神，自九窍四脏六腑而出。五体真官，自三田中出。五色云炁，化成位五方 
　　。左领仙玉郎，右领仙玉郎，玉虚侍郎，自五脏中出。飞龙功曹，上元功曹，飞行功曹，自顶中出。飞仙使者，太仙使者，神仙使者，自五 
　　脏中出。玉虚金童玉女，飞行金童玉女，自两肩出。八节直言直事，自顶门出。执法开化阴阳功曹，度道消灾散祸解厄君吏，自心中出。前 
　　部效功，自膝出。后部效杀，自膝出。驿停令驿亭丞，自心肾出。监功谒者，自肝肺心肾出。仙灵直使，自胸出。正一功曹，自心出。治病 
　　功曹，自脾出。左右官使者，自心肾出。阴阳神决吏，自心肾出。科车赤符吏，古士形冠帻，自左膝下出。刚风骑置吏，自右膝下出。骑马 
　　上章吏，古士形，自两足下出。飞龙骑吏，自鼻出。狼吏虎贯，自眉间出。察奸钩骑，古士形，自大肠出。天丁力士，自额出。天驺甲卒， 
　　自脐出。都官仆射，道士形，自顶出。治正执正吏，自膝出。收气食气吏，自鼻出。收神食神吏，收邪食邪吏，并道士形，自背间出。此依 
　　法出诸官吏也。前辈谓繁冗难记，不如只自子上，巡历十二宫，再掐定剔出，存诸官吏，并从众妙门出，立於四方侍卫，极为简径。倘能每 
　　日早朝出官。晚朝大谢后纳官，尤佳。
　　设醮降圣
　　法师先洒净醮筵，存设醮处广大无边，景星庆云，祥风甘露，神光瑞炁，罗络周匝，银烛华灯，玲珑璀璨。遂祝掌醮司，存醮筵化为三层， 
　　上层金器具，中层玉器具，下层银器具。仙果仙酝，斗巧撷奇，仙花仙乐，芬芳缭绕，所有进献钱马，罗列如真。次祝降圣司，存天门忽开 
　　，前有天灯天乐，引导丹舆绿辇，羽盖琼轮，霓旌翠憧，云旗降节，千官卤簿，侍卫至尊，并自天门而下，然后依科行事。至请圣时，法师 
　　不出班降圣，存我泥丸宫各有九人，天尊服饰，自九宫而出，各有侍卫，与空中所降九位，混合为九人，升座而坐。又存我百关九窍皮毛中 
　　，各有千真万圣，自关窍骨节而出，与空中所降预醮真灵，混合为一，倏升醮筵而坐。方三献，宣疏，然后送圣。法师亦不随班送圣，存九 
　　御各分形，我身中者自泥丸入，复还宫室，空中降者，乘云炁升入天门。所有顶醮真灵，亦分为二，我身中者，自关节毛窍入于原处，空中 
　　降者，分三界各归所司。然后纳官复炉，如常仪。
　　修诵妙经
　　凝神端坐，定息，焚香，东向，默召十方，心拜十过，念开经玄蕴咒。咒毕，即默诵经，自经题经序道言起，至飞升上清。遂扣齿三十二通 
　　，上闻三十二天，心拜三十二过。自东北皇曾天为始，周回十方。每扣齿一通，响应一天，默念一天名，存见天宫楼阁，帝君俨然，侍卫整 
　　肃，然后心拜。次存青黄白三色之炁，在我座下，自然郁蔼蓊冥，内彻五藏，外盈一室，密罗盘绕，徧匝天地。我身左有青龙，右有白虎， 
　　前有朱雀，后有玄武，并在本方炁中。狮子九只，自脐中出。白鹤左右各六只，自脐下出，列为二行，并在黄云中。次眉后上元六合府，有 
　　日月，自其中出日紫色九芒，去面九寸。月白色十芒，去面十寸，光映一室。其日月光芒，下注我鼻中，入脑后四寸，名金华官，化成圆象 
　　，大如车轮，照彻十方。存令一一分明。然后发炉，默念无上玄元太上道君，召出臣身中三五功曹。存三天更生传言飞香奏事玄妙功曹，各 
　　三十二人，五帝功曹亦各三十二人，并帻弁玄冠，朱履，大带，五色大袖，方心曲领。左右官使者，存各三十二人，绣衣大袖，五色包巾。 
　　侍香金童，存三十二人，顶分双髻，同心绣带，五色飞衣，朱履。传言玉女，存三十二人，七宝凤云髻，五色飞云羽裙，珂佩锦绫靴。五帝 
　　直符，存三十二人，朝天高脚幞头，五色大袖，绣抹额，锦文绮玉带，绣靴。直日香官，存三十二人，玄冠，五色服。存令逐一昭然。遂默 
　　念关启所言，今日吉庆，长斋清堂。不长斋不言修行至经，不知三洞之要则不言无量度人，若为一事而诵则不言臣及甲乙，亦看有何人诵转 
　　经受生，非度魂不言愿所启，速达俓御无上三十二天元始上帝至尊几前。咒毕，引炁三十二过，存各天真炁。自黄曾天为始，其炁如玉霞之 
　　辉，下灌我身，吸咽之。如东方八天，存归肝，其精则生无英公子。南方八天，存归心，其精则生司命丈人。西方八天，存归肺，其精则生 
　　白元尊神。北方八天，存归肾，其精则生桃康大君也。以上作用俱毕，次存我赤天中元命真人，冠服俨然，我泥丸中祥云瑞炁，流焕八方。 
　　真人自绛宫中，历重楼，度虹桥，上朝元始。绛宫中红云紫炁交映，重楼左右亦然，虹桥两畔，有金龙夹之，髻鬣摇动。俓入天门，存紫炁 
　　降云，飞绕阁殿，俨然在於云中。元始披九色离罗之帔，在殿中，左右侍卫如法。真人遂上朝跪奏，诵经之旨毕。再拜元始左旋三匝，与元 
　　始混合为一，乘紫云下绛宫，五色云炁结成狮子，元始坐狮子上，直下丹田坐。千真万圣，各乘云炁，拥飞盖宝辇，光明华焕，在空中来， 
　　卫护元始，观瞻众庶，有如细雨密雾，参听法音。元始遂引十方众圣，俓上中田。存一宝珠光明照彻，在空玄中，众真并从元始，俱入宝珠 
　　之内，无欠无余。又存己之魂神为道君，乘玉光自东方肝宫而来，亦入宝珠，跪於元始前受经。遂诵《元始元量度人上品妙经□元始洞玄灵 
　　宝本章》，诵至东方无极飞天神王，存神王峨冠朱服，皂襈环佩，乘青云而至。诵南方无极飞天神王，则存神王如前服饰，乘赤云而至。西 
　　方神王，乘白云而至。北方神王，乘黑云而至。四维俱乘梵炁，上方神王乘金光，下方神王乘黄云，各部领卤簿仪卫，来在空中。诵至普告 
　　三界，存元始自珠中放百宝毫光，直照珠外，下破九幽诸狱，诸罪魂以符命摄之，并出狱外。酆都大帝与诸罪魂，乘光俓入珠中，万罪悉皆 
　　清净。诵至东方八天，存诸天自北始南行，每天帝皆服青冕青谎，青服青裳，坐梵炁中。次诵南方八天，存诸天自东始西行，每天帝青冕赤 
　　旒，朱服黄裳，坐梵炁中。次西方八天，存诸天自南始北行，每天帝皆服青冕金旒，白服白裳，坐梵炁中。次北方八天，存诸天自西始东行 
　　，每天帝皆服青冕白旒，皂服朱裳，坐梵炁中。其梵炁皆如流霞之状，匝绕天地，侍卫元始。次存五斗星君及五帝，冠冕衣服，如帝者服， 
　　其衣各随其方色，五魔王服色如五帝，各乘云炁，并存令真。直诵至无英公子，存莲花冠，青玉锦袍带，状如王侯，居肝。白元尊神，存莲 
　　花冠，白玉锦袍带，状如王侯，居肺。太一，存紫衣金冠，腰有流金火铃，道士形，坐日中，居脑。存司命丹衣黄，芙蓉冠，真人之服，坐 
　　百宝光中，居心。存桃康合延黄衣，仙冠，坐灵龟白炁中，居肾。诵至各有生门，存元始与己之魂，在宝珠之中，乘五色云炁，直下至下丹 
　　田白炁中。诵欲界魔王章，存魔王如五帝，冠冕衣裳，在前稽首敬。诵人道眇眇，至我道日兴隆，存下丹田珠中元始，升中丹田黄炁中。诵 
　　色界魔王章，存魔王亦如五帝冠冕，在前稽首敬。诵落落高张，至故为歌音。次存中丹田元始，升上丹田青炁中。诵无色界魔王章，存魔王 
　　亦如前。诵三界之上，至我当复奈何。次元始又诵至祸及七祖翁处，却以经一卷，手付与道君众真监度。存道君得经一卷，再拜辞元始，归 
　　肝宫。次存元始在大罗之上，放眉间白毫光，照耀天地。起身光中，右旋三匝，真人与元始分形为二，元始仍坐狮子之上，真人遂再拜辞谢 
　　，历虹桥，度重楼，直入赤天中端坐。遂自道言此二章，诵至洞明至言也。次默诵诸天中大梵隐语无量音元始灵书中篇东方八天，亶娄阿苍 
　　，至四象吁贠，扣齿九通，存九色玄龙，导从前后，青云九重，覆匝身形。却再念密咒曰：
　　赤明开图，八炁四真。总统元关，青帝大神。流化九外，缠绵我身。灵音八书，六十四篇。洞明天地，与我合仙。运致龙驾，上升帝辕。右 
　　咒毕，引炁九咽止。次诵南方八天，南阎洞浮，至神缨自宫，扣齿三通，存朱雀凤凰，飞翔前后，绛云三重，覆匝身形。念密咒曰：
　　三炁徘徊，灵凤来飞。玉音八字，焕烂紫微。吉日大庆，我道明开。朱丹哺饴，仰吸云辉。身生水火，绛帔羽衣。登言飞步，足践凤梯。周 
　　旋八天，七祖相随。
　　咒毕，引炁三咽止。次诵西方八天、刀利禅猷，至柏空度仙，扣齿七通，存白虎狮子，导引左右，素云七重，覆而身形。念密咒曰：
　　七炁金灵，八天尊神。白虎卫辇，狮子捧辕。七炁缠绵，炼我成仙。身登金光，映照青云。内外变化，升入洞门。七祖出夜，九幽旋魂。亿 
　　劫开度，随运长存。
　　咒毕，驯炁七咽止。次诵北方八天，获旡自育，至幽寂度人，扣齿五通，存飞龟羽盖，蓊郁左右，黑云五重，覆雨身形。念密咒曰：
　　元天徘徊，流景上清。大有启运，八字高明。飞天澄空，洞阴白生。五炁绵绵，灌我身形。冠带北单，受福洞灵。肾府北出，内外光精。飞 
　　行三界，游宴紫庭。
　　咒毕，引炁五咽止。次默诵此诸天中，至大量玄玄也。密祝云：
　　臣某谨诵玉经，存思既周，乞发龙軿，天神下降，役使六丁，七祖飞升，我腾上清。
　　祝毕，引炁，扣齿九通，咽液九过，北向心礼三拜。默念：
　　上皇太真，使我身灵，清斋澡练，诵咏金书。七玄披散，上朝太虚。延年长存，刻名箓书。毕次东向，默祝云：
