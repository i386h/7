<!-- { "loadSidebar": true } -->
　　巫祝之能。内因外因，孰究神圣工巧之实。表证裹证，谁明汤膏丸散之良。寄性命於畏涂，凋形神於危境。崇朝三省，待旦九思。深虑业锁 
　　玄关，过盈黑简。或背纲常而违科禁，或荡名检而慢神灵，致二竖之潜攻，与三彭之密讧，酿成病证，莫遂良图。或威曜临缠，运限受灾衰 
　　之照。或邪祆侵舍，身家膺克害之殃。欲期下安於黄图，惟合上依於於紫禁。爰崇蕊范，恭衍芝科。烧香散花，扣天关而露奏。转经行道， 
　　勑地祇以风行。降三色混沌之光，扫四时纷葩之炁。兹参朝之礼毕，庸荐献之诚殚。荜陋自惭，刍衷可鉴。誊词青椟，濡笔朱毫。恭对清崇 
　　，谨当宣奏。
　　宣词
　　按如词旨，备切忱恂。黍稷非馨，露寸天而控告。茅茨不剪，扫尺地以铺张。愿旌万一之忱，恪致再三之祷。珠彝泛玉，伶华敷梵唱之音。 
　　翠学流金，符宝耀空歌之韵。舞天花而散漫，廓神景以弥罗。俯录凡诚，仰希圣鉴。臣无任虔切之至，谨稽首再拜，礼行亚献。
　　亚献
　　具位臣某，谨重诚上启三清上圣，十极高真，玄虚之主宰仙僚，洞府之神灵主执，三界内外，一切圣众。臣闻玉毫散景，慈光覆九有之遥。 
　　金相流辉，威耀极。融太虚之至粹，为妙有之真精。下御黄舆，上浮苍盖。洪纤小大，悉皈化育之仁。幽显升沉，不离生成之内。范围所被 
　　，陶冶无违。今斋主某，激切投诚，勤拳请命。六淫外袭，觉形炁之支离。五凿内攻，恍形神之凋瘁。匪赖紫虚之圣力，曷流玄极之神功。 
　　爰洁蓬茅，期圣真於月陛。兹崇苹藻，揖仙灵於星坛。虔奉灵斿，敢陈瀹祭。伏愿灵光洞焕，梵炁弥罗。绿辇丹舆，容与玄虚而莅止。琼轮 
　　羽盖，徘徊碧落以遥临。会六合之云龙，混十华之月驷。诸天日监，万圣时歆。不遗采菲之私，恪副倾葵之切。臣无任瞻天，望圣激切，屏 
　　营之至，谨稽首再拜奏请。
　　请圣
　　三界众真，醮筵列圣，适伸拜请，谅沐光临。请各整於仙班，共祇迎於帝驭。
　　降九真
　　鸾舆至止，鹤驾临轩，与醮众真，如仪朝礼。朝礼既周，请升醮席，斋士上香设拜，初进酒。
　　初献
　　重称法位
　　具位臣某，谨重诚上启三清上圣，十极高真，玄虚之主宰仙僚，洞府之神灵主执，三界内外，一切圣众。臣闻阳经阴纬，皆橐钥於九清。地 
　　纪天纲，悉权衡於三洞。自清微启慈云之荫，故赤明霈膏两之濡。日月星辰，总上玄而制天政。山川岳读，司下土以卫地章。普承德以宣符 
　　，为布恩而施恚。况得一禀五行之秀，而并三为万物之灵。语默寝兴，亶繇道炁。视听言动，夙被神光。孰非帝师之扶持，皆出圣真之主宰 
　　。凡伸控吁，必沐矜怜。今斋主某，拊枕呼天，伏床弥月。经络荣卫，沾沴炁以缠绵。魂魄精神，抱沉痾而困踬。药笼殚岐黄之技，梓里穷 
　　巫祝之能。内因外因，孰究神圣工巧之实。表证裹证，谁明汤膏丸散之良。寄性命於畏涂，凋形神於危境。崇朝三省，待旦九思。深虑业锁 
　　玄关，过盈黑简。或背纲常而违科禁，或荡名检而慢神灵，致二竖之潜攻，与三彭之密讧，酿成病证，莫遂良图。或威曜临缠，运限受灾衰 
　　之照。或邪祆侵舍，身家膺克害之殃。欲期下安於黄图，惟合上依於於紫禁。爰崇蕊范，恭衍芝科。烧香散花，扣天关而露奏。转经行道， 
　　勑地祇以风行。降三色混沌之光，扫四时纷葩之炁。兹参朝之礼毕，庸荐献之诚殚。荜陋自惭，刍衷可鉴。誊词青椟，濡笔朱毫。恭对清崇 
　　，谨当宣奏。
　　宣词
　　按如词旨，备切忱恂。黍稷非馨，露寸天而控告。茅茨不剪，扫尺地以铺张。愿旌万一之忱，恪致再三之祷。珠彝泛玉，伶华敷梵唱之音。 
　　翠学流金，符宝耀空歌之韵。舞天花而散漫，廓神景以弥罗。俯录凡诚，仰希圣鉴。臣无任虔切之至，谨稽首再拜，礼行亚献。
　　亚献
　　具位臣某，谨重诚上启三清上圣，十极高真，玄虚之主宰仙僚，洞府之神灵主执，三界内外，一切圣众。臣闻玉毫散景，慈光覆九有之遥。 
　　金相流辉，威耀烛八遐之大。居妙庭而无幽不察，御大有而有感斯通。今斋主某，疾疢弗廖，形容易瘁。脉病证治，既难策於奇勋。针砭阳 
　　膏，复莫收於俊续。脊属蹙额以相告，闾里寒心而密言。病亦危哉，曷露万千之恳。祷也久矣，更摅再三之诚。伏愿赦其前愆，锡其后祉， 
　　续龟龄於已绝，衍鹤算於将终。勑南辰延寿之司，移名青简。宣北斗度生之府，定字丹编。差降天医功曹，关告尚药神吏。金芝定命，神功 
　　高迈於九还。玉液延年，圣效潜符於七返。即使其六脉调泰，五炁宣平。精神凝万窍之华，藏府返本。容止调百关之秀，炁血还元。俾积恙 
　　以无忧，庶新厘而可辂。其或计罗刑战，火孛斗冲。或加临於二宫，或守照於三限。致成灾患，并为桧禳。俾吉曜而进宫，使凶星而退舍。 
　　其或魔灵冤厉，林怪祠祆。或招恶炁於户庭，或兆灾氛於宅舍。仰祈圣力，广运神威，命九天尚父之将军，整备部伍。勅五丁都司之神吏， 
　　统领垒营。悉诛戮以无停，俾腥毒以远遁。庶得斋主某，生根山巩，命蒂冰清。万善资扶，极出入起居而无挠。千灾消散，凝视听言动以俱 
　　安。静於时之欢声，茂八节之和炁。蒙如丹祷，仰神玄恩。上愿天圆高澄，地方晏静，仪璘耀彩，璇玑呈辉，矞云开阳燧之车，天昭瑞应。 
　　醴泉映方诸之驾，地拥祥符。敦诗礼於九围，集弦歌於八极。鸢飞鱼跃，彰盛世之泰和。兽舞凤仪，迓昌时之允洽。凡厥化化，悉赖生生。 
　　臣无任恳祈之至，谨稽首再拜，酒行终献。
　　终献
　　具位臣某，谨重诚上启三清上圣，十极高真，玄虚之主宰仙僚，洞府之神灵主执，三界内外，一切圣众。臣闻应天以实，敢违咫尺之威。扣 
　　地无文，僭露粟丝之敬。恳祷既交於隐显，敷陈嘉顿於始终。纯嘏有严，蕃厘无斁。以今琼钟息响，璧磬收声，千枝残焰於银缸，百和散芳 
　　於瑶鼎。河澄月淡，斗转参横。彩雾后先，谅龙舆之顺动。紫烟上下，宜凤辇之徘徊。万圣回班，诸天复位。臣等身辞圣陛，足履尘关，徒 
　　窥法从之华，莫企灵光之耀。臣无任攀恋之至，谨稽首再拜，奉送高真。
　　复炉　　回軿颂
　　向来
　　灵宝领教济度金书卷之二百十竟
　　洞微高士开光救苦真人宁全真授灵宝通玄弘教水南先生林灵真编
　　卷之二百十一
　　科仪立成品
　　璇玑斋用
　　早朝行道仪
　　启堂颂
　　各礼师存念如法
　　宣卫灵咒
　　晨精朗耀，紫烟御空。星坛焕映，变化云官。日魂月魄，离坎翼中。金真啸命，神虎辟酆。吉日行事，八威鼓从。五华敷罗，徘徊飞虹。天 
　　光下盻，道炁丰隆。含灵普济，流庆无穷。
　　呜法鼓二十四通
　　发炉
　　无上三天九皇玉帝，当召九皇灵官，飞龙骑吏，绣衣使者，三炁正神，急上关启玄坛土地方域神真，臣今早朝升坛行道，谨奉为入京。其诸 
　　丹悃，已录奏闻。愿得元皇正炁来合臣身，令臣所启，速达俓御至真元极大道中天二大尊帝，九皇玉宸道君御前。
　　请称法位
　　具位奉行玄灵璇玑始斋法事小兆臣某，与临坛官众等，谨同诚上启斗极祖师洞真大道元始天尊，斗极宗师洞玄大道太上道君，斗极真师洞神 
　　大道太上老君，玉皇大天尊玄穹高上帝，斗中之尊天皇大帝，斗中之主紫微大帝，北斗高上玉皇尊帝君，太微玉帝玄卿大帝君，北斗太尉阳 
　　明贪狼玉晨君，北斗上宰阴精巨门玉晨君，北斗司空真人禄存玉晨君，北斗游击玄冥文曲玉晨君，北斗斗君丹元廉贞玉晨君，北斗太常北极 
　　武曲玉晨君，北斗上帝天关破军玉晨君，北斗玉帝洞明外辅玉晨君，北斗帝真隐元内弼玉晨君，斗中天罡万真节度奎光帝君，北斗九皇夫人 
　　，九阴内妃，三台华盖星君，三官五帝，九府四司，斗中道德诸君，无鞅圣君，六十甲子本命星君，玄中大法师三天大法师，宝上真人，二 
　　仙使者，九宫官属，一切真灵。臣闻清微御运，敷紫炁於紫微。太极开图，焕灵光於北极。华盖映玉垣之邃，句陈罗金阙之崇。提挈玄黄， 
　　运帝车而齐七政。统制经纬，握天罡而建五行。飞豁落於龟图，耀奎光於凤简。巍巍功德，赫赫神灵。臣等夙种善根，生逢道化。飞登而履 
　　魂魄，未契虚无。流吹而溷精神，徒纷浊滓。过易盈於钧石，功冥积於刀圭。曲荷洪慈，俾陶玄职。承天领教，誓宏济下之仁励己学真，敢 
　　叛由中之愿。凡有投告，所盍上闻。
　　宣词
　　按如词言，备殚诚悃。臣闻地涌玉局，延万劫混沌之尊。天锡金章，启六合高明之圣。缘轸慈观於大赤，故倾慧听於虚玄。经诀心傅，建法 
　　桥而达荣界。道机面授，出迷俓而升妙门。惟昭昭皈向之诚，祈赫赫主持之泽。今斋主某，归真知命，随力建功。念汩汩尘笼，易纵罪根而 
　　累性。致恢恢宪网，难期善果以臻身。仰中枢喉舌之司，实右骖股肱之任。延生注福，亶由纲纪之公。忏罪消灾，悉赖权冲之正。爰遵丹笈 
　　，肃建玄坛。徼三色之灵芒，降九天之妙景。仰瞻阊阖，凝珠座以云开。前敞洞渊，罗玉楼而日近。羽葆翩翻於黄道，旌霓晻霭於青冥。静 
　　监心香，动符意烛。扶桑耀彩，开乌轮初浴之辉。骞木流华，辂鹤驾来游之庆。合天人而欣幸，溥家国以咸休。以今清旦行道，请法众等， 
　　运兹初捻上香。愿此香烟腾空，供养至真无上道宝天尊。臣等皈身皈神皈命，五体投地，愿以是功德，上祝皇帝陛下。伏愿道契圆清，德符 
　　方粹。日重轮，月重晕，庶微咸休。车同轨，书同文，诸福毕至。彤馆着徽柔之德，青宫彰仁泰之风。麟趾诜诜，表群工之赞治。虎头翼翼 
　　，端列木以承流。今故烧香，自皈依师尊大圣众，至真之德。得道之后，保天长存。和：与道合真。
　　以今清具行道，请法众等，运兹二捻上香。愿此香烟腾空，供养无上至真经宝天尊。臣等皈身皈神皈命，首体投地，愿以是功德，皈流斋主 
　　某。伏愿福德日新，罪花风散。天锡纯缎，合正炁於七元。管翼期颐，沐灵光於十极。金鼎胤虚无之宝，玉田融玄妙之珠。湛露飞霄，润家 
　　庭而咸若。盻云疑晓，覆眷序以常宁。今故烧香，自皈依师尊大圣众，至真之德。得道之后，永保安宁。和：与道合真。
