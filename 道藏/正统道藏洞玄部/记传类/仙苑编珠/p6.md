<!-- { "loadSidebar": true } -->
　　董奉字君异，侯官县人。时士燮为交州刺史，死经三日，奉到南中，乃以三丸药内燮口中，食顷却活，半日能坐。云死时如梦中，见数十黑衣人收入大珠门付狱，入一户中，以土从外封之，不见光明也。忽闻人语，云太一使者召士燮。乃闻掘土声，引出登车而觉。奉住一年，称．疾示死。后往庐山种杏数万株。在人问百年，乃白日升天。刘根字君安，京兆人也。少学道，入嵩山石室中，冬冻无衣，身生绿毛，长一二尺。后颖川高太守到官，人民大疫，死者太半。遣使乞除疫之卫，根令於太岁泄地上，埋朱朱。当时疫气消。后张使君到，以根为妖，遣人召来，欲大辱之。谓根曰：君有道令人见鬼乎？根曰：能。乃请笔现并奏版一枚，书符，扣案前，锵然作声，忽闻四五百人传呼避道，拥一科车至厅前，乃使君父母也。父母责使君不合犯神仙，致吾困辱。使君叩头谢罪，忽失所在。根后居洞庭山毛公坛，身生绿毛耳。
　　宋伦六甲，杜冲九华。
　　《楼观传》：宋伦字德玄，年二十二，以周厉王时学道，诵《五千文》，服黄精白木，积二十年，感老君降授灵飞六甲、素奏丹符。伦行之通感如神，言无不验，望岩申步，日行三千里，凌波涉崎，不由津路。年九十余，以景王时升仙，下司嵩山。杜冲字玄逸，年二十五，学道析真，静神守一。二十余载，感展真人降授九华丹方，告曰：老君与尹真人於东海八停山召太帝集群真，有地司举子之勤，故勃我付尔仙方。冲服之，身生玉光，以周穆王时年一百二十岁，授书为太极真人。
　　道伶贝叶，姚坦银花。
　　《道学传》：女真王道怜七岁，知道，市香油供养，甘蔬素，不衣缯彩。受三洞经，昼夜习诵。初入龙山造官宇，号日玄耀，有若神三坛。东南忽生一树，状如笼盖，周荫一坛，五叶相对。时人莫识，呼为贝叶。又有玉函降於坛上，有光。诵经满万，有云舆来迎，迅雷烈风，香气满空也。《楼观传》：姚坦字元泰，平阳人，年十九，以平王元年学道，说《五千文》。有惊风崩山，大张口，终无怖惧。服炼松脂，有神人授玄白回形之道、天关三图飞行之经，坦行之，目有神光，开如飞电。年二百一十岁，以简王时五月风雨晦冥，雷电激扬，天雨银花，缤纷满地，受书为玄洲真人。
　　吕尚地髓，王柱神砂。
　　《列仙传》：吕尚避纣之乱，隐於辽东，适周，钓於翻溪。常服泽芝地髓，年二百告亡，葬而无尸，唯有《玉铃》六篇。王柱者，与道士共上岩山，云此有丹砂，可得数万斤。长吏知而封之，砂飞出如火，乃听取之。与邑令章君明饵砂三年，得神砂飞雪，服之五年飞行，乃俱仙去。
　　负局磨镜，服闻担＃１瓜。
　　《列仙传》：负局先生者，常负磨镜局。於吴市中磨镜，每一钱与磨之。又问主人有疾否，辄出紫丸药与之，莫不皆愈。数年后，得药活者计万，不取一钱矣。人乃知仙人也。后上吴山绝崖头，悬药下与人，乃语人曰：吾还蓬山，为汝下神水。一旦崖头有水自悬下，人服多愈也。服闲者，常止莒，往来海边，遇三仙人博瓜，令担＃２黄白瓜数十个，教闭目，良久乃在蓬莱山南方丈山上。后还莒，常往取方丈山珍宝珠玉下卖，不知其往也。
　　祝鹦聚禽，玄俗下蛇。
　　祝鹑公者，洛人也，居尸乡北＃３山下，养鹞百余年。鹞皆有名字，千余，暮栖昼放，每呼即至。卖鹞并子，得钱千万，皆置之而去。后升吴山，白鹤、孔雀数百，常止其傍也。玄俗者，自言河问人也。常饵石英，卖药都市，七丸一钱，治百病。河问王病痕，服之下蛇十余条而愈。或云俗无影。王乃命於日中，果无影。王以女妻之，中夜而去，不知所之。
　　陆通植实，文宾菊花。
　　陆通者，楚狂接舆也。好养性，食桃植实，游诸名山。蜀峨媚山上，世世见之。历数百年，不知其终。文宾者，太丘乡人也。卖履为业。常娶妇，十余年辄弃之。后逢故妪年九十余，告宾，宾乃教服菊花、地肤子、桑寄生松子，妪乃服之，复少壮也。
　　紫阳登山，清灵遇道。
　　《紫阳真人周君传》云：君字季通，周勃七世孙。年十六，师苏君受道，游行天下，但是名山，无不登涉。得道受书为紫阳真人，位列上清。《清灵真人裴君传》云：君字玄仁，年十二，遇道人支子元，授以真诀五首，按而行之，五年得见日月之精，五星降房，受书为清灵真人，位列上清。
　　道舆得诗，杨君获枣。
　　《真诰》云：羊权字道舆，降女仙萼绿华，授诗数篇，兼遗火洗布手巾、金玉条脱，云此女是九疑山中罗郁也，宿世有过，谪在人问也，九百岁矣。杨君讳羲，为晋简文相府舍人。弃官学道於茅山，降紫微夫人九华安妃，赠诗兼赠枣一枚。至太元十二年，乘云驾龙，白日升天。受书为侍帝晨、束华上佐司命君主、司吴越神民也。
　　焦旷青禽，于章白乌。
　　《楼观传》：嗡山道士焦旷字大度，周武钦仰，拜为帝师。於华阴造宫，岩问涌土，用足乃尽。以石瓮贮油，油尽而自满。每有外人来谒，常有青乌二头来报。山灵守护，猛兽卫门也。于法师名章，字长文，年七岁时，读《道德经》。年十一，师侯法师出家，受三洞经法，手写天文秘符一百三十六首，逆知吉凶。年八十二而蜕。临定之际，有白乌一只，腾空而书也。
　　灵寿少壮，东郭光明。
　　《神仙传》：灵寿光者，扶风人也。年七十得朱英丸方，合服之，转更少壮，如年二十。时至建安元年，已二百二十岁矣。束郭延年者，山阳人也，服灵飞散，能夜书。在暗室中，身生光明，照耀左右。又能见数十、里内小物，知其形。在乡里四百余岁不老。一旦有数十人乘虎豹来迎，升昆仑也。
　　李意万里，王兴健行。
　　李意期者，蜀人也。人有远行，欲速到者，以符与之，并书其人两腋下，则千里万里不尽日而还。王兴者，阳城人也。并不知书，亦不知学道。汉武帝登嵩高山，见一人长二丈许，耳垂至肩。帝问之，曰：吾九疑人也，闻中岳有莒蒲，一寸九节，可以长生，故探之。忽失所在。帝与群臣皆服之，不能动久。唯王兴闻而服之不怠，至魏武帝时犹在，常如五十许人，甚健行，日三百里。不知他道。
　　顺兴真降，法乐云生。
　　《楼观传》：李先生字顺兴，京兆人。年九岁知道，师陈先生备受道要。既得真诀，遂奉经入南山太平谷修．行。忽有云车羽盖翳天而下，见三大仙授《金真玉光经》、《七变并天经》。行之，年十七道成，年三十八升仙。张先生字法乐，南阳人，仲岁师尹法师，真文宝诀咸得付受。传受之夕，乃感神灯庆云之瑞。自此精思，凡经三十余载，以其云生梁栋，故时人号为云居观焉。
　　佯死董仲，还乡倩平。
　　董仲君者，临淮人也，服气炼形，二百余岁不老。曾被诬系狱，乃佯死，须臾虫出，狱吏乃升出之，忽失所在。倩平者，沛人也，汉高卫卒也。得道，至光武时不老。后托形尸假，百余年却还乡里也。
　　仲都耐热，程妻致缯。
　　王仲都者，汉中人也。汉元帝常以盛暑时暴之，绕以十余炉火而不热，亦无汗。凝冬之月，，令仲都单衣，无寒色，身上气蒸如炊。后不知所在。程伟妻者，能通神变化。伟当从驾，无时衣，甚忧。妻乃置缯两匹，从空而至伟前。伟好作黄白，经年不成。妻乃出囊中药少许投之，食顷，汞乃成银。
　　飞散元纲，玄素容成。
　　娄元纲服灵飞散得道，容成公行玄素之道延寿无极。
　　张桑雄黄，巢许桂英。
　　桑子林、张虚并服雄黄，巢父、许由并服石桂英，得道。
　　郝容鹿角，秀眉狭苓。
　　《神仙传》：郝容公服鹿角，秀眉公饵扶苓，得仙。
　　商丘桃胶，青乌九精。
　　商丘公服桃胶，青乌公服九精散，成仙。
　　女生鹿白，君达牛青。
　　鲁女生，长乐人，服胡麻，饵木八十年，日行三百里，走过麋庇。故人与女生相别五十年，於华山庙遇见女生乘白鹿，从玉女数十人也。封君达者，陇西人也，服黄精，兼服录银，百年还乡，如年三十许人。常骑青牛，人不知姓氏，故号为青牛道士也。在世二百年，乃入玄丘山得道也。
　　离娄竹汁，白兔黄精。
　　离娄公服竹汁，白兔公服黄菁，而俱得道。
　　严达听琴，国珍振屋。
　　《楼观传》：严法师名达，字道通，扶风人也。师侯法师，年十二，日诵万言。年二十，备参经法。以隋开皇初重修官宇，度道士满一百二十员。至大业五年三月七日，坐听弹琴，乃曰：音韵入神，乃有神降，可更奏一曲。曲未终，奄然而蜕。时年九十五也。巨法师名国珍，武功人。年三十拾家入道，师游法师，备受道要。自尔一味蔬养，幽居带索，饥无责味，寒不思衣，。常诵经，心怛守一。年六十，弟子侍侧，忽闻车马之声，不见人物，屋宇大振，奄然而蜕也。
　　张皓云鹤，尹澄猿鹿。
　　张皓字文明，汝南人。年二十，以汉安永初二年入道。乃遇封衡真人，三试皆过，遂授青腰紫书并神丹半两。入赤城山，勤修真道。道成，或变为白鹤，搏空而上。或化为飞云，浮游八外。年一百三十八，以魏明帝太和元年九月，仙官下迎，受书为太清高仙矣。又尹澄字初默，汾阴人。年二十八，怛市香灯，列於坛静。一旦香尽，灵需自生。油尽，玄光自照。曾入山，遇鹿伤足，乃为合药与封。后入山，遭滞雨，绝食。忽有群鹿相依，饥则吮其乳，寒则外其身，累日得返。又入山，过野火，飞飕满谷，欲避无路，有群猿连臂而下，携至山顶。又入山，遇石芝有光，服方寸已，乃日行六七百里。又入山，遇仙人宋君授三皇文、九丹诀。年三百四十岁，以汉昭帝时仙官下迎，受书为太清仙人。
　　稷丘进谏，武帝还官。
　　《列仙传》：稷丘君者，泰山道士也。汉武帝时以道衍受赏，能令发白返黑，齿落更生。还乡后，遇武帝东巡泰山，稷君乃冠章甫，拥琴出迎武帝，谏曰：勿上山，上叉伤足。帝不听，果伤足指而还。
　　鹿皮阁险，钩翼棺空。
　　鹿皮公者，少为府小史木工，能举手成器。岑山上有神泉，不能至，遂白府君，请木工斤斧三十人作转轮，悬阁梯道四问，遂止其巅，饵芝，饮神泉。后苜水泛涨，人得以免。钧翼夫人者，齐人，姓赵，右手常拳不展。汉武收之，其手乃展，得一玉钧。遂生昭帝。后武帝害之。昭帝更葬，棺空，唯履在焉。
　　谷春却活，山图绝踪。
