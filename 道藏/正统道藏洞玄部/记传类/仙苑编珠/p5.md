<!-- { "loadSidebar": true } -->
　　《真诰》云：庄伯微者，少好道，常以日入时正西北坐，闭目存见昆仑山，积二十一年，服食学道，存之不已。又十年，闭目乃见昆仑仙人授金液方，得道也。赵广信，魏时居刻小白山，每日往长安市卖药救人，暮归小白。时人云：朝离小白，暮返长安也。《登真隐诀》，云：受服气法，守玄中之道，七十八年后，合九华丹一服，太一遣云驾下迎，在东华官。
　　饵木玄宾，善啸成伯。
　　《真诰》云：张玄宾者，师西河剧公，受饵木方。后遇真人樊子明授以逐变隐·景之道。昔在天柱山，今来华场洞为理禁伯，主雨水也。．赵成伯．者，善啸，啸如百乌呜，或如风激众林，或云翔其上，或冥雾飕合，或零雨其蒙矣。今在洞中，主五芝金玉草。
　　仕文降枣，王乔飞乌。
　　《楼观传》：田法师名仕文，年十九入道，师韦君，受三洞经法，把气吞霞，兼饵白木。每遇节值庚申，常捧香登山朝谒。尝设醮，天降枣数枚，长二寸，甘美异常。年七十五，有婶花自空来迎，去入南官福堂也。汉王乔者，仙人也，混迹为邺令。夜会仙府，朝返往事，人不知之。忽一旦厅吏见双兔飞入厅，史以蒂击之堕地，乃乔双乌也。
　　子阳桃皮，高丘金液。
　　《真语》云：黄子阳者，学道在傅落山，九十余年，但食桃皮，饮石中黄水。遇司马季主授以仙方，得道。高丘子，学道入陆景山五百二十年，但读黄素道经，服米，合鸿丹以得地仙。二百年后，得金液一服而升太清，为中岳真人也。
　　来子红泉，洛下夜芝。
　　《神仙传》云：肯来子服红泉而仙，洛下公服赤乌夜光芝而仙。
　　张常门冬，飞孟四时。
　　张常服天门冬仙去，飞盂子服四时散俱得仙。
　　邢子好犬，木羽因儿。
　　《列仙传》云：邢子者，蜀人也，好犬。犬走入山穴，邢随犬入，十余宿行数百里，上出山顶，有台殿官府，青松森然。仙史侍卫与邢符一函，令送与城都令乔君。乔发函，皆鱼子也。池中养之一年，皆成龙。邢复随犬往来，百余年乃上山不还也。木羽者，母常为人看产。有人产子，见母而大笑，遂夜夜梦大冠素情者守此兄，云是司命君也，当令汝子木羽得仙。母果生儿，遂名木羽，忽一夜有车马来呼木羽，遂俱仙去也。
　　马约神降，侯楷奉师。
　　《楼观传》：马法师名俭，字元约，师孙君受五符真文、三皇大字。能命召万灵，制御群邪。凡所施用，立皆有验。忽降天神告曰：法师宿有功德，名在仙录，何烦析祷，役使神灵？法师乃秘诸法衍，抱一凝玄。年九十八，忽有白云从西北来，直赴寝室。弟子往看，已见白云南举渐远，不知所诣。侯法师名楷，字法先，年十四，师陈宝炽，传受真诀。谓曰：尔身佩经法，正宜入山，勿失时也。对曰：入山虽得妙之本，背师乃犯科之深，愿终侍奉。年五十二，方遂所修，感灵泉吐液，奇树含烟。年八十六仙去。
　　母先禽聚，陈炽虎随。
　　母法师名始先，年十一，师牛先生受道，朝野英贤咸慕其德。所得信施，皆访贫老密放其家，不告姓名。又冬月常冷地一亩，布撇谷米，以救禽乌，乌皆群聚於庭。陈先生字宝炽，年二十一，能琴，善棋。初事王法师，后於华阴师陆景真先生，以授玄秘。每清晨朝礼，怛有白虎驯其左右，随逐往来。后有群虎来击树以警恶人，有暴虎来，亦击树。时人号为考虎树也。
　　梁谌入云，孙彻拂衣。
　　梁谌字考诚，年十七，师郑法师受道。视地而行，恐伤含气。有乌兽当路，常下路避之。年七十七，忽见云气弥林，乃练身入云而去。孙彻字仲宣，年十八，师王先生。或宿空树，或坐幽房。编葛为席，时有问者，但观其颜色，即知吉凶，不叉更陈言语。年七十，忽告弟子曰：吾须暂行。乃拂衣而出，莫知所之。同道思之，乃取其葛席置静室中，每闻席边有人语声。友人闻之，又分其席也。
　　王义天郎，尹通人归。
　　王法师字道义，凝神白云之外，注心丹柱之下，重兴观宇，再启玄门，精诚所致，遂多洞感。曾降天恤，仓库自满，随取随盈，终无耗竭。常以施人，兼营功德，远近贫病，皆沾惠润。年六十三，忽一旦白鹿入其庭院，或隐或见，由是而蜕。尹通字灵鉴，年二十六，师马先生受道，服黄精、天门冬，饵雄黄丸。由是贤历慕其至德，车马骈阗，道俗揖其清风，冠盖相望。荷恩之辈，皆厚礼之。通悉用修诸功德，广济饥寒，一无所积。年一百一岁仙化，常有神灯照室也。
　　蓬莱尼公，太白歧晖。
　　《道学传》：陈尼公者，蓬莱仙人也。服磁母石、银辈通、千秋耳。有弟子十二人，皆得其方而仙度也。《楼观传》：歧法师名晖，字平定。唐高祖初取天下，法师与道士八十人有济国之功，授金紫光禄大夫，已下皆授银青。后为国设醮，感黄云覆坛，与香烟交合。又有两只白鹿呜叫而去。乃谓弟子曰：仙经云：欲为仙客入太白。遂与弟子登太白山，颇有云霞之志焉。
　　仙苑编珠卷中竟
　　＃１『人』字疑衍。
　　＃２『五』后疑缺一『年』字。
　　＃３据《云岌七签》卷一百六《清虚真人王君内传》，『襄』应作『褒』。
　　＃４『左左』疑应作『左右』。
　　＃５『去』前疑脱一『仙』字。
　　仙苑编珠卷下
　　天台山道士王松年撰
　　奇哉伯山，一及矣甥女。
　　《神仙传》：伯山甫者，入华山精思服食，不老。比归乡里，见外甥女年老多病，乃与药。女服之，年七十返少，色如桃花。汉使见一女子．笞一老翁，翁跪受杖。使怪而问之，曰：此是妾子，昔舅氏伯山甫与药不肯服，今年老，行不如妾，故笞之。问年几，云：妾年一百四十，儿年八十七矣。
　　刘纲火焚，樊妻雨止。
　　刘纲者，上虞县令也，与妻樊夫人俱得道衍。二人俱坐床上，纲作火烧屋从东边起，夫人作雨从西边上，火灭。
　　圣母瑜狱，孔元近水。
　　东陵圣母者，杜氏妻也。学刘纲卫，坐在立亡。杜氏不信，诬以奸淫，告官付狱。圣母入狱即从窗中飞出，入云中而去。孔元者，常服松脂、灰苓、松实，年更少壮，已一百七十余岁。人或饮酒，请元作酒令，元乃以杖柱地倒立，头向下，持酒倒饮，人不能为之也。乃於水边凿岸作一穴，方丈余，止其间断谷，或一月两月而出。后入西岳得道也。
　　涉正眼光，王烈石髓。
　　涉正字玄真，巴东人，说秦皇时事如目前。常闭目，行亦不开。弟子数十年莫见其开目者。有一弟子固请开之，正乃为开目，有声如霹雳，光如电，弟子皆匐地。李八百呼为四百岁小儿也。王烈字长休，邓邺人，常服黄精，并炼铅。年二百三十八岁，有少容。登山如飞。少为书生，嵇叔夜与之游。烈尝入太行山，闻山裂声，往视之，山断数百丈，有青泥出如髓，取搏之，须臾成石，如热腊之状。食之，味如粳米。《仙经》云：神山五百岁辄一开，其中有髓，得服，与天地齐毕。
　　焦先施薪，孙登穴处。
　　焦先字孝然，河东人，常服白石，以分人，熟如煮芋也。日日伐薪，以施与人。冬常单衣。有火焚其庵，坐不动，火过庵尽，衣不焦。大雪，屋多坏，人往看之，不见庵，乃共抄起庵，乃外在雪下，气如骯中。或老或少，如此二百年，与人别，不知所往。孙登者，止山问，穴地而处。好弹琴、读《易》。冬夏单衣。天大寒，但以发自覆。发长丈余。或市中乞钱，随以与贫人。谓嵇叔夜才优於逸伦，识少於保身也。或弹一弦琴以成音曲，亦不知其终也。
　　葛由绥山，王真女几。
　　《列仙传》：葛由者，羌人也，周成王时，好刻木为羊卖之。一日一骑羊入蜀，上绥山，王侯贵人随之不复还，皆仙去。《神仙传》：上党王真，年七十九，学道三十年，貌少而色美，徐行追奔马。魏武与相见，似三十许人。以蒸丹法授邮元节。乡里计真已四百余岁，乃将三少妾登女几山去。
　　嘤酒乐巴，施金阴氏。
　　《神仙传》：乐巴，蜀人也，太守请为功曹，以师事之。请试衍，乃平坐入壁中，去壁外，人叫虎。虎还，乃巴也。迁豫章太守。有庙神，能与人言语。巴到，推社稷，问其踪由，乃走往齐为书生。太守以女妻之，生一男。巴往齐勃一道符，乃化为狸。后征巴为尚书。正旦会群臣饮酒，巴乃含酒起，望西南叹之，奏云：臣本乡成都市失火，故为雨救之。帝驰驿往问之，云正旦失火，食时有雨自束北来灭火，雨皆作酒气也。阴长生者，新野人，闻马明生有道，乃事之。执奴仆之礼十余年，乃将入青天山中，示以太清丹。药成，服半剂，与天相毕。乃以半剂煮黄土成黄金数千斤，以施天下贫病者。在人问一百七十年，色如少女。着丹经九篇，乃白日升天也。
　　子训青骡，琴高赤鲤。
　　剧子训，齐人也，人莫知其道。常以信让於人。二百余年不老。乡里有书生到京，诸朝贵欲一见子训，子训皆许。去京千里，同时到门，计二十三家，家家皆到，言语如一。诸朝贵欲驻子训，子训乘青骡而出郊外。奔马追之，常相去半里。《列仙传》：琴高者，赵人也，善鼓琴，为宋康王舍人。行涓彭之道，二百余年后，涿郡水中与弟子期，乘赤鲤而仙去。
　　壶公卖药，长房缘市。
　　《神仙传》：壶公者，不知其姓名也，汝南费长房为市缘，时见此公来卖药。药无二价，百病皆愈。得钱数十万，随以乞贫冻者。常悬一空壶於座前，日入之后，乃跳入壶中。人莫之见，唯长房於楼上见之，知其非常人也，乃朝朝扫洒，再拜进食。公受之而不谢。如此积久，长房不怠。忽一日谓长房曰：待日暮更来。长房如其言而往。谓长房曰：见我跳入壶，汝便随我入。长房得入壶，但见楼观五色重门，日月明朗，侍者甚众。谓长房曰：我仙人也，卿可教，故见我。长房随事，三试不过，谓曰：子不得仙道也，今以子为主者耳。乃以一竹杖与之，遣归，如飞空。到家，即投於葛陂中。自此为人除邪魅救水旱，无所不应也。
　　董奉活燮，刘根见鬼。
