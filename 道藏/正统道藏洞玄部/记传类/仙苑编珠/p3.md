<!-- { "loadSidebar": true } -->
　　《神仙传》：华子期者，师角里先生，得灵宝隐方，合而服之，日行五百里，力举千斤。每一岁十度易皮。后乃仙去。乐子长者，齐人也，通霍林仙人授巨胜赤松散方，日蛇服成龙，人服成童子。长服之，年百八十岁，色如少女。妻子九人皆服之，老者少壮，少者不老。登劳盛山仙去。
　　叔卿不臣，伯阳示死。
　　《神仙传》：中山卫叔卿服云母得仙。汉武帝闲居殿上，忽见一人乘云常白鹿，集於殿前。帝惊问为谁。答曰：我中山卫叔卿也。帝曰：子非我臣乎？叔卿不对，忽失所在也。帝甚悔很。魏伯阳，吴人也。入山作神丹，将三弟子、一白犬。丹成，饲犬，犬死。乃自服，又死。一弟子姓虞，服之亦死。二弟子弃之而出。伯阳乃起，将服丹弟子并白犬而去。逢樵人，乃作书寄乡里并二弟子。伯阳作《参同契》、《五相类》凡二卷，尽神丹之旨也。
　　方朔岁星，傅说箕尾。
　　《登真屦诀》公：东方朔字曼倩，仕汉武，服初神丸。至宣帝时，弃官，於会稽卖药。后升为岁星。又《庄子》云：传说得道以相武丁，奄有天下，乘东维，骑箕尾，而比於列星。
　　沈羲三车，安世二士。
　　《神仙传》：昊郡沈羲学道於蜀，但能消灾除病，救济百姓，功德感天。因与妻共载，路逢白鹿车、青龙车、白虎车，骑从皆朱衣，执矛仗剑，告羲曰：君有功於民，黄老今遣仙官下迎。有三仙人，以白玉版、青玉界、丹玉字授羲，遂载升天。陈安世为灌叔本客，每行见鸟兽，皆下道避之，未尝杀物。年十三，叔本好道，忽有二仙人化为书生诣叔本。叔本不悟，待之不至，乃谓安世曰：汝好道可教。乃与药二丸服之，不复饮食。叔本乃反师之。安世临升天，乃传其道叔本，亦仙而去。
　　八百历代，李阿丐市。
　　《神仙传》：李八百，骨人，莫知其名，时人计其数已八百岁，故呼之。进行不定。知唐公房可教，乃托疮痍试之。百药不可，云须人舐之。房乃令二婢诋之，不可。房乃自为舐之，不可。又令妻舐之。云：须得美酒三斛浴之。浴讫，体如凝．脂。遂令公房并妻、三婢并入酒中浴之，并颜如童子。乃以丹经授公房，房合服仙去。李阿者，蜀人世世见之，不老，常乞食於市。有古强者，常随之。强时年十八，见阿如五十许人。至强年八十余，阿亦如故。忽告人曰：昆仑召吾，当去。遂不复还也。
　　仙苑编珠卷上竟
　　＃１『面』应作『而』。
　　仙苑编珠卷中
　　天台山道士王松年撰
　　犊子易貌，桂父变容。
　　《列仙传》：犊子者，邺人，服松子、扶苓百年，时壮时老，时好时丑。忽牵一黄犊来过沽酒阳都家，女悦之，随犊子出，取桃李，味皆甘美。邑人伺而逐之，共牵黄犊耳而走，不能追也。数十年见在潘山下，冬卖桃李也。桂父者，象林人，色黑，时白，时黄，时赤。常服桂并叶，以龟脑和之千丸。至今荆州南有桂丸也。一旦飘然入云而去。
　　务光蒲韭，阮丘莲葱。
　　务光，夏时人，耳长七寸，好琴，服蒲韭根。汤让天下，不受，负石，身投寥水以自溺。后四百年，至武丁时，复见也。阮丘者，蛆山上道士，被发，耳长七寸，口中无齿，日行四百里。常种葱蓬。百余年，人不知之。
　　赤斧饵丹，毛女餐松。
　　赤斧者，巴戎人也，为碧鹞祠主簿。饵丹与消石，服之三十年，反如童子。毛发生，皆赤，掌中有赤斧文焉。华山中毛女字玉姜，自言秦宫人，避难入山。道士教食松叶，遂不饥寒，身生绿毛也。
　　王乔控鹤，陵阳钓龙。
　　王乔字子晋，好吹笙，作凤呜。道人浮丘公接上嵩山，三十年后，以七月七日於维氏山控鹤冲天。《仙经》云：仙位为侍帝晨，领五岳，司桐相真人，治天台金庭洞。陵阳子明者，好钓鱼，钓得白鱼，腹中有书，教服食法。遂上黄山，探五脂，服之三年，龙来迎上陵阳山也。
　　溪父瓜子，骑呜守官。
　　溪父者，南郡人，居山问，仙人来买瓜，教以练瓜子，与桂附芷实共藏，至春分食之，二十余年，能飞行也。骑龙呜者，浑亭人，年二十，於池中求得龙子，状如守官者千余头，养饲草庐以守之。龙长大，稍稍而去。后五十年，水坏其舍而去，一旦骑龙来至浑亭。
　　季主长安，辛玄吴越。
　　《道学传》：司马季主卖卜於长安市，时宋忠、贾谊为中大夫，见之，谓曰；先生业何卑乎。对曰：夫内无饥寒之累，外无劫夺之忧，处上无杀，居下无害，斯君子之道也。凤凰不与燕雀为韦，公等何知。后宋忠抵罪，贾谊感结也。竟不知季主所在。《登真隐诀》云：受西灵剑解之法，在委羽山大有官，服明丹之华，抱扶晨之晖，貌如女子，须长三尺也。辛玄子好游山，志愿凭子晋以升虚，倡陵阳以步玄，故名玄子，字延期。自序云：西王母见苦行，北邓帝愍道．心。於今二百年矣；而大帝且令领束海侯，为吴越神灵之司，未得振翠衣於九霄，舞云翔於十方也。
　　许迈山林，龙威洞穴。
　　《真诰》云：许迈小名阿映。《道学传》云：志在往而不返，故自改名远游。弱冠诣郭璞，筮告曰：君元吉自天，宜学升遐之道。乃师鲍竞。后与同志束游名山，饵朮断谷，能闭气千息。初止桐庐新城临安，所在作楼阁，开后门，上山采药，经月不返。每言：映好山林，犹鱼得水也。
　　《真诰》云：师王世龙，服玉液朝脑精也。龙威丈人者，包山得道人也。莫知其姓，号日隐居。吴王阖闲登包山，令隐居极洞穴之源，乃入洞，经百七十四日而返，云：约行七千余里，忽见千径百路，处处如不有金城王屋，板尔无人，城门牌曰：天后别官。玉房之中有一卷赤书，拜而取之，以为信。既出，以示吴王，乃夏禹所藏《灵宝五符》也。
　　贤安甘草，伯玉松屑。
　　《魏夫人传》：夫人字贤安，少多疾，清虚王真人告曰；夫学道先去病除疾，五藏充盈，肌泽髓满，耳目聪明，乃可修习。因授甘草丸方，按而服之，百病悉愈。后得道为南岳上真司命紫虚元君也。褚伯玉，钱塘人也，年十六，家为娶妇，妇乘车而入，先生瑜垣而出，隐於天台中峰二十年。樵人见之在重岩之下，颜色恰怡，左右惟有松屑二袅。由是远近知之。齐高帝征之不起，乃移居大霍山仙去。
　　神丹马明，方术葛越。
　　《神仙传》：马明生，临淄人也，本姓和，字君贤。少为贼所伤，在路遇神人，与药救之，再生。乃师安期先生。因游天下，勤苦备经，遂授与《太清金液丹经》。入山修炼，药成，未乐升天，乃服半剂为地仙。展转九州五百余年，乃白日升天。葛越者，号黄卢子，有病者千里寄名与之，皆愈。禁虎狼百虫飞乌，皆不得动。使水逆上一二里。天下大旱，能召龙致雨。力举千斤。行逐奔马。头上有五色气，高丈余。年二百八十岁，一旦乘龙而去。
　　啸父乘火，师门发烟。
　　《列仙传》：啸父者，少北曲周市上补履人。不知年几，唯见不老。有人求其衍，不告也。唯梁母得其作火法，因上三亮山，与粱母别，乘数十炬火而升天也。师门者，啸父弟子也。得火衍，好食桃李花，为夏孔甲龙师。孔甲杀而埋之，一旦风雨迎去，而山林问烟火自发也。
　　伟道心定，黄观试全。
　　《真语》云：金伟道者，学仙在墦冢山十二年，仙人试之，以石重十万斤，以白发悬於空中，使伟道外於下。伟道心定无疑，外其下十二年，遂赐神丹，白日坤天。黄观子者，少好道，斩朝礼拜，求长生。积四十九年，后入瞧山中，仙人以百四十事试之，皆全，遂得金丹，而诵《大洞真经》白日升天。
　　子主佣顾，瑕丘弃捐。
　　《列仙传》：子主者，楚语而细音，诣江都王言：宵先生顾我客作三百年。问宵先生所在。云：在龙眉山上。遣使往见先生，毛身广耳，被发鼓琴，谓曰：子主是吾比舍九世孙也。瑕丘仲者，宵人也。卖药於宝百余年。忽地动，合坏数十家，屋临水皆败。仲死，人取其尸弃於水中，收其药卖之。仲乃被裘诣之取药，弃仲尸者叩头求哀，仲曰：吾恨汝使人知我耳，吾去矣。后却为胡王驿使来至宵，北方谓之谪仙人也。
　　阴生丐乞，酒客万钱。
　　阴生者，渭桥下乞人也。常於市中乞，市人厌之，以粪洒之，衣且不污。长史试收系之以极桔，而复在市中乞。俄而洒粪家屋自坏。故人歌曰：见乞儿，与美酒，以免破屋之咎。酒客者，粱市上酒家酿酒人也。酒美，日收万钱。酒客佯作过失，酒家逐之而酒酸败。贾人多以女迎之。或去或来，百余岁却来为梁丞，教民种菜，云三年当大饥。果如其言。忽解印绶而去焉。
　　王质柯烂，徐公醉眠。
　　《传》云：王质者，西安乡里人也，性颇好棋。因入山探樵，见二仙人於石桥下棋，质乃以斧柯谭坐观棋，局终乃起，斧柯已烂。归家，数百载矣。今衢州斓柯山是也。徐公者，金华乡里人也。入山见数人＃１道士饮酒，乃与公州杯，饮讫醉外。觉来见其地成一湖水。归家已数代孙子。至今金华山中有徐公湖也。
　　商仙游火，太一浮莲。
　　《仙传》云：商丘开者，晋人也。幼好道，居姑射山，能蹈水火而身不焦溺。或救覆舟，或叹水而灭大火。善丹青，然身常贫。客隐范氏家，诸客见商丘开，莫不狎侮欺饴。范氏一朝家大火，诸客莫能救，商丘开独入火取锦，往还埃不漫，身不焦。火大炽，而复对诸客叹水即灭。众方疑其神人，惹谢於商丘开。后入禽山不出。又太一者，《汉遗史》云：武帝元狩中，有日者奏太一星不见。时帝召东方朔问其由，朔奏曰：是星不见则道於世，为君民福寿。帝又问：何以验焉？朔奏曰：陛下使人於巽方江海之滨设礼祭而迎之，或乘舟，或控鹤，特异於世人者，则为验。见则斫竹建坛，醮谢上帝。帝如朔奏而迎之。是月果有会稽郡守奏海中有一人，丫角，面如玉色，美髭髯，裸身而腰蔽机叶，乘一叶红莲，约长丈余，偃外其中，手执一黄书，自束北浮来。臣等焚香迎拜，俯及百步，俄为云雾所遮。后雾散，而不知所之。遗其黄书，飘至岸侧，获之，略不濡湿。其字光明，皆天篆也，莫有识者。遂进於帝。帝令朔验之，曰：此上界火珠经也。或曰连珠。
　　李生服玉，桂子癞痊。
