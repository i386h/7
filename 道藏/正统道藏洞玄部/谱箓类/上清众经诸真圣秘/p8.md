<!-- { "loadSidebar": true } -->
　　第二天璇星，则阴精星之魂神也。其星则号灵精上玄皇夫人，姓大晖，上讳流晖艽，头作飞云华颓之髻，余发散至腰，衣飞锦罗罗，凤文锦帔，带灵飞紫绶，口常吐黑气之光，以注於阴精星上，以明星之晖也。
　　第三天玑星，则真人星之魄精也。其星则号灵妃元皇夫人，姓元洞精，讳明云征，头建晨婴宝冠，衣飞云明光锦，带火山飞是之绶，口常吐黄气之精，以玄注真人星上，以明星之晖也。
　　第四天权星，则玄冥星之魄精也。其星则号上灵神妃华皇夫人，姓安玄，讳九曜津，头建七称之冠，衣腓罗凤文之，带金真玉光之章，口常吐赤气之精，以注玄冥星上，以明星之焕晖也。
　　第五玉衡星，则丹元星之魄灵也。其星则号北上金盖中皇夫人，姓促无，讳运珠，头建紫晨飞华之冠，衣九色之，带神虎玉文，口常吐白气之精，以注丹元星上，以明星之曜晖也。
　　第六闿阳星，则北极星之魄灵也。其星则号安上晨华元皇夫人，姓幽光，讳无灵究，头建玉晨进贤之冠，衣飞青羽，带流金火铃，口常吐绿气之精，以注北极星上，以明星之曜晖也。
　　第七瑶光星，则天关星之魂大明也。其星则号玉华灵皇夫人，姓天明真，讳上归来，头建飞云华颓之髻，余发散至腰，衣七色夜光云锦之，九色锦帔，带九天威灵玉策，口常吐赤气之精，注於天关星上，以明星之大光也。
　　第八洞明星，则辅星之魂精阳明也。其星则号太明常皇夫人，姓广芒，讳长庚曜，头作飞云华颓之髻，余发散至腰，衣飞罗文，带九光之绶，口常吐青气之精，以注於辅星之上，以明星之大光也。
　　第九隐元星，则弼星之魂明空灵也。其星则隐息华盖之下，号空玄变灵上皇夫人，姓幽虚，讳大华伏，头建飞天七称玉冠，衣青文锦，带九光夜烛，口常吐黑气之精，以注於弼星之上，以明焕隐洞之光也。
　　阳明星，天之太尉，司政主非。上有青城玉楼据斗真人，号曰九晨君，姓上云，讳据上明，头建九晨玉冠，衣青羽飞裳，手执斗中玄图，坐玉楼之上。
　　阴精星，天之上宰，主禄，上总天宿，下领万灵，星有五门，门有四光芒爓，照九亿万里中，上有五色玉楼攀魁真人，号曰北上晨君，姓育婴，讳隐明光，头建玄精玉冠，衣玄羽飞裳，手执五色羽节，坐玉楼之中。
　　真人星，天之司空，主神仙，星围七百七十里，有十二门，门有四光芒爓，照九亿万里中。上有黄台玉楼真人，号曰主仙华晨君，姓归，讳通勃光，头建飞晨宝冠，衣青羽飞裳，手执斗中青箓，坐玉楼之中。
　　玄冥星，天之游击，主伐逆，上总九天鬼神，中领北帝三官，下临监万兆，伐逆不臣，诸以凶勃，莫不隶焉，星围八百里，有三门，门有四光芒焖，照九亿万里中。上有朱台玉楼步斗真人，号曰玄上飞盖晨君，姓冥枢，讳冥巡光，头建三华宝晨冠，衣丹锦飞裳，手执命灵之节，坐玉楼之中。
　　丹元星，天之斗君，主命录籍，上总九天，星围七百二十里，有七门，门有四光爓，照九亿万里中。上有素台金楼蹑纪真人，号曰金刚七晨君，姓上开，讳明曜精，头建七宝飞天冠，衣白锦飞裙，手执青元录籍，坐金楼之中。
　　北极星，天之太常，主升进，上总九天，星围七百七十里，有八门，门有四光芒爓，照九亿万里中。上有玄台玉楼步纲真人，号曰北晨飞华君，姓明灵，讳幽关元，头建飞精华冠，衣紫锦飞裳，手执九斗玉策，坐于玉楼之中。
　　天关星，天之上帝，主天地机运，星围九百里，有一门，门有九光芒，总运九天之气爓，照九亿万里中。上有九层玉楼乘龙真人，号曰总灵九元北盖晨君，姓玄枢，讳巡七，头建九元宝冠，衣九色锦裳，手执晖神之章，坐玉楼之中。
　　辅星，天尊玉帝之星也。曰常，常者常阳，主飞仙，上总九天，星围九百九十里，有八门交通八气，门有四光芒爓，照九天之上。中有紫气玉楼游行三命真人，号曰帝尊九晨君，姓精常，讳精灵觉，头建飞精玉冠，衣九凤衣，手执火铃，坐玉楼之中。
　　弼星，太帝真星也。曰空，空者常空隐也，主变化无方，星围九百九十里，有九门交关九天，门有四光芒爓，照八极之外，无央之中也。中有玉台紫馆徘徊三阳真人，号曰帝真元晨君，姓幽空，讳变空轮，头建飞天玉冠，衣九天龙衣，手执帝章，坐于紫馆之中。
　　步空常法
　　西方皓帝少阳明皇，讳金上精。
　　中央元皇五帝隐名，号曰步常门。
　　南方赤皇五帝明灵，讳游光曜。
　　东方青晨玄上君，讳太明。
　　北方太皇五帝尊，讳阴元煞。
　　上清众经诸真圣秘卷之七竟
　　上清众经诸真圣秘卷之八
　　天枢星元斗宫中魁精玄上真皇夫人，姓明通，讳婴育，真名 
　　天璇星玄魁宫中灵精上玄皇夫人，姓玄镜，讳郁勃光，真名 
　　天玑星上清宫中灵妃元皇夫人，姓常明，讳化云，真名 
　　天权星纲极宫中上灵神妃华皇夫人，姓开生，讳运明，真名 
　　玉衡星灵关宫中北上金盖中皇夫人，姓元方，讳神武，真名 
　　闿阳星紫极宫中安上晨华元皇夫人，姓玉元，讳华根，真名 
　　瑶光星运天宫中玉华灵皇夫人，姓庆元，讳终会，真名 
　　洞明星空真宫中帝大明常皇夫人，姓幽升，讳元韵，真名 
　　隐元星常宝宫中空玄变灵一上皇天人，姓冥通，讳万光，真名 
　　右属中天北斗九星之魂精，九皇夫人之至名，变化之威神，人能知者不死，修之飞仙矣。
　　辅星帝席宫紫气玉楼帝尊九晨君，姓精常，讳常无瓮，字玄解子，真名 
　　弼星上尊宫玉楼紫馆帝尊九晨君，姓幽空，讳空无先，字隐元觉，真名 
　　右辅弼二星神，则天地魂魄之威神，辅星主天，曰常；弼星主地，曰空。
　　阳明星太上宫青城玉楼九晨君，姓上灵，讳法婴容，字熏洞阳，真名 
　　阴精星中元宫五色玉楼北上晨君，姓育婴，讳玄上瓮，字昌阳文，真名 
　　真人星真元宫黄台玉楼主仙华晨君，姓归，讳妙音光，字通度元，真名 
　　玄冥星纽幽宫朱台玉楼玄上飞盖晨君，姓冥枢，讳定宣觉，字法闻度，真名 
　　丹元星纲神宫素台金楼金魁七晨君姓上开，讳冥通光，字朱焕元，真名 
　　北极星纪明宫玄台玉楼北晨飞华君姓明灵，讳长明化，字洲洞源，真名 
　　天关星关会宫九层玉楼总灵元真比盖晨君，姓玄枢，讳转天光，字会夫终，真名 
　　右七星神，皆九精帝晨，九天之威神，治于北斗七星宫馆之中。
　　太上宫中帝君变隐桃元内妃，姓延明，讳太一法坦，字幸正扶，真名 
　　中元宫中帝君宝胎化形内嫔，姓开关，讳太一三来瓮，字罗朱婴，真名 
　　真元宫中帝君六遁七隐上元丹母，姓溟蒙，讳太一灵夷，字冲双兆，真名 
　　纽幽宫中帝君匿景藏光中元内妃，姓开耀，讳太一七烈，字横单盘，真名 
　　纲神宫中帝君变体易景斗中大女，姓玄路，讳太一郁书，字畴丘兰，真名 
　　纪明宫中帝君隐连散象斗中中女，姓棐廉，讳太一气精，字抱定陵，真名 
　　关会宫中帝君分景万形斗中少女，姓瓮重，讳太一郁墨，字天凡婌，真名 
　　帝席宫中帝君化日月水火斗中高皇左夫人，姓常明，讳太一石启珠，字络茂华，真名 
　　上尊宫中帝君化金石山河斗中高皇右夫人，姓空黄，讳太一爱修，字云育玄，真名 
　　右帝君九晨斗宫中隐妃，九阴之大神。
　　东方岁星阳元宫中真皇帝君，姓碧空，讳澄澜，字清凝，真名 
　　南方荧惑星洞阳宫中真皇君，姓焕空，讳维渟，字散融，真名 
　　西方太白星素明宫中真皇君，姓浩空，讳寥凌，字振寻，真名 
　　北方辰星玄斗宫中真皇君，姓阴空，讳肇咺，字精源，真名 
　　中央镇星上柜宫中真皇君，姓常空，讳藏睦，字耽延，真名 
　　右属五方五星宫中五真皇君隐名，太上藏之紫房九灵上宫。
　　东方阳元宫中真皇帝君皇夫人，姓开常，讳宝容，字飞云，真名 
　　南方洞阳宫中真皇帝君皇夫人，姓阳常，讳华瓶，字玄罗，真名 
　　西方素明宫中真皇帝君皇夫人，姓明常，讳飙英，字灵思，真名 
　　北方玄斗宫中真皇帝君皇夫人，姓渊常，讳玄华，字龙娥，真名 
　　中央上枢宫中真皇帝君皇夫人，姓康常，讳空瑶，字飞贤，真名 
　　右五方五星帝君五皇夫人内阴隐名，太上藏之玄斗紫盖宫中。
　　金星五点
　　金星第一点，姓地九常，讳婴育，字通勃，真名逃九元。
　　金星第二点，姓育常，讳焕通，字幽元，真名入五道。
　　金星第三点，姓卯常，讳金生，字浩渟，真名代六形。
　　金星第四点，姓流常，讳谷清，字逃迹，真名转三关。
　　金星第五点，姓行常，讳浩逃，字去斗，真名服黑精。
　　右西方太白星五常，并建素梁宝冠，衣素锦飞衣，手执金符玉节，主七门变化。
　　土星五点
　　土星第一点，姓上常，讳黄光，字元胤，真名逃皇元。
　　土星第二点，姓天常，讳寥雷，字卓度，真名入木精。
　　土星第三点，姓名常，讳空祯，字霞玄，真名变水火。
　　土星第四点，姓三常，讳滕旻，字灵变，真名金上生。
　　土星第五点，姓辰常，讳内溢，字益征，真名黑来谷。
　　右中央镇星五常。并建黄粱宝冠，衣黄锦飞衣，手执黄麾之章，主十二门变化。
　　火星五点
　　火星第一点，姓空常，讳常阳，字元无，真名灵通冥。
　　火星第二点，姓河常，讳流精，字七转，真名七会神。
　　火星第三点，姓元常，讳南皓，字精极，真名入流光。
　　火星第四点，姓古常，讳洞生，字征通，真名变三神。
　　火星第五点，姓巳常，讳季行，字后化，真名逃形迹。
　　右南方荧惑星五常，并建朱梁宝冠，衣朱锦飞衣，手执赤神命灵之章，主三门变化。
　　木星五点
　　木星第一点，姓九常，讳青芒，字上阳，真名隐真身。
　　木星第二点，姓世常，讳苍元，字长命，真名通九道。
　　木星第三点，姓明常，讳碧渊，字洞生，真名化青光。
　　木星第四点，姓玉常，讳归青，字玉阳，真名流电冲。
　　木星第五点，姓法常，讳绿台，字明暧，真名万真会。
　　右东方岁星五常，并建青梁宝冠，衣青锦飞衣，手执青帝制魔之章，主九门变化。
　　水星五点
　　水星第一点，姓阴常，讳玄通，字子元，真名北上元。
　　水星第二点，姓黄常，讳日空，字冬冥，真名动天众。
　　水星第三点，姓定常，讳隐阳，字勃光，真名轮大。
