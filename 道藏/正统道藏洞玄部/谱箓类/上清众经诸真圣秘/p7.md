<!-- { "loadSidebar": true } -->
　　三寸为上丹田，号泥丸宫，左有上元赤子帝君，名玄凝天，字三元先；右有帝君，名肇勒精，字仲玄生。
　　四寸为流珠宫，有流珠真神，经法未行於世。
　　五寸为玉帝宫，有玉清神母居之。
　　明堂上一寸为天庭宫，有上清真女居之。
　　洞房上一寸为极真宫，有太极帝妃居之。
　　泥丸上一寸为玄丹宫，有中黄太一真君，名规英，字化玄。
　　流珠上一寸为太皇宫，有太上君后居之。凡四宫，名雌一，经法并未传世。
　　中丹田号绛宫，从心尻尾下一寸，却入三寸许，方一寸，左有绛宫真人，名神运珠，字子南丹；右有辅卿，名中光坚，字四化灵。
　　下丹田号命门黄庭宫，对脐却入三寸许，方一寸，左有婴儿，号黄庭元王，名始明精，字元阳昌；右有弼卿，名归上明，字谷下玄。
　　黄室中在两乳中间，心上一寸，方一寸，号黄室，有神名黄宁。
　　握中诀
　　飞琅牙之华，而方营丘墓者，衍门子、高丘子、洪崖先生是也。
　　高丘子，道成入玄洲，受书为中岳真人。
　　衍门子，今在大洞黄金之庭，受书为中元仙卿。
　　洪崖先生，今为青城真人。
　　漱龙胎而死决，饮琼精而叩棺者，先师王西城、赵伯玄、刘子先是也。
　　服金丹而告终，臧延甫、张子房、墨狄子是也。
　　挹九转而尸臭，吞刀圭而虫流者，司马季主、宁仲君、燕昭、王子晋是也。
　　周穆王北造昆仑之阿，亲饮绛山石髓，食玉树之宝。
　　夏禹诣锺山，啖紫柰，醉金液，服灵宝符。
　　九真、北戎长、胡大王、献帝、舜，以白琅之霜十转紫华。
　　右此诸君，并已龙奏灵阿，凤鼓云池矣。而犹尸解托死者，正欲断死生之情，示民有终始之限耳。岂肯腐骸太阴，以肉饷蝼蚁者哉。
　　镇神养生内思飞仙上法
　　常当清斋沐浴，烧香入室，夷心弃累遗尘，豁然无滞，注念不眠，然后真形可睹，游神可还。每以平旦，东向平坐，临目内存形色朗然，呼其正讳还镇本宫，叩齿三十六通，乃存：
　　发神名苍华，字太元，形长二寸一分。
　　脑神名精根，字泥丸，形长一寸一分。
　　眼神名明上，字英玄，形长三寸。
　　鼻神名玉垄，字灵坚，形长二寸五分。
　　舌神名通命，字正伦，形长七寸。
　　齿神名崿锋，字罗千，形长一寸五分。
　　右面神七人，同衣飞罗裙，并婴儿之形。
　　心神名丹元，字守灵，形长九寸。
　　肺神名皓华，字虚成，形长八寸。
　　肝神名龙烟，字含明，形长七寸。
　　肾神名玄冥，字育婴，形长三寸六分。
　　脾神名常在，字魂庭，形长七寸三分。
　　胆神名龙曜，字威明，形长三寸六分。
　　右六府真神，同着丹锦飞裙，处五脏之内，六府之官，形若婴儿，色如华童。
　　次思精血三真，名元生君，名黄宁，字子玄，镇人两乳之下源。
　　骨节二真，名坚玉君，字凝羽珠，镇人太仓之府五肠之口。
　　心中一真，名天精液君，字飞生上英，镇人胸中四极之口。
　　九元之真男，名拘制，字三阳，镇人左耳，伏晨之户。
　　皇一之魂女，名上归，字帝子，镇人右耳，伏晨之户。
　　紫素左元君，名翳郁无刃，字安来上，镇人头面之境。
　　黄素中元君，名圆华黄刃，字太张上，镇人胸腹之境。
　　白素右元君，名启明箫刃，字金门上，镇人下关之境。
　　日中司命，名接生，镇人左手。
　　月中桃君，名方盈，镇人右手。
　　胎中一元白炁君，名务玄子，字育尚生；太一精魂，名玄归子，字盛昌。二神镇人五脏之上，经喉之本。
　　结中青炁君，名案延昌，字合和婴；元君精魂，名保谷童，字明夫。二神镇人五脏之下，大胃之上。
　　节中黑炁君，名斌来生，字精上门；帝真精魂，名幽台生，字灌上生。二神镇人九肠之口，伏源之下。
　　胞中黄炁君，名初明车，字神无极；天帝精魂，名理维藏，字法珠。二神镇人小肠之内，二孔之本。
　　血中赤炁君，名混离子，字叔保坚；司命精魂，名发纽子，字庆玄。二神镇人百关之血，绝节之下。
　　上玄元父君，名高同生，字左回明。
　　下玄元母，名叔火王，字右回光。
　　帝皇太一君，名重冥空，字幽寥无。
　　九帝尊，名日明真，字众帝生。
　　大帝精魂，名阳堂玉，字八灵。
　　九关魂，名绿回道，字绝冥。
　　天纪帝魂，名照无阿，字广神。
　　右七神，镇人本命之根，塞人死路之门。
　　太一帝君大回元通仙法
　　雌一洞房三素高元君者，是太素三元君之子也。虚豁九霄，洞畅龙玄，散华玉空，苞胎灵津，神气流於明晖，清景秀於液间，三女俱诞，号曰三素元君。
　　紫素元君，讳翳郁无刃，字安来上，貌少如婴孩，上着虎锦紫华帔，下着紫华龙文裙，头建紫晨芙蓉冠，御紫晨双珠盖，腰带流金火铃，又佩神金、月明二虎符，左手执太上消魔经，右手执金真玉光章。
　　黄素元君，讳圆华黄刃，字太张上，受生为女子，号曰黄素高元君。曜形有黄金之质，貌如婴儿之状，上着黄锦云帔，下着黄罗飞华裙，头建紫华芙蓉冠，腰带神金二虎符，左手执流金火铃，右手执大洞真经。
　　白素元君，讳启明箫刃，字金门上。是乃凭玄积感，协气幽初，凝宝五道，受胎空虚，而结形为女子，貌常如婴孩之状，上着龙文白锦被，下着白锦华裙，头建紫华芙蓉冠，腰佩神金二虎符，左手执流金火铃，右手执文。
　　太上智慧经
　　太一讳务犹收。
　　无英公子讳玄元叔。
　　白元君讳郁灵标。
　　命门桃君讳孩道康。
　　中央司命君讳理初明。
　　回神飞霄登空招五星上法
　　右经中有诸星真皇讳，前篇俱已具载，此不重出。
　　五方帝讳
　　东方青帝，讳通明，字盖卿，巾青巾，衣青衣，冠青冠，履青履，带通光阳霞之章。肝中四真君，青明君，字明轮童子。
　　南方赤帝，讳太阳，字幼林，巾赤巾，衣赤衣，冠赤冠，履赤履，带四玄朱碧之章。绛宫中一元丹皇君，名神运珠，字子南丹，一名生上伯，一名史云拘。
　　西方白帝，讳通阴，字元起，巾白巾，衣素衣，冠素冠，履素履，带皓灵扶希之章。肺中六真，名上元素玉女君，字梁南中童。
　　北方黑帝，讳通神，字子规，巾苍巾，衣皂衣，冠苍冠，履苍履，带郁真箫凤之章。肾中七真君，名玄阳君，字冥光先生。
　　中央黄帝，讳万福，字太仓，巾黄巾，衣黄衣，冠黄冠，履黄履，带中元八维玉门之章。脾中五真君，名养光君，字太昌子。
　　上玄元父君，讳高同生，字左回明。
　　下玄元母，名叔火王，字右回光。
　　隐书步五星存五星法
　　东方岁星真皇君，讳澄澜，字清凝，夫人讳宝容，字飞云。
　　南方荧惑星真皇君，讳维渟，字散融，夫人讳华瓶，字玄罗。
　　中央镇星真皇君，讳藏睦，字耽延，夫人讳空瑶，字非贤。
　　西方太白星真皇君，讳寥凌，字振寻，夫人讳飙英，字灵恩。
　　北方辰星真皇君，讳肇咺，字精源，夫人讳玄华，字龙娥。
　　度黄庭经仪
　　右仪中有面部六府真神讳，已在《镇神养生内思飞仙上法》中具载，此不复重出。
　　金真玉经仪
　　金明氏，讳七真子，属金相桐明玉国九真卿。
　　上景金轮里上清朝仪
　　右仪中有五帝及夫人，并七星之名，九星之名，及内妃等讳，已在《空常诀要》中具载，此不复重出。
　　元始谱盟百八道君讳
　　右此卷中有百八道君讳，已在《高上元始玉皇谱录》卷中具载，此不复重出。
　　太上求仙定录尺素真诀玉文
　　天皇君，讳阂，四字。
　　地皇君，讳闸闭，七字。
　　人皇君，讳阊，五字。
　　东岳君，讳区更生。
　　南岳君，讳祝昌中。
　　中岳君，讳玉精。
　　西岳君，讳辱曲正。
　　北岳君，讳玄月丰。
　　灵宝君姓讳。
　　武齿成，　佛由肃，　天门波狂，
　　赫张布，　徐直事。
　　八景录魔讳
　　洞真君姓讳（原缺）。太素阙，讳莹，字元康。黄素厥，讳林，字大济。
　　白素厥，讳晃，字虚玄。
　　甲乙杀鬼都伯史，姓宋，名臣映。
　　丙丁杀鬼都伯史，姓支筒，名法生。
　　戊己杀鬼都伯史，姓帛，名西子留，一名庚辛。
　　庚辛杀鬼都伯史，姓黄。名安正理，一名戊己。
　　壬癸杀鬼都伯史，姓郑，名玄丘伯。
　　源统经目
　　太元真人大茅君，讳盈。
　　玄洲上卿苏君，讳林。
　　清虚真人小有天王，姓王，讳褒。
　　太上郁仪赤景文
　　右此卷中有日月内五帝及夫人真讳，已在前篇具载，此不复重出。
　　日中赤气上皇高真道君。
　　月中黄气上皇神母。
　　太上八智慧灭魔神虎隐文
　　太微天帝君，名 ，字山渊。
　　六天大鬼，内名辟乾毒王。
　　北帝魔王，隐讳震拾罗。
　　北酆鬼相，魂名四天皛。
　　高圣太上大道君洞真金玄八景玉录
　　上清高圣太上大道君，字上开元。
　　苍帝名录丰子。
　　中微赤帝名定无彦。
　　紫微白帝名渠渊石。
　　玄微黑帝名齐元旋。
　　始微上帝名接空子。
　　灵微中帝名秉尼文。
　　宣微下帝名蜜肤子。
　　洞微真帝名泗澄摅。
　　九微内帝名申明闲。
　　太微琅玕华丹上法宝妙略
　　青童君讳梵湄，八节日存之。
　　洞真疏略
　　右卷中有诸高真上圣、女真、洞宫主职仙真名讳，或备或略，并已在《登真隐诀》卷中具载，此不复重出。
　　又洞真疏略
　　上清真人总仙大司马长生法师主三天君，姓□成，名欻生，字芝高。
　　上清高圣太上大道君。
　　上清金阙帝君，姓李，讳弘元，字山渊。
　　青要帝君。
　　太元真人，姓茅，讳盈，字叔申。
　　清灵真人裴君，字玄仁。
　　玄洲上卿，姓苏，讳林，字子玄。
　　紫阳真人，姓周，字义山。
　　清虚真人，姓王，讳褒，字子登。
　　南岳夫人，姓魏，讳华存，字贤安。
　　回元九道飞行羽经
　　九晨真人日行飞步之道，当思九星中夫人名讳。
　　第一天枢星，号魁精玄上真皇夫人，姓碧烂，讳琼瓮艽，头作飞云华颓之髻，余发散至腰，衣紫黄青锦三色之，带九铃之绶，口常吐青气之光，以注於阳明星上，以明星之焕也。
