<!-- { "loadSidebar": true } -->
　　尔时，一切大众眷属供养如来天缯、华盖，烧众名香，作天伎乐，其数无量不可为喻。供养佛已，万恒河沙诸众生等发阿耨多罗三藐三菩提心，住于菩萨最初住地。纯陀长者欢喜踊跃，菩提甘露以灌其顶。
　　尔时，世尊告文殊师利法王子、迦叶菩萨、纯陀菩萨：“汝善男子，自修其心，慎莫放逸。我今背疾，举身皆痛，欲须燕卧。汝文殊师利，当为一切四众说法。如来正法，今付嘱汝。乃至上座摩诃迦叶及阿难到，汝当广说。”
　　于是，世尊化众生故现身有疾，右胁著地，系念明想。

 
