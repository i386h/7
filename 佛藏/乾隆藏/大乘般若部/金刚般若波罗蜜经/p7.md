<!-- { "loadSidebar": true } -->
　　“须菩提，若有菩萨摩诃萨，以满无数无量世界七宝，持用布施；若有善男子、善女人，从此般若波罗蜜经乃至四句偈等，受持读诵，教他修行，为他广说，是善男子、善女人，以是因缘所生福德最多于彼无量无数。云何显说此经？如无所显说，故言显说。
　　“如如不动，恒有正说，应观有为法，
　　如暗翳灯幻，露泡梦电云。”
　　尔时，世尊说是经已，大德须菩提心进欢喜，及诸比丘、比丘尼、优婆塞、优婆夷众，人、天、阿修罗等，一切世间踊跃欢喜，信受奉行。


