<!-- { "loadSidebar": true } -->
　　答曰有如欲界离欲。非梵世离欲。彼欲界第四禅果。变化心不相应断故。成就彼于此禅中彼果。彼禅中不相应慧不断故。如是色界变化心说。于下上地离欲不离欲。
　　颇住无碍道　　成就于诸灭
　　障碍彼烦恼　　非彼无漏见
　　答曰有如有漏通生住无碍道。随地通能生彼地离欲。彼有通离欲断。是故彼住无碍道彼远离成就。常相续得远离。
　　颇有烦恼灭　　无垢者获得
　　非舍彼烦恼　　于彼无垢尽
　　答曰有如光曜中梵世生。欲生时欲界烦恼远离得。如是彼前已断彼远离得。世俗故彼地系属。是故地流转舍。又复还来得彼得名远离得。
　　颇无垢净地　　未曾得而得
　　非离欲非退　　不依于见道
　　答曰有如色离欲证决定无漏。无色修道中方便得。
　　颇未得法中　　而得于胜利
　　不舍彼不利　　若曾学者否
　　答曰有彼初生无漏品。除余无漏功德。得时彼不舍凡夫事。苦法忍彼退一切无漏功德。不得凡夫事。
　　大德优波扇多为利益弟子故造此阿毗昙心论。

 
