<!-- { "loadSidebar": true } -->
　　二一者下。第二列门解释二。初列门对妙。二初列门可见。二是中下。对妙七科之境不出色心。此二不二则诸境皆妙故云第一从境立名。智行二法正论修相。傥二境不融修性有异则不成妙故。二三从智行立名位多在相。三法唯果若了始终理一。此二皆妙故。第四从位法立名。通应二事果后利他。既是净用依正必融。纵是他机亦同自体。此之妙事在今染心。能如是观妙用方显故。五六七从感应神通立名。三业是能说之人。权实是所说之法。此二若融说法方妙故。八九从说法立名。眷属是三草二木利益由法雨所滋。若知本一地雨则权实益等故。第十从眷属利益立名。立此十门意成十妙解行故也。
