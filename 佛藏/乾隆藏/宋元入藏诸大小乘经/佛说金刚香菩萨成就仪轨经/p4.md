<!-- { "loadSidebar": true } -->
　　复次若有行人。欲作诸成就法者。行人洁净常食赤色饮食。然后备种种香花。供养佛及本尊。用白月一日起首。满七昼夜诵大明满八千遍。作先行已。此后一切所作皆得成就。若欲作敬爱者。当称彼名诵大明即获敬爱。若诵大明八千遍加持白芥子。用芥子触者皆得敬爱。若诵大明八千遍加持麦。触刹帝利者则获敬爱。若欲婆罗门敬爱者。诵大明八千遍加持炭灰。散婆罗门彼自敬爱。若诵大明八千遍加持油。与毗舍者彼自敬爱。若诵大明八千遍加持盐。与首陀者彼自敬爱。若有贵族夫妻不睦者。诵大明八千遍。加持白芥子用触身者。即得和睦互相敬爱。若诵大明加持柳枝。作齿木用至一年者。即得一切所言诚实。言无謇讷。若军人诵大明七遍。加持头发者入阵得胜。若诵大明加持白芥子作护摩者。得一切敬爱。若诵大明加持脂麻作护摩者。得一切增益。若诵大明加持酥作护摩者。当息灭一切灾。若诵大明加持乳作护摩者。当令牛马及诸畜等无诸瘴疫。
　　复次说摩摩枳菩萨印相。
　　若有一切宿曜。于诸众生作灾害者。持诵行人立身作舞势想。如钉金刚橛。以右手执金刚杵安于腰侧成印。此印一切宿曜见者。所作灾害皆悉退散。又不改前舞势。以二手头指作钩舒左足。是名一切叉印。此印能成就一切事。
　　复次说金刚香菩萨。观想根本大明字相安诸身分。行人欲观字相。先立身作右舞势心住三昧。以二手作金刚钩安于心上。此是金刚香菩萨常相印。若欲观根本大明字庄严者。当观金刚香菩萨。或观自身如彼金刚香菩萨。身得现前已。即观【◇】贺贺二字现于二足。次观【◇】系系二字现于二膝。次观◇◇吽吽二字现于心上。次观【◇】呬呬二字现于口门。次观【◇】护嗥二字现于顶上。次观【◇】憾郝二字现于二手。次观【◇】憾贺二字为笑容。次观【◇】吽吽二字能令他来作于承事。次观【◇】护嗥二字能化为种种形相已复诵根本大明曰。
　　唵(引)吽(引)吽(引)吽(引)吽(引)吽(引)郝曩莫。
　　又观智法。观【◇】护嗥二字现于心。观◇憾一字现于两眼。◇系一字现于头上。◇吽一字现于顶上。复观◇憾字为甲胄。◇郝字为器仗。此观智法门。凡诸持诵行人欲持诵求诸成就者。先须于此二种观智习令精熟。然诵根本大明。满一洛叉而为先行。诵数满已。然后可作种种成就之法。若欲成就一切事作护摩者。用迦啰尾啰木柴燃火。用酥八百合诵大明。作于护摩所作成就。此法可使三界之内一切皆令入寤。来住虚空之中。说于过去未来现在之事。又或以瞿摩夷涂四方曼拏罗。于四隅安钵出生。于中心安诸形像。或阏伽瓶及铃等。磨赤檀涂像身及铃等已。然后烧安息香诵大明千遍。彼铃等即入寤。然后更结金刚印作忿怒相。高声诵吽字。即时虚空中有声说三世之事。若烧睹噜瑟迦香。诵根本大明千遍。至于江河大山。亦可振摇现入寤相。若于曼拏罗中安髑髅。行人诵大明满千遍。烧安息香作忿怒相高声诵吽字。髑髅即入寤起离曼拏罗。住虚空中说善恶事。又复于有伏藏处。以不堕地瞿摩夷涂曼拏罗。于上面中心烧安息香。诵大明满一千遍。行人作忿怒相结忿怒印。以金刚杵击伏藏之地伏藏自现。
佛说金刚香菩萨大明成就仪轨经卷下
　　复次行人。欲作最上曼拏罗转法轮相者。行人先须自运志诚之心。回向无上菩提。然后择取胜地。胜地者谓圣贤住处。或圣贤古迹之地。或古寺天祠。或近有宝之处。或河岸或池侧。是诸清净之地。得是地已发欢喜心。即于阿阇梨起如佛想。作礼供养请于建曼拏罗处。诵明结界已。然后可于此地作曼拏罗。于曼拏罗中。画本尊金刚香菩萨。作忿怒相或大笑相。有四面面有三目。目放大光光如劫火。有十二臂。以八大龙王及众宝衣装严其身。光焰炽盛现大恶相或大笑相。以二手头指直竖安当心。余手执捉器仗。谓金刚杵钩枪剑弓箭宝瓶三叉髑髅罥索等。如是画降三界相。于菩萨东边。画摩醯湿嚩啰天。南边画那罗延天。西边画迦哩底枳野天。北边画乌摩女天。于内四隅画大梵天吉祥天帝释天及部多主。于曼拏罗外四隅。画七母鬼及曩致湿嚩囕。摩贺迦攞。尾曩野迦等。复画部多及龙夜叉。必舍左吠多拏塞建度。乌摩捺阿钵娑摩啰誐噜拏等。如是依法次第。画曼拏罗。及菩萨已。即行人自洁净着赤色衣。入曼拏罗请本尊及诸贤圣。先结金刚香菩萨印及诵大明。请菩萨降临曼拏罗。次句召曼拏罗内诸天及贤圣等。各依次第结印诵大明句召。想降临已。即奉献阏伽及香花等已。然后说所求事以求成就初得胜地结界。大明曰。
　　唵(引)曩谟(引)婆誐嚩底(一)嚩日啰(二合)巘(引)驮(引)哩(引二)[口　　洛]叉(三)[口　　洛]叉(四)摩贺(引)[口　　洛]叉(五)乌哩驮(二合)满驮(六)遏唐满驮(七)祢舍(引)满驮(八)娑啰(九)娑啰(十)嚩日啰(二合)入嚩(二合引)攞(引)摩(引)里祢(十一)吽(引)发吒(半音十二)
　　结界作曼拏罗画像已。行人初入曼拏罗诵此大明。此明亦名句召明。
　　曩谟(引)啰怛曩(二合)怛啰(二合)夜(引)野摩贺(引)嚩日啰(二合)巘(引)驮(引)哩(引一)阿谟(引)伽伊系曳(二合引)呬(二)阿钵啰(二合)底贺多伊呬(三)阿(引)誐蹉婆誐嚩底尸伽囕(二合四)阿(引)尾舍阿(引)尾舍(五)钵啰(二合)尾舍钵啰(二合)尾舍(六)吽(引)[口　　弱]吽(引)发吒(半音)娑嚩(二合)贺(引七)
　　诵此明已复诵根本大明曰。
　　唵(引一)纥哩(二合引二)吽(引三)
　　诵此明已复诵根本心明曰。
　　唵(引一)吽(引二)阿(引乌当切)吽(引三)
　　诵此明已复诵句召大明曰。
　　唵(引)曩谟(引)啰怛曩(二合)怛啰(二合)夜(引)野(引一)曩莫室赞(二合)拏嚩日啰(二合)播(引)拏曳(引二)摩贺(引)药叉枲(引)曩(引)钵多曳(引三)唵(引)阿谟伽俱舍(引)曳(引四)阿钵啰(二合)底贺多舍(引)娑曩(引)曳(引五)纥哩(二合引六)羯啰(七)羯啰(八)羯茶(九)羯茶(十)吽[口　　弱]吽发吒(半音十一)
　　诵此明已。想菩萨降临曼拏罗已又想菩萨有种种字轮装严其身。初想
。
　　【◇】
唵　勃哩(二合)　吒　娑嚩(二合引)　贺
。
　　在菩萨顶。
　　次想。
　　【◇】
吽　发　吒
。
　　字在菩萨头。
　　次想。
　　【◇】
唵　娑普(二合)　噜　娑嚩(二合引)　贺(引)
　　字在菩萨两眼。
　　次想
。
　　【◇】
纥哩(二合)　曩　莫　娑嚩(二合引)　贺(引)
　　字在菩萨心。
　　次想
。
　　【◇】
帝　乞叉拏(三合)　尾　惹　曳(引)　郝。
　　字为菩萨种种种严身铠甲。
　　次想
。
　　【◇】
唵(引)　吽(引)　发　吒(半音)
　　字为菩萨所执种种器仗。
　　次想
。
　　【◇】
唵(引)　羯　播(引)　攞　么(引)　哩　儞　吽(引)　发　吒(半音)
　　为菩萨初忿怒相。
　　次想
。
　　【◇】
吽(引)　发　吒(半音)
。
　　大明字为菩萨大忿怒相。
　　次想。
　　【◇】
唵(引)　钵啰(二合)　赞　拏　吠(引)　誐　驮(引)　哩　抳(引)
。
　　【◇】
纥哩(引二合)　吽(引)　郝。
　　此大明字为菩萨根本极忿怒相。
　　次想菩萨诵微妙大明曰
。
　　【◇】唵(引)　暗　惹[口　　籠](二合)　吽(引)
。
　　次想菩萨诵能破坏一切大明曰
。
　　【◇】
唵(引)　惹[口　　籠](二合)　莎嚩(二合)
　　如是作观智。得一一现前已。行人身心欢喜。以头面作礼。即捧阏伽献菩萨。献阏伽明曰。
　　唵(引)萨哩嚩(二合)悉提(引)毗踰(二合引)曩莫娑嚩(二合)贺(引)
　　烧香献菩萨明曰。
　　唵(引)曩谟婆誐嚩底(一)度半仡哩(二合)恨拏(二合二)悉驮三摩曳(引三)吽(引)曩莫娑嚩(二合)贺(四)
　　献花明曰。
　　唵(引)室哩(二合引)攞刹弥(二合引一)钵啰(二合)底仡哩(二合)恨拏(二合)[牟　　含](切身二)踰钵儞担(三)补涩波(二合)娑嚩(二合)贺(引四)
　　献灯明曰。
　　唵(引)入嚩(二合)攞娑嚩(二合引)贺(引一)
　　献涂香明曰。
　　唵(引)戍毗(引一)戍毗(引二)巘驮嚩(引)悉儞(引三)巘驮(引)哩(四)巘驮必哩(二合)曳(引)娑嚩(二合)贺(引五)
　　献食明曰。
　　唵(引)祢么也(二合)末隶(引)啰(引)惹(引)野(一)祢(引)呬祢呬(二)娑嚩(二合)贺(引三)
　　如是种种奉献供养已。次求菩萨施于欢喜。诵明曰。
　　唵(引)曩谟嚩日啰(二合)巘(引)驮(引)哩(一)虎卢(二)虎卢(三)底瑟姹(二合四)底瑟姹(二合五)吽发吒(半音六)
　　诵此明已。想于菩萨得施欢喜。然后行人随意作法。所求意愿悉获成就。复说能调难调大忿怒印相。
　　顶印。
　　以二手平掌。二中指如钵。二无名指安中指第三节。二拇指屈入掌作拳成印。结此印时。即想大明字相在菩萨顶。
　　眼印。
　　不改前印。舒二头指成印。结此印时想大明字相。在菩萨两眼。
　　铠甲印。
　　以二手作拳。想如鹅翅相成印。结此印时。想大明成铠甲。被本尊身而为装严。
　　器仗印。
　　以右手作拳。以拇指捏头指甲成印。结此印时想。大明成诸器仗在本尊手。此亦名心印。亦名根本忿怒印。
　　决定金刚钩印。
　　以二手作拳。二小指相结。二中指展舒相交。右头指屈如钩成印。
　　金刚索印。
　　以无名指与头指。作执索势成印。
　　金刚铃印。
　　以右手作拳。作摇动势成印。
　　献阏伽印。
　　以二手合掌。如捧物势成印。
　　献花印。
　　以二手作合掌。屈二中指入掌内成印。
　　献香印。
　　不改前印。相屈二中指头成印。
　　献涂香印。
　　以左手平掌展舒成印。
　　献灯印。
　　以二手屈指。展舒二小指成印。
　　献花鬘印。
　　以二手仰掌。如嫩莲花成印。
　　破坏一切魔障印。
　　以二手当心各作拳。复以左手拇指捏小指甲。展舒余指成印。
　　根本忿怒印。
