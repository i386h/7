<!-- { "loadSidebar": true } -->
　　复次作敬爱法。画金刚香菩萨像。身作赤色有十二臂。各有执捉。以上妙天衣装严其身。画像成已。行人于像前作观想。观画像身放大赤光。刹那之顷遍照三界。其中一切天人罗刹。乃至一切人非人等皆悉敬爱。作观成已方可求事。行人欲求敬爱者。先诵大明满一千遍。然用赤檀木作彼形像。安于金刚香菩萨像前。行人取迦啰尾啰花。于菩萨像前。一诵大明一称彼名。一掷彼像诵满七遍。决定获得彼之敬爱。
　　又法用吉祥木造男女像。或作童男童女像。称彼名用白芥子掷彼像。至七昼夜必得敬爱。
　　又法用白芥子白檀香相和。诵大明八十万遍。令一切人顶戴得一切敬爱。
　　又法若欲令冤家。失心狂乱者。用人骨作金刚橛。长八指。以安息香及牛肉同烧薰橛。埋冤家门前。彼即三日内失心离家狂走。或用牛肉狗肉牛尿相和为埿。作冤家像理尸陀林中。彼即并诸眷属出离千由旬外。
　　又法欲令冤家出本国者。亦用人骨作金刚橛。以人血染线缠橛。打摩醯湿嚩啰头上。行人用左足踏摩呬湿嚩啰天。用十四日或用八日。行人诵大明不辍。直至彼天出大苦声。其冤家失心狂乱。并诸眷属出于旷野由如兽群。
　　又法欲极破冤家者。当画金刚香菩萨。身黑色百臂作忿怒相。手执旗幡金刚杵金刚锤罥索三叉剑弓箭钺斧大斧骨朵金刚钩枯尸人头髑髅等种种器仗。及百千妙好严饰其身。放大光明踰于日月。作破一切冤家相。彼一切药叉啰刹娑。及一切大恶鬼神。皆悉破坏惊怖驰散。若欲破坏冤家至死者。行者先诵大明八千遍。然后以人骨作金刚橛长二指。作忿怒心昼夜不辍。诵大明八千遍。加持橛已。用牛肉为埿作冤家形像。长八指。用前橛钉其顶或口胁耳脐。或阴及膝足等处。经一七日彼冤家身决定破坏。如阿梨树枝。乃至一切大恶悉能破坏。
　　又法欲破坏冤家至极者。用牛尿并盐醋同煎成埿。与净土瞿摩夷或吉祥草相和。作冤家像。复用白芥子遍涂彼像。以火炙。至冤家得病决定至死。
　　又法用佉儞啰木。作橛长八指。加持八百遍。称冤家名钉彼形像。于刹那顷彼自禁缚。或用尸灰作冤家像。以人骨作金刚橛。钉彼身分当得热病乃至殒殁。
　　又法用铁作橛长二指。加持百遍埋于冤家门外。三日内定离本家。或将前橛埋于大自在天庙中。埋时称冤家名。彼即得大自在天魅。或称名埋于空舍中。彼即得毕舍左魅或取黑蛇口中沫涂坯器内。令冤家食之须臾即死。
　　又法或用铁作骨朵长六指。先称冤家名。诵大明七遍。加持安息香用烧熏骨朵。埋冤家舍中。彼即得大苦恼。若出去骨朵苦恼即解。
　　又法用[寧　　頁]摩木作橛长十二指。打头臂胁三处及称名。又用牛毛为香称名烧之。彼得母鬼所魅。
　　又法用阿栗迦木。作冤家形像。于腹中书本名。以人骨作钉。钉于头臂胁三处。彼即苦恼。若去钉如故。
　　又法用瞿摩夷作冤家形像。用白芥子遍涂像身口诵大明直至像干。埋于尸陀林中。于上诵大明八百遍。加持白芥子散掷于上。行者所求皆得成就。
　　又法同前造像。取人牛狗三肉并白芥子涂像。安冤家本舍中。彼即迷倒永不入舍。
　　复次行人若欲求现女鬼者。往尸陀林中。用毒药及盐并血相和。诵大明作护摩。日三时满七日。至夜于护摩炉内现一女鬼。相貌端正光明照耀。立行者前。行者即备白食出生及阏伽等。时女鬼言我甚饥。行者即报言我已为汝办讫。即出生食及阏伽等与之云。此依佛敕汝受随意。女鬼得食已。告行者言。汝所求事我悉令汝皆得成就。女鬼言讫即隐身不现。
　　复次说禁缚法。用雌黄作冤家形像。以尸灰遍涂像身及涂金刚杵。行人以左足踏金刚杵。右足踏彼像诵大明。须臾冤家及眷属。失心狂乱去离本处。
　　复次说发遣冤家法。行者先持诵大明一百遍。然后观想根本微妙字。化成骆驼。复观前字乘彼骆驼。又想一人以骨朵打彼冤家。然想自身在风轮内。面南坐诵普字。发遣诵声不辍。直至冤家隐没不现。此观想法亦可发遣金刚萨埵。岂况冤家。若用白芥子安息香相和。加持一百遍作护摩者。一切冤家速离本处。
　　复说成就法。行者先于帛上或髑髅上。画金刚香菩萨身赤色。于足不画冤家像踏之。行者作忿怒相诵大明不辍。复以棘柴白芥子盐用作护摩。冤家速得失心狂乱。
　　又法于青帛上。用人血调青画冤家形像。行者于八日或七日。至中夜时出生食祭祀。有来受此食者。报行者言使我何作。时行者即以冤家报之。复以忿怒相称冤家名。诵大明作护摩。至七日彼即破坏命终。
　　又法用[寧　　頁]摩木作冤家像。段段截之。别用[寧　　頁]摩木为柴。与像身同作护摩。诵大明一诵一烧彼冤家其身破坏。
　　复次于尸陀林中。收取花鬘烧安息香。诵大明八百遍加持彼鬘。散于冤家舍。彼并眷属悉患三日疟。或将鬘埋于冤家门前。彼冤家速趣命终。
　　或用烧安息香熏牛肉。以此肉作护摩。一诵大明一称冤家名。一掷火中至三夜。彼冤家即患四日疟。若欲解除用乳汁作护摩。即痊可如故。
　　又法用尸灰涂曼拏罗。又用尸灰作冤家像。安曼拏罗中。用红色花打彼像。一诵一掷至三日。掷像于火中。其冤家身即破坏。
佛说金刚香菩萨大明成就仪轨经卷中
　　复次作禁伏法。先画金刚香菩萨。作圆满相身黄色。放大光明照虚空界。住大山顶足踏冤家像。行者于此像前作观想。得现前已。一切冤家皆悉禁缚。
　　又法于[巾　　(穴/登)]上。同前画金刚香菩萨。以上妙香花而作供养。用雌黄及净土与水和埿。作冤家像。行者于菩萨[巾　　(穴/登)]前。手执五股金刚杵。作忿怒相起踏冤家。诵大明一千遍。一切冤家皆悉禁伏。
　　又法用黄腊作冤家像。行者以左足踏复作观想。彼冤家在百千由旬内。复观圣贤遍满虚空。得此观现前已。彼冤自然如痴不能为害。此成就法若向诸佛作者。诸佛亦不欲违。何况一切圣贤及人非人等。即说降伏大明曰。
　　唵(引一句)曩谟婆誐嚩帝(引二)摩贺(引)嚩日啰(二合)巘(引)驮(引)哩摩贺(引)末攞(三)塞儞也(二合)娑担(二合)婆儞(引四)攞攞攞攞娑担(二合)婆野萨哩嚩(二合)设咄[口　　籠](二合五)曩(引)舍萨野(六)娑普(二合引)吒野(七)尾捺啰(二合引)钵野(八)萨哩嚩(二合)曩(引)舍野(九)萨哩嚩(二合)讷瑟吒(二合引)儞伽(引)怛野(十)摩摩萨哩嚩(二合)迦(引)哩也(二合)抳(十一)矩噜(十二)矩噜(十三)虎卢(十四)虎卢(十五)祖卢(十六)祖卢(十七)母卢(十八)母卢(十九)达摩(二十)达摩(二十一)囕誐(二十二)囕誐(二十三)尾捺啰(二合引)钵野(二十四)尾捺啰(二合引)钵野(二十五)萨哩嚩(二合)迦(引)哩也(二合引)抳弥(引二十六)祢哩(二合引)茶矩噜(二十七)萨哩嚩(二合)悉地孕(二合)弥(引二十八)钵啰(二合)野蹉(二十九)伊呬曳(二合引)呬婆誐嚩帝(引三十)摩贺(引)嚩日啰(二合)巘(引)驮(引)哩(引三十一)郝(入)郝郝郝吽(引)发吒(半音)娑嚩(二合引)贺(引三十二)
　　由诵此明能成就一切事。能破一切冤家。复说成就法。于月一日或初七日初八日。行者食赤色食着洁净衣。诵大明千遍或百遍。若得身毛喜竖。或于夜分得见种种吉梦已。此后当依金刚香菩萨作法。一切皆得成就。欲令婆罗门敬爱者。用生酥作婆罗门像。然诵大明八百遍。加持白芥子称婆罗门名。以白芥子打像彼则敬爱。
　　又法用盐加持八百遍。当称毗舍名。每一称名一诵大明。用盐一打彼像。彼毗舍则敬爱。
　　又法用黑豆诵大明加持八百遍。用炭灰作首陀像。然后一诵大明一称彼名。以豆一掷彼像满八百遍。彼自来敬爱。
　　复次说金刚香菩萨成就根本大明印。以二手各作金刚拳。二小指相交。二头指相交如钩。二拇指展舒成印。此印有大威力。能成就一切最上事。能破一切冤家。一切天人乃至宿曜。见此印已惊怖欲死。唯称念佛以求覆护。即说根本大明曰。
　　唵(引)曩谟婆誐嚩帝(引一句)摩贺(引)嚩日啰(二合)巘(引)驮(引)哩(引二)入嚩(二合)攞(三)入嚩(二合)攞(四)阿(引)迦哩沙(二合)野(五)阿(引)迦哩沙(二合)野(引六)娑担(二合)婆野(七)娑担(二合)婆野(八)悉驮路左[寧　　頁](引九)吽(引)发吒(半音十)
　　复说句召印。不解前印。以二头指如钩动摇成印。此印能句召一切天龙药叉啰叉娑。及一切鬼神并宿曜等。皆来可为僮仆。乃至或有诸菩萨。闻此大明句召之者。于刹那之间即至。即说句召大明曰。
　　唵(引)曩谟婆誐嚩帝(引一句)摩贺(引)嚩日啰(二合)巘(引)驮(引)哩(引二)伊呬曳(引二合)呬阿(引)誐蹉(二合三)阿(引)誐蹉(四)摩摩三摩野(五)摩耨播(引)攞野(六)悉驮室赞(二合)拏嚩日啰(二合)播(引)抳(引七)啰(引)倪钵野底(八)纥哩(二合引九)郝郝郝郝郝(十)攞攞攞攞斛(十一)
　　若有行人。为作种种饶益之事。作曼拏罗已。欲请本尊金刚香菩萨者。当诵此明结印句召菩萨。行人复于曼拏罗前。瞑目作观想菩萨。于刹那顷菩萨即来。菩萨来时现忿怒相。而有六面利牙外出。种种严身光焰炽盛如日初出。而有百臂手中各各执于器仗。欲破一切冤家之相。行人审知菩萨来已。即想奉上众宝莲华之座。菩萨坐已。观知行人具真实意。即时为说诸佛微妙三昧。行人闻已欢喜礼谢。
　　复次说三昧印。以二手作金刚合掌。舒二拇指二小指相交。二头指如环成印。若结此印三昧现前。
　　复说沐浴印。以二手合掌屈二头指。以二拇指捻二头指甲如环成印。每沐浴诸佛贤圣。结此印即诵明曰。
　　唵(引)曩谟(引)婆誐嚩帝(引一)苏噜(二)苏噜(三)捺啰(二合)嚩(四)捺啰(二合)嚩(五)娑嚩(二合)贺(引六)
　　复说献香印。二手合掌屈二头指如月。竖二拇指成印。每献香时结此印。即诵明曰。
　　唵(引)曩谟(引)婆誐嚩帝(引一)摩贺(引)嚩日啰(二合)巘(引)驮(引)哩(引二)娑啰(三)娑啰(四)尾娑啰(五)尾娑啰(六)尾捺踰(二合引)多野(七)尾捺踰(二合引)多野(八)娑摩(引)迦(引)舍嚩底娑嚩(二合引)贺(引九)
　　复说献花印。以二手合掌舒二拇指。倒舒二无名指如针成印。每献花时结此印。复诵明曰。
