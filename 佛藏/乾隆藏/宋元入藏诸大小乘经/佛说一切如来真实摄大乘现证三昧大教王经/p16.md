<!-- { "loadSidebar": true } -->
　　然后乃名已授金刚灌顶者复授是大明曰。
　　唵(引)嚩日啰(二合)骨噜(二合)驮埵(引)摩毗诜左(引)弥那(引)摩(引)毗尸(引)哥(一句)呬(引)嚩日啰(二合)那(引)摩(二)
　　谓所有名随诸所作。悉与呬声相应和合。然后为说大智出生颂曰。
　　金刚影像应遍画　　具大焰光安于心
　　金刚忿怒法相应　　一切世间能警悟
　　金刚宝相置于额　　如应遍画亦复然
　　金刚忿怒法相应　　一切有情皆敬爱
　　金刚莲华安于喉　　具有炽焰大光明
　　金刚忿怒法相应　　一切有情悉调伏
　　巧业金刚杵安顶　　具有炽焰大光明
　　金刚忿怒法相应　　一切世间能卫护
　　复次宣说智印心明曰。
　　吽(引)萨埵嚩日啰(二合)骨噜(二合引)驮(引)吠舍恶(一句)
　　呼(引)啰怛那(二合)嚩日啰(二合)骨噜(二合引)唐怛啰(二合一句)
　　吽(引)达哩摩(二合)嚩日啰(二合)骨噜(二合引)驮发吒(半音一句)
　　[亢　　欠]葛哩摩(二合)嚩日啰(二合)骨噜(二合引)驮荦叉(一句)
　　复次宣说钩召天等印智。
　　彼金刚钩应遍画　　想吽字现手心中
　　诸指动摇忿怒心　　钩召诸天此最胜
　　彼金刚钩应遍画　　如应以自足心履
　　从出生门过亦然　　决定钩召诸天众
　　彼金刚钩应遍画　　从出生门而等起
　　动摇诸指普能钩　　乌摩后等母天众
　　彼金刚钩应遍画　　诸流注门履亦然
　　彼中作用依法仪　　如应钩召此最胜
　　此等大明曰。
　　唵(引)嚩日啰(二合)骨噜(二合引)驮(引)誐啰(二合引)葛哩沙(二合)野吽(引)发吒(半音一句)
　　唵(引)嚩日啰(二合引)讫啰(二合)[牟　　含](引)酤(引)舍骨噜(二合引)驮(引)葛哩沙(二合)野吽(引)发吒(半音一句)
　　唵(引)嚩日啰(二合)骨噜(二合引)驮难拏(引)誐啰(二合引)葛哩沙(二合)野吽(引)发吒(半音一句)
　　唵(引)嚩日啰(二合)骨噜(二合引)驮(引)娑那(引)誐蹉(引)葛哩沙(二合)野(引)弥(一)帝(引)嚩日啰(二合)三摩野摩耨三摩(二合)啰吽(引)发吒(半音二)
　　复次教授四种印智。
　　作金刚步平稳势　　金刚警悟法相应
　　一称吽字刹那间　　一切世间能警悟
　　金刚语言为正语　　与四吽字悉和合
　　诸佛世尊想于心　　决定一切尚能召
　　金刚忿怒和合故　　金刚忿怒最胜观
　　金刚吽字法相应　　世间诸恶皆能破
　　意为甲胄身能护　　是中若自若他人
　　彼大甲胄法相应　　一切世间能卫护
　　此等大明曰。
　　唵(引)嚩日啰(二合)骨噜(二合引)驮哥(引)野(引)吠舍吽(引)恶(一句)
　　唵(引)嚩日啰(二合)尾祢踰(二合引)怛摩摩贺(引)骨噜(二合引)驮(引)那野呼(引)婆誐鑁(一句)嚩日啰(二合)吽(引)发吒(半音二)
　　唵(引)嚩日啰(二合)骨噜(二合引)驮捺哩(二合)瑟致(二合)诃那(一句)捺诃(二)钵左(三)尾那(引)舍野(四)吽(引)哥(引)梨(引)拏播(引)多野(五)嚩日啰(二合)三摩野吽(引)发吒(半音六)
　　唵(引)摩努(引)捺哩(二合)茶嚩日啰(二合)葛嚩左(一句)骨噜(二合引)驮荦叉吽(引)发吒(半音二)
　　复次教授普印一切有情印智。
　　金刚忿怒法和合　　如应所应身相合
　　称诵金刚吽字时　　决定一切皆能印
　　凡诸言论大语言　　一称吒枳吽发吒
　　从是发现忿怒光　　以金刚杵现前破
　　以金刚视普遍观　　金刚忿怒等持故
　　随应所破恶有情　　彼彼即当坏其命
　　意中所欲破诸恶　　住金刚心而谛观
　　一切应称吽字明　　以自智印现前印
　　随诸有情欲调伏　　发意是即为所印
　　现前印印现前事　　一切事业能成就
　　此等大明曰。
　　吒计(引)恶(一句)
　　吒计(引)[口　　弱](一句)
　　吒计(引)吽(一句)
　　吒计(引)[亢　　欠](一句)
　　此一一印。与四种羯磨四种印明。而悉相应。
　　复次教授秘密忿怒印智。
　　一切身分皆相合　　吽字相应依法用
　　莲华金刚杵相合　　所欲破者坏其命
　　唇齿相合依法用　　吽字相应法中摄
　　莲华金刚杵相合　　如应所应皆相向
　　若依吽字相应法　　彼获乐受现滋泽
　　莲华金刚杵相合　　即得苦乐二平等
　　若依吽字相应法　　一切身分相逼附
　　莲华金刚杵合时　　彼诸身分亦相合
　　此等心明曰。
　　吽(引)恶(一句)
　　吽(引)[口　　弱](一句)
　　吽(引)呼(引一句)
　　吽(引)[亢　　欠](一句)
　　复次教授降三世大曼拏罗三昧真实大印智。
　　金刚界法相应故　　念佛三昧得成就
　　若为有情利益故　　如应决定得成佛
　　大自在天乌摩后　　随应依法画于地
　　如其所画顺修习　　彼得萨埵印成就
　　如是密印结中间　　即能降伏于三世
　　速得成就最上明　　与降三世相无异
　　炽盛曼拏罗中间　　如应图画顺修习
　　以彼身语心金刚　　当结萨埵诸印契
　　我今说彼羯磨法　　金刚羯磨为最上
　　念佛三昧成就故　　如应速疾得成佛
　　若结降三世大印　　即成降三世圣尊
　　金刚寿命遍所行　　降三世相等无异
　　金刚灌顶最上王　　世间一切法自在
　　羯磨金刚大忿怒　　善作金刚众事业
　　萨埵忿怒大坚固　　胜钩忿怒能普召
　　大爱忿怒妙爱生　　善哉忿怒施欢喜
　　颦眉善调伏一切　　日轮忿怒妙光明
　　宝幢忿怒夺非利　　大笑忿怒破诸恶
　　妙法忿怒坏非法　　金刚利剑断一切
　　正因忿怒摧苦轮　　密语忿怒破非语
　　羯磨忿怒善作业　　金刚作护能卫护
　　利牙忿怒吞伏冤　　智拳忿怒施成就
　　复次宣说金刚三昧印成结仪轨。
　　二羽金刚所出生　　此说名为胜三昧
　　我今如应说结仪　　而忿怒结为最上
　　二臂相合如金刚　　小指如钩二相结
　　二头指如期克相　　此名降三世大印
　　即以头指面不着　　而复微屈如宝形
　　复竖中指如莲华　　中指头指期克相
　　复二头指如金刚　　即屈二指如钩相
　　不改前印复相并　　即彼当作弹指相
　　颦眉尊印拳相并　　头指日轮住于心
　　次复舒臂顶上安　　头指向口如笑相
　　又复头指甲相着　　右拳如应执剑势
　　竖起中指如轮相　　二拳向口金刚语
　　头指中指如金刚　　复以头指缠于颈
　　又二头指如大牙　　二金刚拳后相并
　　金刚嬉戏等相合　　彼如是印吽字摄
　　彼诸法印亦皆然　　复于吽字相应摄
　　复次宣说金刚三昧印。
　　吽字所谓智金刚　　怛啰字即金刚藏
　　纥哩字为金刚军　　恶字金刚众羯磨
　　复次法印次第如是所谓。
　　吽(引)
　　呼(引)
　　怛览(二合引一句)
　　当。
　　呬。
　　呬(引)
　　祢(引)
　　郝。
　　狄俱(半音二合一句)
　　提(引)
　　吽(引)
　　誐囕(二合一句)
　　讫哩(二合一句)
　　鑁。
　　涅哩(二合一句)
　　恶。
　　此等法印。即是金刚忿怒圣众善作成就。
　　复次宣说金刚三昧诸羯磨印。
　　二羽应结忿怒拳　　金刚高举等相应
　　所有羯磨印次第　　如大金刚部中说
　　如应所应诸印相　　及彼左右羯磨众
　　处处依法而安置　　彼彼诸印皆和合
　　此所谓一切印广大仪轨。
佛说一切如来真实摄大乘现证三昧大教王经卷第十二降三世曼拏罗广大仪轨分第六之四
　　复次宣说降三世大曼拏罗中通用印相。
　　所有降三世印契　　谓即金刚胜三昧
　　金刚吽字诸咒明　　刹那能施诸成就
　　小指如钩二相结　　二金刚拳上复下
　　此名三昧钩胜印　　刹那钩召于一切
　　一切明中最尊上　　所谓降三世咒明
　　普令一切敬爱生　　善作一切胜事业
　　二金刚指头皆竖　　相合紧密而等引
　　此印名为金刚起　　令诸死者得还命
　　先二金刚头指竖　　次复结成金刚缚
　　后当旋转顶间安　　增长寿命获安乐
　　二羽当结金刚缚　　竖二大指入缚中
　　坚密头指复微屈　　累足当作钩召势
　　欲降伏者左足踏　　依法安布彼形像
　　结降三世印相应　　于半月中得成就
　　二羽应结金刚印　　是印此中相振击
　　所应降伏有情身　　普令警悟而相击
　　二羽应结金刚印　　复二头指而相缠
　　是印自他为甲胄　　得一切时常作护
　　平掌应作金刚缚　　紧密大指如金刚
　　覆藏印起忿怒心　　得金刚部大成就
　　萨埵金刚坚固作　　二大指并于中指
　　小指开如金刚门　　利三昧印此所摄
　　二羽应结金刚印　　屈二头指而钩结
　　作捻箭势复如应　　钩召诸天此最上
　　坚固应作金刚缚　　屈二头指而相合
　　大指逼附中指间　　此即飞行三昧印
　　二羽应结金刚印　　复以二小指相结
　　后二头指背相并　　旋转亦为飞行印
　　坚固应作金刚护　　以金刚缚而逼附
　　此名地行三昧印　　一切所作不违越
　　二羽当结金刚印　　金刚头指左逼附
　　即复头指普遍开　　此能钩召地居众
　　二羽应结金刚缚　　以二头指而坚密
　　中指大指如金刚　　此印能破诸恶者
　　二羽应结金刚印　　是印安心而等摄
　　以忿怒拳逼附时　　能破邪外诸坛法
　　左手金刚指藏摄　　右手头指而微屈
　　后复忿怒悉遍开　　彼须弥山尚能坏
　　左手金刚指藏摄　　右手头指而微屈
　　起忿怒心悉钩召　　一切执曜皆敬爱
　　二羽金刚缚相合　　二臂坚固安于心
　　二头指置二腋间　　钩彼恶者心破坏
　　复二头指面相向　　起忿怒意相逼附
　　后二大指捻二根　　钩召破坏诸疟疾
　　坚固应作金刚掌　　次复屈彼二头指
　　后二大指亦相合　　是印能破诸恶趣
　　先以二头指相结　　后金刚印入其中
　　举印刹那能上腾　　诸有堕者亦能起
　　又作坚固金刚缚　　次二中指面相合
　　余四指面内不着　　是印刹那摧诸罪
　　复次宣说一切如来曼拏罗法中所用印相。
　　抨曼拏罗应先用　　结彼智拳金刚印
　　次后执线用印同　　此说即彼抨坛印
