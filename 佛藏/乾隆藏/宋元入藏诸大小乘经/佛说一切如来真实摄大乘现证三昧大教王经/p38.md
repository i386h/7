<!-- { "loadSidebar": true } -->
　　一切皆是普贤身　　妙欲一切世间主
　　所有一切有情心　　彼坚固性即萨埵
　　相合金刚等无殊　　决定同成金刚性
　　建立萨埵法成已　　复成金刚萨埵尊
　　即此具德大士身　　金刚萨埵是如来
　　最初觉了自心已　　成佛菩提如教说
　　即彼所成佛世尊　　出生一切如来部
　　此佛所说无始无终萨埵法门。
　　由是便成如来部　　即此说为金刚部
　　净莲华部成亦然　　此复说名大宝部
　　此佛所说一切如来轮法门。
　　如上是为诸部开觉真实甚深秘密成就教理。
　　复次金刚手菩萨摩诃萨。宣说诸部印契标帜执持成就秘密教理。
　　谓先通说一切如来标帜执持成就秘密教理。
　　即此具德萨埵尊　　金刚萨埵心中住
　　相合三摩地法门　　是为成佛菩提者
　　此佛所说觉智法门。
　　如来部标帜执持成就秘密教理。
　　金刚杵善觉了性　　胜钩乃表摄持法
　　箭射厌离妙智门　　善哉是为欢喜相
　　妙宝以为庄严具　　日轮是持光明相
　　宝幢即表建立门　　笑相说为大悦乐
　　莲华表贪清净法　　利剑断彼烦恼冤
　　大轮境界法为因　　语即妙谈持诵相
　　众妙金刚巧业性　　甲胄善护不破坏
　　如牙极恶可怖形　　拳缚以表印法用
　　如佛世尊法常住　　金刚萨埵遍所行
　　金刚杵等标帜门　　亦然观想此成就
　　此佛所说一切如来标帜法门。
　　如上是为诸部印契标帜执持成就秘密教理。
　　复次金刚手菩萨摩诃萨。宣说诸部印缚出生成就秘密教理。
　　谓先通说一切如来印缚出生成就秘密教理。
　　盘结金刚加趺相　　二手当作金刚缚
　　金刚萨埵三摩地　　依法速疾得成佛
　　此佛所说觉智法门。
　　如来部印缚出生成就秘密教理。
　　譬如世间王印契　　印已即成王教令
　　大士秘密诸印门　　普印有情皆顺伏
　　所有身语心金刚　　影像秘密胜法用
　　即诸大士大印门　　此了知已得成就
　　此佛所说普贤法门。
　　金刚部印缚出生成就秘密教理。
　　如彼极胜三昧印　　随其何等应结者
　　悉无过越此法门　　亦然一切如来法
　　佛及金刚萨埵等　　最胜印契三昧缚
　　乃至尽寿不应违　　此了知已得成就
　　此佛所说金刚三昧法门。
　　莲华部印缚出生成就秘密教理。
　　彼一切佛金刚语　　依法不应有违越
　　是中若知此缚门　　知已即得法成就
　　此佛所说法金刚法门。
　　宝部印缚出生成就秘密教理。
　　金刚教令大羯磨　　是中不应有违越
　　而此教令羯磨门　　此了知已得成就
　　此佛所说坚固法门。
　　如上是为诸部印缚出生成就秘密教理。
　　尔时具德金刚手菩萨摩诃萨。前白佛言。世尊我此所说诸部法门。唯愿世尊加持摄受。即时一切如来又复云集。咸共称赞一切如来增上主宰金刚手菩萨摩诃萨。颂曰。
　　金刚萨埵善哉者　　金刚大宝复善哉
　　善哉金刚妙法门　　善哉金刚胜羯磨
　　能善宣说此正法　　无上金刚秘密乘
　　一切如来秘密门　　大乘现证法中摄
一切如来真实摄一切仪轨最上秘密广大教理分第二十五之一
　　尔时金刚手菩萨摩诃萨。宣说诸部最上法成就教理。
　　谓先通说一切如来最上法成就教理。
　　所有佛法三摩地　　妙等引心当观想
　　念佛三昧法相应　　即得无上法成就
　　此佛所说诸如来法门。
　　如来部最上法成就教理。
　　金刚萨埵三摩地　　妙等引心当观想
　　贪性随念法相应　　即得最上法成就
　　此佛所说一切如来三摩地法门。
　　金刚部最上法成就教理。
　　于降三世胜相前　　依法观想亦复然
　　由金刚手力所成　　即得降三世成就
　　此佛所说金刚萨埵法门。
　　莲华部最上法成就教理。
　　调伏世间法圣尊　　于前观想亦如是
　　诸相具足妙庄严　　遍作一切调伏事
　　此佛所说法金刚法门。
　　宝部最上法成就教理。
　　一切义利成就相　　于前观想亦复然
　　诸相具足法圆成　　即得具足胜财宝
　　此佛所说金刚手法门。
　　如上是为诸部最上法成就教理。
佛说一切如来真实摄大乘现证三昧大教王经卷第二十八一切如来真实摄一切仪轨最上秘密广大教理分第二十五之余
　　复次金刚手菩萨摩诃萨。宣说诸部法三昧成就教理。
　　谓先通说一切如来法三昧成就教理。颂曰。
　　念佛三昧法成已　　此说金刚中金刚
　　微妙金刚法相应　　即得最上佛成就
　　此佛所说觉智法门。
　　如来部法三昧成就教理。
　　金刚萨埵三摩地　　观想微妙金刚性
　　得成金刚萨埵尊　　金刚萨埵故此说
　　此佛所说金刚萨埵法门。
　　金刚部法三昧成就教理。
　　于降三世胜相前　　随念彼尊亦复然
　　吽吽吽吽此称时　　即得无上法成就
　　此佛所说降三世法门。
　　莲华部法三昧成就教理。
　　所有调伏世间相　　观想微妙金刚性
　　秫[亭　　夜]秫[亭　　夜]此称时　　即得最上法成就
　　此佛所说法金刚法门。
　　宝部法三昧成就教理。
　　一切义成就胜相　　观想微妙金刚性
　　悉[亭　　夜]悉[亭　　夜]此称时　　最上义利得成就
　　此佛所说法宝法门。
　　如上是为诸部法三昧成就教理。
　　复次金刚手菩萨摩诃萨。宣说诸部妙法智成就教理。
　　谓先通说一切如来妙法智成就教理。
　　妙法本来无文字　　三摩地智所出生
　　而彼诸法诸相门　　此说是为无生相
　　如是秘密印法用　　智者彼中应观想
　　一切文字智庄严　　刹那得成善逝果
　　此佛所说一切如来妙德法门。
　　如来部妙法智成就教理。
　　欲知诸如来真实　　应当净信此深经
　　若持若读信生时　　得彼无上法成就
　　此佛所说金刚萨埵法门。
　　金刚部妙法智成就教理。
　　为利罪业有情故　　如佛教敕善施作
　　破恶秘密法成时　　诸恶有情遍调伏
　　此佛所说金刚部法门。
　　莲华部妙法智成就教理。
　　本来自性皆清净　　此说乃为第一义
　　是中观想法无初　　速得诸法性成就
　　此佛所说观自在法门。
　　宝部妙法智成就教理。
　　广施有情诸财利　　普令圆满诸意愿
　　此为宝部施法门　　观想速得胜成就
　　此佛所说法宝法门。
　　如上是为诸部妙法智成就教理。
　　复次金刚手菩萨摩诃萨。宣说诸部三摩地羯磨成就教理。
　　谓先通说一切如来三摩地羯磨成就教理。
　　诸佛三摩地羯磨　　是即成佛菩提者
　　此中谛意观想时　　即得最上法成就
　　此佛所说觉智法门。
　　如来部三摩地羯磨成就教理。
　　金刚萨埵三摩地　　是即广大胜事业
　　巧施作利诸有情　　此中观想得成就
　　此佛所说金刚法门。
　　金刚部三摩地羯磨成就教理。
　　普为清净罪业故　　乃作能摧诸罪者
　　起诸有情破恶门　　生净信者得成就
　　此佛所说金刚出生法门。
　　莲华部三摩地羯磨成就教理。
　　自先清净一切罪　　广为一切作净已
　　然后起诸羯磨门　　此中观想得成就
　　此佛所说莲华法门。
　　宝部三摩地羯磨成就教理。
　　诸贫匮者诸所求　　悉令意愿皆圆满
　　我施一切诸义成　　此中成就无疑惑
　　此佛所说金刚宝幢法门。
　　如上是为诸部三摩地羯磨成就教理。
　　复次金刚手菩萨摩诃萨。宣说诸部微妙智成就教理。
　　谓先通说一切如来微妙智成就教理。
　　微妙金刚法常住　　一切修习依法用
　　是中诸相悉具圆　　即得五种神通法
　　此佛所说觉智法门。
　　如来部微妙智成就教理。
　　非阿阇梨非弟子　　或复别异诸学者
　　不应开示密印门　　及此秘密成就法
　　此佛所说执金刚法门。
　　金刚部微妙智成就教理。
　　微妙金刚胜法用　　鼻端吽字法相应
　　金刚忿怒等持门　　一切所作皆成就
　　此佛所说金刚法门。
　　莲华部微妙智成就教理。
　　微妙金刚胜法用　　作金刚视法相合
　　广大莲华等持门　　即得妙爱法成就
　　此佛所说莲华妙爱法门。
　　宝部微妙智成就教理。
　　微妙金刚胜法用　　作光明视极微妙
　　金刚大宝等持门　　得成召集诸财者
　　此佛所说金刚手法门。
　　如上是为诸部微妙智成就教理。
　　复次金刚手菩萨摩诃萨。宣说诸部眼智成就教理。
　　谓先通说一切如来眼智成就教理。
　　若印契若三摩地　　二种成就法相应
　　其犹空界净无瑕　　众星焕曜而观察
　　智者于彼善了知　　我此观察即佛眼
　　从是已后佛世尊　　一切仪轨得成就
　　此佛所说觉智法门。
　　如来部眼智成就教理。
　　彼一切相无所有　　若情若器亦复然
　　而彼影像随生时　　即于虚空界中见
　　世间若来若去相　　金刚眼观悉清净
　　此了知已供养时　　即得无上法成就
　　此佛所说金刚萨埵法门。
　　金刚部眼智成就教理。
　　智眼乃于空中见　　左右顺次而旋转
　　速疾于其虚空中　　还见如云而动散
　　见已彼无动散相　　智印元从金刚生
　　彼等诸印持结时　　即得智印眼成就
　　此佛所说金刚法门。
　　莲华部眼智成就教理。
　　所有黑白及赤黄　　见是四色光轮相
　　由彼秘密加持因　　即得金刚眼成就
　　此佛所说观自在法门。
　　宝部眼智成就教理。
　　虚空中如宝形相　　如彼金等众珍宝
　　由于空中观见时　　即得虚空眼成就
　　此佛所说金刚藏法门。
　　如上是为诸部眼智成就教理。
　　复次金刚手菩萨摩诃萨。宣说诸部最上羯磨成就教理。
　　谓先通说一切如来最上羯磨成就教理。
　　羯磨曼拏罗法用　　供养一切佛圣尊
　　妙爱快乐胜报圆　　相应即得佛成就
　　此佛所说觉智法门。
　　如来部最上羯磨成就教理。
　　秘密供养遍所作　　我此妙爱当观想
　　得彼最上法圆成　　获金刚爱胜威德
　　此佛所说胜欲法门。
　　金刚部最上羯磨成就教理。
　　秘密供养遍所作　　我此忿怒当观想
　　得彼最上法圆成　　得与降三世无异
　　此佛所说金刚手法门。
　　莲华部最上羯磨成就教理。
　　当知欲染皆清净　　谛意观想法相应
　　即此相应自相门　　以供养佛得成就
　　此佛所说观自在法门。
　　宝部最上羯磨成就教理。
