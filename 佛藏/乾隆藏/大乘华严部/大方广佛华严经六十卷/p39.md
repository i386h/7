<!-- { "loadSidebar": true } -->
　　聪达明慧者　　若发一道心
　　汝莫生疑惑　　自谓不成佛
　　无量无数劫　　菩提心难得
　　若能一心求　　究竟无上道
　　设于念念中　　供养无量佛
　　不知是方便　　彼犹非供养
　　若闻如是法　　诸佛从此生
　　无量劫受苦　　决定求菩提
　　一闻摩诃衍　　诸佛所乘乘
　　一切法界中　　三世为导师
　　虽尽未来劫　　一切诸佛刹
　　不解方便者　　终不成菩提
　　过去无量劫　　流转于生死
　　不知真实法　　如来所起处
　　诸法不可坏　　亦无坏法者
　　照明诸世间　　示现自在法
大方广佛华严经卷第十五金刚幢菩萨十回向品第二十一之一
