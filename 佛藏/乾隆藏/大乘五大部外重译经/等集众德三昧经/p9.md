<!-- { "loadSidebar": true } -->
　　尔时世尊告贤者阿难。今吾不久当般泥洹。余有三月。佛语阿难。已为劝助吾嘱累汝于此经典。汝当受持为诸众会广分别说。若有人及菩萨学持三昧。则为其人佛不灭度法不灭尽。所以者何。其有阿难受行其法。则为见佛。若为众会讲论说者。此为护法。时贤者阿难。泪出而白佛言。唯然世尊。愿住一劫复过一劫。多所愍伤多所哀念。多所安隐天上世间。世尊告曰。阿难。且止莫忧勿愁。向者吾不说乎。具足是法者佛则永存。亦复不离诸佛世尊。所以者何。不当以色观如来也。亦非相好。若睹此法则为见佛。佛说如是。钩锁菩萨。溥首菩萨。离垢威菩萨。及诸菩萨。贤者阿难。及大声闻一切众会。诸天龙神干沓和世人阿须伦。莫不欢喜稽首作礼。


