<!-- { "loadSidebar": true } -->
　　山庵杂录者。寔缁门良史。而足针药邪禅膏肓之病。私谓有补扶桑之今日。虽然。未见古时印本。以故三写之误甚[多*支]。初学之徒。数窘观览矣。余养痾之暇。参攻一二典籍。且加臆断。略得校定。倘涉犹豫者。乃书之旁。盖疑以传疑之谓也。又为二三子滥加倭点。今也命工勒板。切恐舛差不少。仰望禅林才子不吝慈意。重烦订正。
　　宽永二十年癸未仲春日於丹阳大梅山题　　　住庵比丘　文守
