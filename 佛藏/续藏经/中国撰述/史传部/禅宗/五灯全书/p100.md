<!-- { "loadSidebar": true } -->
　　行脚到洛京南禅。时有朱行军设斋。入僧堂顾视曰。直下是遂行。香口不住道。至师面前。师便问。直下是个甚么。行军便喝。师曰。行军幸是会佛法底人。又恶发作甚么。行军曰。唤作恶发即不得。师便喝。行军曰。钩在不疑之地。师又喝。行军便休。斋退。令客司请适来下喝僧来。师至。便共行军言论。并不顾诸人。僧录曰。行军适来。争容得这僧无礼。行军曰。若是你诸人喝。下官有剑。僧录曰。某等固是不会。须是他晖长老始得。行军曰。若是南禅长老。也未梦见在　僧问。如何是佛法的的大意。师曰。龙腾沧海。鱼跃深潭。曰毕竟如何。师曰。夜闻祭鬼鼓。朝听上滩歌　问如何是上座家风。师曰。三脚虾蟇背大象。

　　五灯全书卷第二十一
　　五灯全书卷第二十二

　　　　京都圣感禅寺住持(臣)僧　(超永)　编辑
　　　　京都古华严寺住持(臣)僧　(超揆)　较阅　进呈
　　临济宗

　　南岳下七世
　　南院颙禅师法嗣
　　汝州风穴延沼禅师

