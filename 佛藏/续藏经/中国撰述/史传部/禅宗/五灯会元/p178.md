<!-- { "loadSidebar": true } -->
　　僧问。生也不道。死也不道。为甚么不道。师曰。一言已出。曰。从东过西。又作么生。师曰。驷马难追。曰。学人总不与么。师曰。易开终始口。难保岁寒心。

　　比部孙居士

　　因杨岐会禅师来谒。值视断次。公曰。某为王事所牵。何由免离。岐指曰。委悉得么。公曰。望师点破。岐曰。此是比部弘愿深广。利济群生。公曰。未审如何。岐示以偈曰。应现宰官身。广弘悲愿深。为人重指处。棒下血淋淋。公於此有省。

　　南岳下十三世
　　白云端禅师法嗣
　　蕲州五祖法演禅师

