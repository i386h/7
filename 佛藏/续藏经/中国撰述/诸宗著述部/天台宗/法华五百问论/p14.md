<!-- { "loadSidebar": true } -->
　　问云何名为其父先来求子不得至中止一城。
　　答曰父者化身今问若未退大则未离父子不曾迷何谓为离而令父求云不得若是化身其家不应财宝无量僮仆众多。
　　问经从时贫穷子至所止之城何耶。
　　答曰内道三乘名为聚落已游三乘名游聚落今问若游三乘乃是大小悉皆具足何须父念又曰所有说法神通之事名为国邑又云或听法之浅深或神通之胜劣今问未见父前从谁闻法仍睹神通之胜劣兼辨胜劣又曰识众圣以否臧还至佛法大乘教内名到父城今问若言值小名到父城父城乃是大乘家业若云值小又云未退又云即是中途还逢大乘今谓若云未退何谓还逢又复与前驰骋为妨。
　　问经从未曾向人说如此事其义何耶。
　　答曰我自昔来未曾对众说我曾教发大乘心今者常念望欲与之今问为退大后为退大前若退大前本未退大何以乃云未曾对众说曾教大若退大后为过为现若言过去诸声闻人自尔已前亦未禀小或居外道或在凡夫为不向谁说未曾教若言今世故须应辨诸经差别何得华严深密等经并第三时。
　　问经从自念老朽至每忆其子其相何耶。
　　答曰佛道先圆为老朽未化声闻为无子今问尔前何处未化声闻尔前复云但教大乘如华严中身子见文殊而获益说方等时第二第三授声闻记说楞伽时密记声闻说般若时六十比丘闻法发心及须菩提涕泪悲泣若谓鹿苑已前云未化者此乃未化小乘何处曾谈老朽若言佛道先圆为老朽者对此小乘机尚未发何须自念先所证耶况於生死相遇以大化之何以乃言未化声闻名为无子既未退大乃是犹有菩萨之子何须但念无小子耶乃由不知顿大在初对声闻人不受大化故使释义阙此一途则成回惑何可复论。
　　问经从尔时至住立门侧何义理耶。
　　答曰见父惊走身心精进以求出苦为佣赁故非是本心名为遇到今问鹿苑已前尚在外道尔前何曾身心精进而求出苦若未退大复不於小而求出苦若退大后在外道中复无小乘出苦之义又曰以大乘种子近生远熟子幸初逢於中更值了义大乘名到父舍教诠理果故名为门分听小修名为门侧今谓亦与退不等二义相违又曰小机未会於大名为门侧今问向云於大小修名为门侧此何以云小乘未会名为门侧大小相违。
　　问经从尔时至遥见其父何等义耶。
　　答曰去不退位及真理遥名为遥见今谓此亦与前教诠理违仍未退大何遥之有门侧与遥相去几何四禅为床何佛所坐无何贪嗔之几为承何佛之足何等剎利围绕何王。
　　问穷子见父至悔来至此为何义耶。
　　答曰此明却走见者比知非眼见也非智证见闻思比知今谓何以闻思之人见化佛走耶又或以眼见佛大神通名为见势非己能修能证故怀恐怖今亦问之何以闻思菩萨而不能修化身正当地前所见何足怖耶况复眼见即是证得尚非修慧何怖之耶又云此见化佛净土之相由劝作佛不能行之故云悔来前文既云驰骋四方复云生死何以此中即云净土净土多种何净土耶若末退大本求作佛何须更劝却云不能。
　　问经云王王等者何耶。
　　答曰法身为王报身为等适云化身那即云法及以报耶尔前何曾於此化身上生法报疑况未说真化何明法报耶。
　　问经云父遥见之至莫复与语者何也。
　　答曰化二乘教发心也今谓经云莫复与语乃是舍教何谓教权况中止净土那得此化未述退大之时何以忽施小化。
　　问何故名为冷水洒面。
　　答曰勿强将来用二乘权归戒之教以被其心如冷水洒且令制伏十缠之惑暂息八难之苦得生人天小微厌苦复本所忻名为醒悟今谓人天非伏惑息苦之药正当十缠八难之时况复人天亦非厌苦况复微厌苦未复所忻所忻之时非关厌苦何更不受大乘之化便即用於小乘之权况复人天俱非小乘权之与实小乘自以照无常等名之为权照真无漏名之为实若不受大即须用小何须但用人天教耶人天复堕无性之限何得更以无性化之或可尔前恐有此化终非冷水洒面之时。
　　问云何名为所以者何至云是我子。
　　答曰令声闻性远生近熟名意下劣自德甚大为子所难今问化身正当声闻所见岂得甚大为小所难。
　　问经从穷子欢喜至以求衣食何耶。
　　答曰彼兴小意适本机宜初发小心故云得未曾有於生死中发菩提心名从地起今问放舍乃是大小俱失何名发小从地起已趣於贫里何名发大况上句发小下句即大小在何土大在何时即小即大未习其理此诸声闻鹿苑已前於何方土遇大小化何以大小二初并设况与贫里放舍相背。
　　问经从尔时长者至无威德者何耶。
　　答曰实无二体设有二教故言密遣方便之教教二乘人故云二人今谓不闻舍净土之胜质忽现起秽邪之劣形复无息大教之明文即施小教於兹国。
　　问经从其父见子愍而怪之何耶。
　　答曰愍无相好福德怪无求大之心今问小尚未生安怪无大若怪无大二使徒施欲设小乘之仪何须愍无相福种相为佛道之因福德是人天所习小果成就尚无种於相因小志未成何责相福之业。
　　问经从又以他日至污秽不净为何义耶。
　　答曰此下身近也即有二义一见子二身同此初见子也除粪已上是远世解脱满位已下是近世创以小教入四善根位异前解脱分名为他日今问尔前所居净土应无小化何以令种解脱分耶况净土见於化身岂合生於畏避若净土见畏此土岂安况复种於解脱分善何有除粪之言及以共作之语何得遣二使於他土自身同於此邦何以弃舍那之寂场空指远世净土况未明宿世岂辄领前况昔既入於外凡今何全同外道。
　　问经云过是已后心相体信入出无难者何耶。
　　答曰金刚道后成无学已得亲近佛识达生空同得见佛今谓二十年中常令除粪者前云寻与除粪为除粪之始至此文中但指前说何得以寻与之文权属种解脱分此腾始末方判正除故知判文太成疎远也。
　　问经从世尊尔时至体此意其义如何。
　　答曰此是示大不悕喻有二初示大后不悕初文云疾者十二年后众生惑增佛亦有疾此法华会前知涅盘时近所应度者皆得度讫名知死不久今谓十二年后惑应渐薄何名惑增现疾是涅盘唱灭之始不应以十二年后释之故知既以如来涅盘为终必不得以众生惑增为疾亦不得云示同苦集此乃通方现生之由耳故十二年后法华已前凡说几许大乘经典此等皆是惑薄缘但从若佛久住於世方是现疾之势耳。
　　问经从其中多少所应取与汝悉知之者何耶。
　　答曰大乘许多二乘许少如来许多菩萨许少无为许多有为许少自利为取利他为与今谓此四不判教时处所便即判云多少取与声闻之人昔於何处能知大小有为无为自他取与多少等耶若声闻人於昔已知菩萨及佛自他多少何须至此更请三周而不分判同异得失徒现多释以惑他人。
　　问经从复经少时至自鄙先心者何耶。
　　答曰般若之后至法华中少长进故故名渐已已解二空其意弘远名为通泰通谓开达泰谓安泰今问既云般若已后至法华中今法华中与般若中未曾得闻如是之经奚尝自鄙之言亦通初后与净名等中乘等於此大乘已如根败有何别耶既言至法华中已解二空何故乃云始临初信何故复云实未证得但为决定诸声闻人令知当得当得已解二言相违若言但解未能证得此与般若中闻解何别。
　　问经从临欲终时其义何也。
　　答曰法华之后去涅盘时才有五年名命终时命昔退大声闻之子今谓何经说於法华之后去涅盘时但五年耶若准初命其子即应合在法华经初若法华后五年之内为说何法於法华前般若融通诸法互入何不於彼会族示子。
　　问伶俜者字义何耶。
　　答上郎丁反下匹丁反俾仓云犹联翩也亦孤独貌切韵行不正作竛[立*并]郎丁反普丁反亦作跉[跳-兆+丁]即令柽音。
　　问经从忽於是间至是子所知者为何义耶。
　　答曰此告也如佛地论云法华会上不定种性根机成熟应舍分段受变易身回心向大故言忽於此间会遇得之今谓此论正言舍此至彼若能依之何患议斥既有诚教何须固违云不舍分段渐渐微细以至佛果虚繁纸墨浪费言辞正义若行令后有轨况复论明法华会上正语此会得益之人论云不定性然复应知若定性者於是此定於彼不定八六四二即其人也况八六等教仍是权一切众生皆当作佛岂法华会一分成故知论舍分段之言涅盘一切之说真有依也是有凭也。
　　问经从往来者众其义如何。
　　答曰四众八部往来者众今谓诸阿罗汉亦为四众八部所归依何足以显大富长者故知群臣豪族不但四众八部而已故知若四若八以名通难辨从德从位乃可甄分。
　　问经从尔时长者至注配劵疏其义何耶。
　　答曰计算者诸圣作论分别计度诸圣财故今谓净土何须菩萨作论注记等者诸师作疏修撰文记广雅云注记也今谓净土何有诸师作疏。
　　问眇目者何。
　　答曰一目少也视不正也又目匡陷急曰眇眇亦少也今谓何不合譬。
　　问经云荐席厚暖为何义耶。
　　答曰无垢称经四禅为床座净命为裍褥今问何以将金粟之床蓐为作人之荐席若以释长者师子座之茵蓐此则可然况净名只云四禅床座从净命生何曾净命为茵蓐耶。

　　○药艹喻品

　　问此品来意如何。
　　答曰佛法虽同机修有异故说此品今谓此品述成信解信解领譬始终不殊何以将异而述於同只缘昔异令同反更别同令异非但领述差[牙*牙]亦乃开废乖张论中上慢言无二者恐人一向拨无所会所会即是能会之本於一佛乘分别说三三外无一一外无三今会三归一三一不二若拨无三还成拨一如众药为丸丸即是药若不信药岂信於丸存实舍权过亦如是。
　　问更有何途。
　　答曰譬喻品说乘三体一四人领解实一假三今此会门门即阿含教同机异名会其门如说四谛三根俱闻依阴处界缘起三性观修有异名曰三乘故曰教同而机异也今问教为能诠体为所诠若教体一昔教三异已论一乘何须法华若破若会况论体教能所不成故乘三体一之言在昔三乘共行或在三祇百劫教理对言之若彼两三对於圆极大小永隔能所天殊如大经云我与弥勒共论世谛五百声闻谓说真谛故知二乘但知其名而不知义萤光之智无照大千共学之乘预圆妙今既会教而不会机又机异之言为唯药艹亦在法譬及宿世耶若唯药艹述领不成述既不成三周天隔况教本被物空教何为是则佛自说同众生常异用会教为若言同闻四谛三根不同以为例者不同之教非摩诃衍如殃掘云云何名四所谓四谛此声闻宗非摩诃衍岂得将於会教而不会机将不会机证於会教何况本论但云雨譬不云艹木艹木表异一雨显同况同是即异而同故使治谤无别经论泯合释强令乖又论云不离我身是无上义故知不离艹木即是一地由是乃名无上故也。
　　问何名药艹。
