<!-- { "loadSidebar": true } -->
　　答曰治疾神功名药受润之形名艹有药是艹有药非艹有艹非药非艹非药所喻亦尔理教行果俱名为药今取行药禀教修生不取余名不能生长世出世种能生长者俱名为艹但取五乘不取生死恶道种艹今谓大小各有理教行果若以大治小则四俱非药转小为大则四俱生长若行独长而三不长应当小行转成大行而人仍住小理小果若本已得大理大果则教行二种亦不须长况言行长而禀於教还禀小教行亦无长故知教转成大其行方长况言长者小转成大迷转成悟既存差别当其自位何须增长况复本立经唯为小安得更存人天差别应当亦是为人天耶况复今经云为二乘令其转小岂直令其但得小耶故知此经唯独佛乘不须余释。
　　问曾闻人问准论此经以雨为譬何故题云药艹喻耶。
　　答曰论取能润经取能喻之体以破彼疑今谓能润是佛之大教所譬是物昔机殊何不云机殊是一教所雨所譬本在於润同若殊机禀同仍恒各别则未受大化非此中取岂以不受之差用为此品题目若也此品既其差别方便对昔昔教仍存三车一车犹在穷子父子客作不移授记声闻元来败种故知穷子所领佛述徒施。
　　问曾闻人问此品亦有二木何不标艹木品耶。
　　答据理实尔今问纵以二木为药成艹木品此之艹木为是能治为成所治若所治顺差别性若成能治则顺一雨既存差别此经应更新得小果及人天耶如其无者差别不成若只重叙差别不同何经无之更须此教又云艹宽木狭艹小木大显通三乘不唯於大显润生长不唯成就今谓等作差别艹乃人天二乘大艹仍为菩萨二木虽后后摄於前能摄则宽所摄则狭应云三艹名宽体狭二木名狭体宽又三艹名宽位短二木名狭位长艹通大小人天不应唯小木通大小菩萨名则唯大故此所润不能显於差别若言不显成就此亦不能增长本为成熟岂有长而不成是故文云华艹敷实皆一地所生故知皆以地为成熟若地非成记亦非熟。
　　又云古人有释云药者是雨法药能滋艹者是机所滋生性药法成机二既双彰便无难矣文虽不然理亦何爽今谓此释会理唯小艹木得雨转为药王与地冥符同为一揆文体正尔於理复齐故此释已差别义堕尔若许理然文必顺理。
　　又云前譬有所厌火宅所忻三车合譬但可总言此以所润机殊破彼执一之病故唯以药为喻今谓若许古释何须复违譬中以宅对车车宅悉皆叙昔故云三车出於火宅今此药艹以对地雨艹木叙昔地雨显今会昔从今功归地雨义当譬中三一相对今一昔三会昔从今咸皆等赐故知但不可以火宅忻厌例此施开故古人言正当其理得名能所具如向云。
　　问经从尔时世尊至说不能尽其理如何。
　　答曰品文分三初赞印迦叶当知下陈述三品末二颂结成说实今问若其赞印会实及以陈述废权品后偈文结成说实何以品内专辨不同科文与义其相既殊故知判释未能称理所以不可以差而述於会又曰显彼所言尚未穷德故更自叹佛同长者汝同穷子今谓若以穷子长者显同理须彼此会实故彼会穷子此存出生水火既殊安可异述。
　　问经从於一切法至一切智地何义耶无。
　　答今谓何不各从艹木而以至於智地故经云於诸法乃至一切智慧又云佛知根缘初与三乘后示佛智众生不尔何理能知下喻及合皆有此势今谓遍捡部内无有众生不尔之文亦无众生不知之说何以不达论旨判为不会之文正示令其咸知地雨反以不知倒判经文请后学者分明勿谬余虽不慜所承有由。
　　问山川何义。
　　玉篇云山者产也生万物故川者穿故今谓若释字义何往不然法相如何。
　　问经从诸树大小至各有所受其相云何。
　　答此竖长也论说大木不离我身是种子无上大艹之中分大小树不退位前名为小树不退位后名为大树此文二义一七地已前名为小树八地已上名为大树具四不退故准下颂文但为二木分上中下故合二木以分三品谓五地已前名下六七八为中九十为上此不摄地前故又取地前纯有漏修故名为下初七名中有漏无漏二杂修故八地已上纯无漏修故又云地前为小地上为大证不退故又云二树各立三品住行向为小树中三信入初住初住成八相大树三者初二三地下四五六中七八九十上名超二乘又於三艹各分三位今谓所释甚多理无二是佛意何必令多释耶然论云大树不离我身是种子无上者此有深旨於艹木中大树居末仍云种子是生长义言不离我身者即知此位明於常住若云七地已前为小树者与二乘何别若七地已前与二乘同八地已上但同大艹是则二木无安置处若云颂文二木各三者对前成九既云各三须各增长如何前约地位判耶何故复云不摄地前既知不摄何须苦立纵兼地前及以登地亦同前破七地同二乘等以言八地已上纯无漏故况复二木更各有三过分太杂故知艹木始从种子终至果实各各生长华果不同故得以上艹之中分於二木。
　　问经云一云所雨至华果敷实者何耶。
　　答曰禀润差异今谓破意同前经云所受各异者述法华前如法说三乘譬说三车信解穷子岂由指昔即令法华成差别耶。
　　问经云破有法王其义如何。
　　答曰或破一有三界一业之所有故或破二有谓本有中有三四五九具如前说今谓推此增数意义不殊作尺此破此有与四阿含破有何别故知今经是二十五王三昧破二十五有见二十五有我性岂可与阿含同年哉。
　　问颂中慧云含润其义如何。
　　答曰云有七德一慧云含润喻佛慈云内含万德待生机而降迹应器熟而宣扬今问一代教旨无不通然何以明於法华幽致应云隐实本而含润开权迹以遍洒二电光晃曜喻佛化导今谓此亦通滥一代佛智应云开显光而并曜令权迹以瞑息三雷声远震惊觉有情喻佛出世诸魔恐怖今问怖魔始感已当斯号况又复不知与涅盘八魔华严十魔云何同异若直尔言破只是道场破天子耳乃是四阶现成之相都非法华振惊之仪况魔怖在昔云润於今四令众悦预预喜逸也众喜云兴悦当荫覆喻佛舟航五趣也今谓若只舟航五趣运载通於二乘尚乃兼於人天何能出诸不退应云荫一乘之慈云令七善而悦豫五日光掩蔽喻除烦恼华严云掩邪见光小乘有部已破邪见既大乘圆常须除偏小六地上清凉喻令有情居生死地得涅盘故此亦化城二地何关开会一乘应云令於二死之地得实相之清凉七叆叇垂布如可承揽喻佛降灵慈悲兴盛今谓应迹与降灵大同一代始终并属斯意然须分别初后不同佛慈畅遂降灵意周广雅云云盛貌也如上略述为对他辞古人消申意不全尔云本荫於艹木今皆禀於一润一润理显七义可从佛慧斯亡分张何益。
　　问经从山川至百谷并茂其义何耶。
　　答谷者续也杨泉物理论云梁者黍稷之总名稻者粇糯之通号菽者众豆之总称三谷各二十合有六十蔬果之实是助谷亦各二十凡为百谷诗云播厥百谷周易曰百谷洒於地蒲桃应作萄张骞西域使还得石榴胡桃蒲桃广志曰蒲桃有白黑黄小艹无种性得譬人天今谓前释品题即以人天为生长若是无性如何更生论云六道之中唯有人天最胜发菩提心岂以新发心者即判为无性旧在人天者即为有性彼发心者后生人天还应无性决定无性后生余国必须有性故法华已前诸声闻人无非无性何经简彼发心之余名为定性不信法华真实之说而执权论方便之文论自弘法华前经或探取於法华对昔而用定判声闻不发故不可也执实谤权尚招重谴执权谤实意在何之。
　　问其云所出至皆得鲜泽其义何耶。
　　答曰上中下根既并在树故二木并三故知并有根等四义总喻因果今谓当知昔教木艹既殊因果复别何以通用一种因果而释二木等耶。
　　问经如其大小至各得滋茂其义何耶。
　　答曰三乘差别今问何不知所润是一若尔徒云取实无实可论。
　　问经从以一妙音至而作因缘者何耶。
　　答曰为大乘也设说二权皆为种智今谓种种之言本在於昔若更存三何会之有。
　　问经从一切众生至住於诸地其义何耶。
　　答曰诸者三乘十地谓乾慧乃至佛地今谓诸言不一何为独列乾慧等名况复乾慧之名不关欢喜等位故知三乘共地不与五十二位相关况诸地之言岂必云地意语随所依者皆名为地若不尔者何须置於随力之言。
　　问经从又诸佛子至名为大树者何耶。
　　答曰此即大艹分为此二今谓只闻从大出小不闻从艹生树况复地前而为小树小树之前无位可论若尔小艹既分为二木则小艹之位全无以别摄总但有二艹二木而已或但三艹而无二木又辨不知中七地犹属不知之人非今经摄何以此中小艹人天悉皆受润若云各不自知十地亦非今经所摄若唯佛能知等觉亦在不知之限况知与不知佛咸为说说与不说如来能知应当此经佛自显实故恐不稳又以地前而为大艹七地已下而为小木八地已上而为大木多释意拟收罗不意反成回惑。
　　又曰或初发心而成正觉此经八生至一生得或云三祇方得诸师於此众义不同然本论说劫有昼夜月时年诸能超者虽超前劫不超后劫今问弥勒超九劫为超何劫几夜几时几月等耶故此说者不达论旨论中因释经中日月灯明无量劫寿即列昼等五劫名意显总非指前四故论云彼无量无边劫故故不可以年等四劫消通妨难言不超者但论语小教当教不可超於当教应指别劫以为超义若大超於小顿超於渐岂有言超但超月时等五耶况引诸文不能会通同异之意三祇自在婆沙小教或在大乘僧祇后别初心成佛自在华严圆教初住八生乃至一生具历诸地损生不同何须比望教教辨异。

　　○授记品

　　问授记品来意如何。
　　答曰论云为三种无烦恼人染慢说三平等初说乘平等故授记故知上来佛说乘体有异便有人执乘体定异为此说记莂显乘平等故有此品今谓不许执於乘体定异若不执者方堪授记岂可前文更说差别令生别解至此方云显乘平等若论说平等佛说仍差别乃是菩萨很[彳*戾]於佛若於前品定须异者声闻之人於前品后及今品前何处执异而今品破之故知此品但是记前得解之人得解即是解前所说差即无差至今会已无差即差。
　　问此品之名有何差别。
