<!-- { "loadSidebar": true } -->
　　恐挟取他财　　得已或少施　　堕极丑鬼中　　他怖获微祀(罪报忏悔)
　　若人多燕乐　　广杀诸物命　　自食复与他　　后堕罗剎鬼(罪报忏悔)
　　於供养香华　　或嗅或私取　　由起少贪心　　后作寻香鬼(罪报忏悔)
　　若人相崇奉　　於己有所求　　怒色希彼财　　后作猛恶鬼(罪报忏悔)
　　若人於他娶　　常乐作媒伐　　后怀恶相离　　死作部多鬼(罪报忏悔)
　　若人乐饮酒　　过量复颠酗　　或持劝他人　　后作药叉鬼(罪报忏悔)
　　於父母师长　　所欲相违背　　后生药叉宫　　勇徤多卒[日/出/大/米](罪报忏悔)
　　彼悭贪过失　　常生饿鬼中　　苦乐随自因　　是故勿复造(罪报忏悔)
　　又阿含经云。世尊告诸比丘。凡夫之人不闻不知说法时节。比丘当知有八不闻知节人不得修行。一者。若如来出现在时。广演教法。得至涅盘如来之所。然此众生在地狱中。不闻不睹。罪报忏悔。二者。若复如来出现世时。广演教法。得至涅盘。然此众生在畜生中。不闻不睹。罪报忏悔。三者。复次如来出现世时。广演教法。得至涅盘。然此众生在饿鬼中。不闻不睹。罪报忏悔。四者。复次如来出现世时。广演教法。得至涅盘。然此众生在长寿天上。不闻不睹。罪报忏悔。五者。复次如来出现世时。广演教法。得至涅盘。然此众生在边地上。诽谤贤圣。造诸邪业。罪报忏悔。六者。复次如来出现世时。广演教法。得至涅盘。然此众生生於中国。不具六根。亦复不别善恶之法。罪报忏悔。七者。若复如来出现在时。广演教法。得至涅盘。然此众生在於中国。虽复六根完具无所缺漏。然彼众生心识邪见。无所慧解。无施亦无受者。亦无善恶之报。无今世后世。亦无父母。亦无沙门婆罗门等。成就得阿罗汉者。自身作证。而自游乐。罪报忏悔。八者。复次如来不出现世。亦复不说法。便至涅盘者。又此众生生在中国。六根完具。堪任受法。聪明高才。闻法作解。修行正见。便有物有施有受者。有善恶之报。有今世后世。亦有沙门婆罗门等。修正见取证得阿罗汉者。不闻不睹。罪报忏悔。
　　我等为无明所覆。不识三途八难罪因。今遇道场。乃能觉知。归命毗卢遮那如来。及一切贤圣海众。烧香散华。三途八难罪因。发露忏悔。不敢覆藏。由此因缘。我及法界众生海一切业报。愿皆清净。

　　次忏悔灭罪印咒

　　唵萨栗末(二合)巴(引)巴眉悉普怛[口*捺]曷捺末日啰也莎曷(应诵三徧)
　　百劫积集罪　　一念悉荡除　　如火焚枯草　　灭尽无有余
　　我昔所造诸恶业　　皆由无始贪瞋痴　　从身语意之所生　　一切我今皆忏悔
　　忏悔已。至心归命。礼本尊毗卢遮那佛。

　　○(白)众等听说经中无常偈

　　始忆容颜华柳色　　谁知鬓发乱线垂　　欲识阎王催命使　　白发来报遣君知　　无常杀鬼难求及　　立追即去不容迟　　眼见人人磨灭尽　　自身更得几多时
　　　　唐　兰山云岩慈恩寺护法国师一行沙门慧觉依经录
　　　　宋　苍山载光寺沙门普瑞补注
　　　　明　钦[袖-禾+(木-十+子)]忠义忠荩四川布政佛弟子木增订正
　　　　鸡山寂光寺沙门读彻参阅
　　　　天台习教观沙门正止治定

　　第十晌

　　一切恭敬敬礼无尽三宝。
　　是诸众等人各胡跪。严持香华。如法供养。愿此供海云徧满十方界。愿此阿僧祇世界妙宝充满。阿僧祗世界衣服充满。阿僧祇世界妙香充满。阿僧祗世界庄严具充满。阿僧祇世界无量摩尼宝充满。阿僧祇世界妙华充满。阿僧祇世界上味充满。阿僧祇世界财货充满。阿僧祇世界床座充满。盖以宝帐敷以妙衣阿僧祇世界种种庄严宝冠充满。以如是等诸供养具。常作供养帝网重重诸佛菩萨贤圣海众。受此供养云。以为光明台。广於无边界。无量无尽。愿作佛事。
　　供养已。一切恭敬。

　　次奉施宝错

　　宝珠自性广大海　　七宝山等最殊胜　　出兴如斯供养云　　诸佛等处我奉献
　　唵萨[口*栗]末怛达遏怛啰得捺布拶铭遏萨摩[口*能]啰悉癹啰捺萨麻英吽
　　宝错经云。有一总持。名无量种咒。皆能成就具大功能。总持曰。
　　唵悉麻啰悉麻啰眉麻捺悉葛啰麻曷令[口*(椔-田+夕)]斡吽

　　次大慧施印咒

　　唵捺麻(紧)萨[口*栗]末(二合)怛达(引)遏怛哑斡浪鸡碇三末(重)啰三末(重)啰吽

　　梵音赞佛

　　佛身无差别　　充满於法界　　能令见色身　　随机善调伏　　此会诸佛子　　善修众智慧　　斯人已能入　　如是方便门　　一一国土中　　普演广大音　　说佛所行处　　周闻十方剎

　　直言赞佛

　　世尊往昔於诸有　　微尘佛所修净业　　故获种种宝光明　　华藏庄严世界海　　广大悲云徧一切　　舍身无量等剎尘　　以昔劫海修行力　　今此世界无诸垢　　放大光明徧住空　　风力所持无动摇　　佛藏摩尼普严饰　　如来愿力令清净　　普散摩尼妙藏华　　以昔愿力空中住　　种种坚固庄严海　　光明云布满十方　　诸摩尼中菩萨云　　普诣十方光炽然　　光焰成轮妙华饰　　法界周流靡不徧　　一切宝中放净光　　其光普照众生海　　十方国土皆周徧　　咸令出苦向菩提　　宝中佛数等众生　　从其毛孔出化形　　梵王帝释轮王等　　一切众生及诸佛　　化现光明等法界　　光中演说诸佛名　　种种方便示调伏　　普应群生无不尽　　华藏世界所有尘　　一一尘中见法界　　宝光现佛如云集　　此是如来剎自在　　广大愿云周法界　　於一切劫化群生　　普贤智地行悉成　　所有庄严从此出
　　南无大方广佛华严经中华藏世界海十身无碍本尊毗卢遮那佛　　南无大慈大悲五百誓愿五浊救苦释迦牟尼佛　　南无东方满月世界十二上愿五浊救苦药师琉璃光王佛　　南无西方极乐世界四十八愿五浊救苦阿弥陀佛　　南无十方三世尽虚空界微尘剎土中大方广佛华严经圆满教海　　南无大方广佛华严经中主於行愿真理普贤菩萨摩诃萨　　南无大方广佛华严经中主於信解证智文殊师利菩萨摩诃萨　　南无大慈大悲五浊救苦千手千眼观世音菩萨摩诃萨　　南无大愿弘深五浊救苦出无佛世安慰人心常住琰魔罗界地藏王菩萨摩诃萨　　南无十方三世尽虚空界微尘剎土中十信菩萨十住菩萨十行菩萨十回向菩萨十地菩萨等觉菩萨徧法界剎海微尘数菩萨一切海众　　南无大方广佛华严经末会中修证五相处五十五圣者　　南无大方广佛华严经末会中圆器上根百城求法一生之内菩萨行圆为末世顿门修证轨范善财菩萨摩诃萨　　南无十方三世尽虚空界微尘剎土中法身色身形相舍利宝塔寺宇一切佛事又於法藏及讲法处菩萨贤圣一切海众　　南无大愿掼甲求生净土末浊夏国护持正法护法国师　　至心归命礼大方广佛华严经华藏世界海本尊毗卢遮那佛　　南无十身无碍毗卢遮那如来道场一切海众　　南无华藏庄严世界海毗卢遮那因果法门
　　十方尽归命　　灭罪增净信　　愿生华藏海　　极乐净土中

　　华藏世界品第五
　　初明华藏因果自体

　　经云尔时普贤菩萨(至)尘数大愿之所严净。
　　愿共诸众生　　往生华藏海　　极乐净土中

　　○次所依风轮

　　经云诸佛子此华藏庄严世界(至)所有庄严从此出。
　　愿共诸众生　　往生华藏海　　极乐净土中
　　南无此阎浮提七处九会周徧法界毗卢遮那道场一切海众　　南无百亿娑婆同类一界周徧法界毗卢遮那道场一切海众　　南无异类数树形等二十剎周徧法界毗卢遮那道场一切海众　　南无无边妙华光香水海普照十方炽然宝光明世界种中周徧法界毗卢遮那道场一切海众　　南无华藏世界有十不可说佛剎微尘数世界种中周徧法界毗卢遮那道场一切海众　　南无华藏世界外尽十方法界剎海犹如华藏周徧法界毗卢遮那道场一切海众　　南无其前诸剎皆以尘成一一尘中皆有佛剎同异类剎周徧法界毗卢遮那道场一切海众　　南无徧虚空界有剎无剎有尘无尘置一尘处有无边同类异类剎周徧法界毗卢遮那道场一切海众　　南无其一一微尘各摄多剎海又此剎等复有微尘彼诸尘内复有剎海尘尘无尽剎剎不断如天帝网重重重重不可称量周徧法界毗卢遮那道场一切海众　　南无徧虚空法界十方三世一切剎海皆亦如是诸佛道场一切海众　　南无华藏世界香水海中种种光明蕊香幢大莲华上等众生数一切诸佛　　南无华藏世界所有微尘一一尘中见四法界宝光明中如云聚现一切诸佛　　南无如是等华藏世界微尘数香水海如云叆叇满十方界诸摩尼中如云一切菩萨海众
　　十方尽归命　　灭罪增净信　　愿生华藏海　　极乐净土中

　　二华藏海布列庄严(分六)
　　○一金刚轮山

　　经云尔时普贤菩萨(至)佛自在力咸令徧。
　　愿共诸众生　　往生华藏海　　极乐净土中

　　○二台面宝地(了悟心性愿相应也)

　　经云尔时普贤菩萨(至)如是一切诸神变。
　　愿共诸众生　　往生华藏海　　极乐净土中

　　○地面三香水

　　经云尔时普贤菩萨(至)悉是如来自在力。
　　愿共诸众生　　往生华藏海　　极乐净土中

　　○四海间香河

　　经云尔时普贤菩萨(至)炳然显现诸佛影。
　　愿共诸众生　　往生华藏海　　极乐净土中

　　○五河间华林

　　经云尔时普贤菩萨(至)随其意乐悉清净。
　　愿共诸众生　　往生华藏海　　极乐净土中

　　○六总结庄严

　　经云尔时普贤菩萨(至)本愿力故住其中。
　　愿共诸众生　　往生华藏海　　极乐净土中
