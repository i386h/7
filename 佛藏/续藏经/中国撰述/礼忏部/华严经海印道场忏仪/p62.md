<!-- { "loadSidebar": true } -->
　　大方等大集经云。尔时娑竭罗龙王。白佛言。世尊何因缘故。我等一切。在龙中生。佛言。龙王谛听谛听。我今为王分别广说。有十种业来生龙中。何等为十。有诸众生行六波罗蜜。欲得阿耨多罗三藐三菩提觉。亦愿欲得无恶障碍。或复欲得多修布施。以时舍施。愿因缘故。来生龙中。复次龙王。或有众生。於大乘中。修行舍施福报因缘故。愿生龙中。复次龙王。或有众生。为阿耨多罗三藐三菩提故。行於布施。福报虽多。不能清净怖畏地狱饿鬼畜生中因缘故。愿生龙中。复次龙王。有诸众生。欲行阿耨多罗三藐三菩提时。生高心大慢力因缘故。愿生龙中。复次龙王。有诸众生。发菩提愿行阿耨多罗三藐三菩提时。多生嗔恚。恨他众生。以嗔忿心。向彼地狱饿鬼畜生。生因缘故。长起嗔忿。如是死已。愿生龙中。复次龙王。有诸众生。求於小乘。欲得福田。觅圣人中。舍布施报。福德供养。如是因缘自愿力故。来生龙中。复次龙王。有诸众生。嫉妒慢故。彼业因缘。来生龙中。复次龙王。有诸众生。多起憍慢。饶於语言。以彼自业。来生龙中。复次龙王。有诸众生。不信佛法僧宝。又不供给和尚阿阇黎。及余大德。又不供养父母二亲。於中种种嗔忿毒心。爱憎憍慢。痴因缘故。於福田中。邪错行故。以是业缘。来生龙中。复次龙王。有诸众生。种种痴慢。恶业力多。福德力少。心怖畏故。愿生龙中。复次龙王。有诸众生。妄语两舌恶口无慈。此三业缘故。而生龙中。佛言。龙王以此十种业因缘故。来生龙中。复次龙王。复有三业因缘。而生龙中。何等为三。有诸众生。坚固恶业。造身口意彼业熟故。生地狱中。经无量劫。受大极苦。难得解脱。虽免大业。小业未尽。生於龙中。或畜生中。或饿鬼中。以此三恶业因缘故。来生龙中。时娑竭罗龙王复白佛言。如是世尊。而此龙中。或有诸龙所受乐报。犹如诸天。或有余龙受乐如人。有如饿鬼。如畜生者。或有余龙。如地狱中受大辛苦。说是语已。时娑竭罗大龙王子。名青莲华。面前白佛言。世尊我何恶业罪因缘故。来生龙中。身大端正。所有色触。或服衣裳。及坐卧处。於一切时。我身受用。犹如火烧。常无衣服。赤体而行。如我父王。乐受最胜。如转轮王果报不异。佛言。华面谛听谛听。善思念之。今当为汝说於本事。乃往过去三十一劫。有佛世尊。名曰尸弃多陀阿伽度阿罗诃三藐三佛陀。时彼世中有王。名曰裴多富沙彼富沙王。於三月中供养彼佛。并及无量百千须陀洹斯陀含阿那含阿罗汉。及大菩萨摩诃萨众。以种种衣服饭食汤药。而供养之。至心听法。既闻法已。即发阿耨多罗三藐三菩提心。如是三月设供养已。彼富沙王。为尸弃佛及余众僧。造立寺舍。施种种衣服。饮食汤药床卧被褥。具足丰饶。彼富沙王第一太子名裴多娑树帝。彼娑树帝。见佛闻法。於流转中。生大怖畏。从父王边。礼拜谘请。欲就佛愿求出家。王报子言。欲往随意任汝。出家已又白父言。我欲父王寺上停止富沙王言。亦随汝意往彼寺中。时尸弃佛众僧弟子。在彼寺中。坐卧受用[口*軗]啖饮食。彼富沙子裴多娑树帝。嫉妒生心。忿彼旧住佛弟子众。恒嗔骂之。时彼众僧。被嗔骂已。悉皆离寺。彼娑树帝。见僧去已。生欢喜心。即自念言。彼去者好我大安隐。众僧去已。时娑树帝。恣用寺内衣服饮食。有余人来即不听住。彼娑树帝。具造如是诸恶业已。命终之后。生大地狱中。经无量千万那由他岁。受诸火烧地狱。得脱生饿鬼中。复经无量百千万岁。而受辛苦。饿鬼中死。还堕地狱。脱地狱已。生饿鬼中。如是经由三十一劫。汝等诸龙。谛听谛听。其娑树帝。於流转中。具足如是受诸辛苦。佛言。华面彼娑树帝者。岂异人乎。即汝身是也。乃往过去恶业因缘故。生大地狱饿鬼畜生。轮转受苦。经是三十一大劫中。备受众苦。曾未暂舍余残业故。来生龙中。受是恶报。时华面龙。闻是语已。大声啼哭。举身自投。四肢布地。礼拜白佛作如是言。我今至心从佛忏悔。我大痴惑。大慢愚朦。不解方便。差别好恶。造是罪业低头合掌。至心发露。不敢覆藏。如来世尊。我今至诚。入於骨髓。归佛归法归比丘僧。从今发意乃至寿尽。於是时中。作优婆塞。佛言。善哉善哉。善男子。汝今忧於地狱饿鬼恶道业报。如是至心。归依我者。得尽彼业。罪报忏悔。
　　又经律异相云。龙王白佛言。我从劫初。止住大海。从拘楼秦佛时。大海之中。妻子甚少。今者海龙眷属甚多。佛告龙王。於其佛法出家违戒。犯行不舍。破戒者。多生龙中。直见多堕地狱如斯之类。寿终已后。皆生龙中。佛告龙王。拘楼秦佛时。九十八亿居家。出家违其禁戒。皆生龙中。拘那含牟尼佛时。八十亿居家出家。毁戒恣心。寿终之后。皆生龙中。迦叶佛时。六十四亿居家出家犯戒。皆生龙中。於我世中。九百九十亿居家出家斗诤。诽谤犯戒。死堕龙中。今已有生者。以是之故。在大海中。诸龙妻子眷属。不可称计。我泥洹后。多有恶优婆塞。违失禁戒。当生龙中。或堕地狱。罪报忏悔。
　　我等为无明所覆不识龙趣罪因。今遇道场。方始觉知。归命毗卢遮那如来。及一切贤圣海众。烧香散华。诸龙王趣一切业报。发露忏悔。不敢覆藏。由此因缘。我及法界众生海龙趣一切重罪。愿皆清净。

　　次忏悔灭罪印咒

　　唵萨[口*栗]末(二合)巴(引)巴眉悉普怛[口*捺]曷捺末日啰也莎曷(应诵三徧)
　　百劫积集罪　　一念尽荡除　　如火焚枯草　　灭尽无有余
　　我昔所造诸恶业　　皆由无始贪嗔痴　　从身语意之所生　　一切我今皆忏悔
　　忏悔已至心归命礼本尊毗卢遮那佛。

　　○(白)众等听说经中无常偈

　　阎王使卒可怖畏　　狱卒罗剎来擒时　　起大怖疾失便利　　受其如此极畏苦　　如是极恶怖畏中　　谁能为我而救护　　怖相现时翻恶眼　　於其四方求依处　　若不见於依托处　　后起至极大忧恼　　彼既无有救护者　　我当尔时奈之何
　　　　唐　兰山云岩慈恩寺护法国师行沙门慧觉依经录
　　　　宋　苍山载光寺沙门普瑞补注
　　　　明　钦[袖-禾+(木-十+子)]忠义忠荩四川布政佛弟子木增订正
　　　　鸡山寂光寺沙门读彻参阅
　　　　天台习教观沙门正止治定

　　第三十四晌
　　次十地位中第五第六善知识会

　　一切恭敬敬礼无尽三宝。
　　是诸众等人各胡跪。严持香华。如法供养。愿此供海云。徧满十方界。微妙香华。种种色华。无量奇妙华。喜见华。可喜乐华。一切时华。天华。人华。世所珍爱华。甚芬馥悦意华。以如是等诸供养具。常作供养。帝网重重。诸佛菩萨贤圣海众。受此供养云。以为光明台。广於无边界无量无尽。愿作佛事。
　　供养已。一切恭敬。

　　次奉施宝错

　　宝珠自性广大海　　七宝山等最殊胜　　出兴如斯供养云　　诸佛等处我奉献
　　唵萨[口*栗]末怛达遏怛啰得捺布拶铭遏萨摩[口*能]啰悉癹啰捺萨麻英吽
　　宝错经云。有一总持名无量种咒。皆能成就具大功能。总持曰。
　　唵悉麻啰悉麻啰眉麻捺悉葛啰麻曷令[口*(椔-田+夕)]斡吽

　　次不空摩尼印咒

　　唵哑么遏布[口*(椔-田+夕)]麻祢巳能麻末唧呤怛达遏怛眉浪鸡碇萨慢怛不啰萨啰吽

　　梵音赞佛

　　毗卢遮那佛　　能转正法轮　　法界诸国土　　如云悉周徧　　十方众所有　　诸大世界海　　佛神通愿力　　处处转法轮　　一切诸剎士　　广大众会中　　名号各不同　　随缘演妙法

　　直言赞佛

　　正觉功德大智山　　普达境界到彼岸　　等於三世诸如来　　是故我今恭敬礼　　已升无相境界岸　　而现妙相庄严身　　放於离垢千光明　　破魔军众咸令尽　　十方所有诸世界　　悉皆震动无有余　　未曾恐怖一众生　　善逝威神力如是　　虚空法界性平等　　已能如是而安住　　一切舍生无所量　　成就最上菩提道　　於诸境界智无碍　　与一切佛同其性
　　南无大方广佛华严经中华藏世界海十身无碍本尊毗卢遮那佛　　南无大慈大悲五百誓愿五浊救苦释迦牟尼佛　　南无东方满月世界十二上愿五浊救苦药师琉璃光王佛　　南无西方极乐世界四十八愿五浊救苦阿弥陀佛　　南无十方三世尽虚空界微尘剎土中大方广佛华严经圆满教海　　南无大方广佛华严经中主於行愿真理普贤菩萨摩诃萨　　南无大方广佛华严经中主於信解证智文殊师利菩萨摩诃萨　　南无大慈大悲五浊救苦千手千眼观世音菩萨摩诃萨　　南无大愿弘深五浊救苦出无佛世安慰人心常住焰魔罗界地藏王菩萨摩诃萨　　南无十方三世尽虚空界微尘剎土中十信菩萨十住菩萨十行菩萨十回向菩萨十地菩萨等觉菩萨徧法界剎海微尘数菩萨一切海众　　南无大方广佛华严经末会中修证五相处五十五圣者　　南无大方广佛华严经末会中圆器上根百城求法一生之内菩萨行圆为末世顿门修证轨范善财菩萨摩诃萨　　南无十方三世尽虚空界微尘剎土中法身色身形相舍利宝塔寺宇一切佛事又於法藏及讲法处菩萨贤圣一切海众　　南无大愿掼甲求生净土未浊夏国护持正法护法国师　　至心归命。礼大方广佛华严经华藏世界海本尊毗卢遮那佛
　　十方尽归命　　灭罪增净信　　愿生华藏海　　极乐净土中

　　第五寂静音海主夜神知念念出生广大喜庄严解脱法门

　　经云尔时善财童子(至)殷勤瞻仰辞退而去。
　　愿共诸众生　　往生华藏海　　极乐净土中

　　次寂静音海夜神得法处佛
　　初普光幢劫中普满妙藏剎中诸佛

　　南无不退转法界音如来　　南无法树威德山如来　　南无一切法海音声王如来　　南无宝光明灯幢王如来　　南无功德须弥光如来　　南无法云音声王如来　　南无智灯照曜王如来　　南无法勇妙德幢如来　　南无师子勇猛法智灯如来　　南无智力山王如来　　南无清净光金庄严世界普光明幢劫中有如是等佛剎微尘数一切如来

　　次华藏庄严世界海堪忍世界中佛

　　南无迦罗鸠孙驮如来　　南无拘那含牟尼如来　　南无迦叶如来　　南无毗卢遮那如来　　南无十不可说不可说佛剎微尘数法界安立海见彼一切法界安立海一切佛剎所有微尘一一尘中有十不可说不可说佛剎微尘数佛国土一一佛土皆有毗卢遮那如来　　南无如是等不可说佛剎微尘数诸佛道场一切海众

　　次寂静音海主夜神

　　南无华藏庄严世界中得念念出生广大喜庄严解脱门寂静音海主夜神
