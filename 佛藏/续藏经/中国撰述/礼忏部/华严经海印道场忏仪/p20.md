<!-- { "loadSidebar": true } -->
　　如来成正觉时。以一相方便。入善觉智三昧。入已。於一成正觉广大身。现一切众生数等身。住於身中。如一成正觉广大身。一切成正觉广大身悉亦如是。菩萨摩诃萨应如是知。佛子。如来有如是等无量成正觉门。是故应知。如来所现身有无量。以无量故。说如来身於无量界。等众生界。佛子。菩萨摩诃萨应知。如来身一毛孔中。有一切众生数等诸佛身。何以故。如来成正觉身。究竟无生灭。故如一毛孔徧法界。一切毛孔悉亦如是。当知无有少许处空无佛身。何以故。如来成正觉无处不至故。随其所能。随其势力。於道场菩提树下师子座上。以种种身成等正觉。佛子。菩萨摩诃摩应知。此心念念常有佛成正觉。何以故。诸佛如来不离此心。成正觉故。如自心。一切众生心亦复如是。悉有如来成等正觉。广大周徧。无处不有。不离不断。无有休息。
　　南无大方广佛华严经中华藏世界海十身无碍本尊毗卢遮那佛　　南无大慈大悲五百誓愿五浊救苦释迦牟尼佛　　南无东方满月世界十二上愿五浊救苦药师琉璃光王佛　　南无西方极乐世界四十八愿五浊救苦阿弥陀佛　　南无十方三世尽虚空界微尘剎土中大方广佛华严经圆满教海　　南无大方广佛华严经中主於行愿真理普贤菩萨摩诃萨　　南无大方广佛华严经中主於信解证智文殊师利菩萨摩诃萨　　南无大慈大悲五浊救苦千手千眼观世音菩萨摩诃萨　　南无大愿弘深五浊救苦出无佛世安慰人心常住琰魔罗界地藏王菩萨摩诃萨　　南无十方三世尽虚空界微尘剎土中十信菩萨十住菩萨十行菩萨十回向菩萨十地菩萨等觉菩萨徧法界剎海微尘数菩萨一切海众　　南无大方广佛华严经末会中修证五相处五十五圣者　　南无大方广佛华严经末会中圆器上根百城求法一生之内菩萨行圆为末世顿门修证轨范善财菩萨摩诃萨　　南无十方三世尽虚空界微尘剎土中法身色身形相舍利宝塔寺宇一切佛事又於法藏及讲法处菩萨贤圣一切海众　　南无大愿掼甲求生净土末浊夏国护持正法护法国师　　至心归命礼大方广佛华严经华藏世界海本尊毗卢遮那佛
　　十方尽归命　　灭罪增净信　　愿生华藏海　　极乐净土中
　　经云尔时普贤菩萨(至)普化一切诸含识。
　　愿共诸众生　　往生华藏海　　极乐净土中
　　经云尔时普贤菩萨(至)微尘数世界於中布列。
　　愿共诸众生　　往生华藏海　　极乐净土中

　　初总显剎种不同

　　南无此十不可说佛剎微尘数香水海中有十不可说佛剎微尘数世界种安住一切世界种复有十不可说佛剎微尘数世界诸佛道场一切海众
　　十方尽归命　　灭罪增净信　　愿生华藏海　　极乐净土中

　　次别显剎种香水海(分二)
　　○初诸海所依

　　南无此十不可说佛剎微尘数诸香水海在华藏庄严世界海中如天帝网分布而住诸佛道场一切海众
　　十方尽归命　　灭罪增净信　　愿生华藏海　　极乐净土中

　　○二诸海剎种(分三)
　　○初总辨中间一海
　　能持剎种

　　南无如是等不可说不可说佛剎微尘数香摩尼王庄严大莲华上普照十方炽然宝光明世界种种诸佛道场一切海众
　　十方尽归命　　灭罪增净信　　愿生华藏海　　极乐净土中

　　所持世界(又二)
　　○初总举大数

　　南无不可说佛剎微尘数一切香水海行列诸佛道场一切海众
　　十方尽归命　　灭罪增净信　　愿生华藏海　　极乐净土中
　　经云其最下方有世界(至)各各力加持周匝围绕。
　　愿共诸众生　　往生华藏海　　极乐净土中

　　○二别辨二十层大剎

　　南无其最下方最胜光徧照世界净眼离垢灯佛道场一切海众　　南无一佛剎微尘数世界周匝围绕诸佛道场一切海众　　南无此上过佛剎微尘数世界种种香莲华妙庄严世界师子光胜照佛道场一切海众　　南无二佛剎微尘数世界周匝围绕诸佛道场一切海众　　南无此上过佛剎微尘数世界一切宝庄严普照光世界净光智胜幢佛道场一切海众　　南无三佛剎微尘数世界周匝围绕诸佛道场一切海众　　南无此上过佛剎微尘数世界种种光明华庄严世界金刚光明无量精进力善出现佛道场一切海众　　南无四佛剎微尘数世界周匝围绕诸佛道场一切海众　　南无此上过佛剎微尘数世界普放妙华光世界香光喜力海佛道场一切海众　　南无五佛剎微尘数世界周匝围绕诸佛道场一切海众　　南无此上过佛剎微尘数世界净妙光明世界普光自在幢佛道场一切海众　　南无六佛剎微尘数世界周匝围绕诸佛道场一切海众　　南无此上过佛剎微尘数世界众华焰庄严世界欢喜海功德名称自在光佛道场一切海众　　南无七佛剎微尘数世界周匝围绕诸佛道场一切海众　　南无此上过佛剎微尘数世界出生威力地世界广大名称智海幢佛道场一切海众　　南无八佛剎微尘数世界周匝围绕诸佛道场一切海众　　南无此上过佛剎微尘数世界出妙音声世界清净月光明相无能催伏佛道场一切海众　　南无九佛剎微尘数世界周匝围绕诸佛道场一切海众　　南无此上过佛剎微尘数世界金刚幢世界一切法海最胜王佛道场一切海众　　南无十佛剎微尘数世界周匝围绕诸佛道场一切海众　　南无此上过佛剎微尘数世界恒出现帝青宝光明世界无量功德法佛道场一切海众　　南无十一佛剎微尘数世界周匝围绕诸佛道场一切海众　　南无此上过佛剎微尘数世界光明照耀世界超释梵佛道场一切海众　　南无十二佛剎微尘数世界周匝围绕诸佛道场一切海众　　南无此上过佛剎微尘数世界娑婆世界毗卢遮那佛道场一切海众　　南无十三佛剎微尘数世界周匝围绕诸佛道场一切海众　　南无此上过佛剎微尘数世界寂静离尘光世界徧法界胜音佛道场一切海众　　南无十四佛剎微尘数世界周匝围绕诸佛道场一切海众　　南无此上过佛剎微尘数世界众妙光明灯世界不可摧伏力普照幢佛道场一切海众　　南无十五佛剎微尘数世界周匝围绕诸佛道场一切海众　　南无此上过佛剎微尘数世界清净光徧照世界清净日功德眼佛道场一切海众　　南无十六佛剎微尘数世界周匝围绕诸佛道场一切海众　　南无此上过佛剎微尘数世界宝庄严藏世界无碍智光明徧照十方佛道场一切海众　　南无十七佛剎微尘数世界周匝围绕诸佛道场一切海众　　南无此上过佛剎微尘数世界离尘世界无量方便最胜幢佛道场一切海众　　南无十八佛剎微尘数世界周匝围绕诸佛道场一切海众　　南无此上过佛剎微尘数世界清净光普照世界普照法界虚空光佛道场一切海众　　南无十九佛剎微尘数世界周匝围绕诸佛道场一切海众　　南无此上过佛剎微尘数世界妙宝焰世界福德相光明佛道场一切海众　　南无二十佛剎微尘数世界周匝围绕诸佛道场一切海众
　　十方尽归命　　灭罪增净信　　愿生华藏海　　极乐净土中

　　○三类结所余(分四)
　　初结多数

　　南无次有香水海名金刚轮庄严等世界中有如是等不可说佛剎微尘数广大世界诸佛道场一切海众
　　十方尽归命　　灭罪增净信　　愿生华藏海　　极乐净土中

　　二结形类

　　经云所谓十佛剎微尘数(至)及围绕此海香水河中。
　　愿共诸众生　　往生华藏海　　极乐净土中
　　南无十佛剎微尘数须弥山形世界中诸佛道场一切海众　　南无十佛剎微尘数江河形世界诸佛道场一切海众　　南无十佛剎微尘数回转形世界诸佛道场一切海众　　南无十佛剎微尘数漩流形世界诸佛道场一切海众　　南无十佛剎微尘数轮辋形世界诸佛道场一切海众　　南无十佛剎微尘数坛墠形世界诸佛道场一切海众　　南无十佛剎微尘数树林形世界诸佛道场一切海众　　南无十佛剎微尘数楼观形世界诸佛道场一切海众　　南无十佛剎微尘数尸罗幢形世界诸佛道场一切海众　　南无十佛剎微尘数普方形世界诸佛道场一切海众　　南无十佛剎微尘数胎藏形世界诸佛道场一切海众　　南无十佛剎微尘数莲华形世界诸佛道场一切海众　　南无十佛剎微尘数佉勒迦形世界诸佛道场一切海众　　南无十佛剎微尘数种种众生形世界诸佛道场一切海众　　南无十佛剎微尘数佛相形世界诸佛道场一切海众　　南无十佛剎微尘数圆光形世界诸佛道场一切海众　　南无十佛剎微尘数云形世界诸佛道场一切海众　　南无十佛剎微尘数珠网形世界诸佛道场一切海众　　南无十佛剎微尘数门闼形世界诸佛道场一切海众　　南无十佛剎微尘数诸庄严具形世界诸佛道场一切海众　　南无如是等不可说佛剎微尘数世界中诸佛道场一切海众

　　三结眷属

　　南无此一一世界各有十佛剎微尘数广大世界周匝围绕诸佛道场一切海众　　南无如是等不可说世界又复佛剎微尘数世界而为眷属诸佛道场一切海众

　　四彰所在

　　南无此不可说佛剎微尘数香水海复有华光香水海及围绕此海香水河中诸佛道场一切海众
　　十方尽归命　　灭罪增净信　　愿生华藏海　　极乐净土中

　　次六十四地狱忏悔

　　惟愿帝网无尽佛法僧宝。毗卢遮那如来。普贤文殊海会圣众。世出世神。慈悲本愿。放大光明。照於法会。证盟护念。哀愍摄受。我及一切众生海。自从无始。直至今时。业海无尽。帝网重重。一切地狱罪业。发露忏悔。
　　经律异相云。六十四地狱者。
　　一曰脚踏。先踏杀人。今为狱鬼所蹋。经二百岁。罪报忏悔。
　　二曰刀山。先杀众生。今受罪二百岁。罪报忏悔。
　　三曰审谛。生时瞋心骂人。以为鸟兽。五百岁中铁杵舂口。罪毕受生。人头鸟身。口常言罪。罪报忏悔。
　　四曰抱刀剑。生时自犯淫戒。又犯持戒人。罪报忏悔。
　　五曰沸沙。先以热灰覆众生上。罪报忏悔。
　　六曰沸井。井水常沸。先以恶心。用不净物。置井中。罪毕。百岁为井中虾蟇。罪报忏悔。
　　七曰灶窗。狱卒以人倒纳灶窗中。此女生时。以顾影衣曳他男子。罪报忏悔。
　　八曰哑鬼。狱卒常烧铁篦烙其舌。生时父母及师唤之不应。经二百岁。后生为哑人。罪报忏悔。
　　九曰热灰。广七百里满中热灰。此人生时。起淫欲心。就贞女宿。终不果遂。受罪二百岁。后生患疮及恐怖。罪报忏悔。
　　十曰沸屎。广三万里满中屎尿。驱人入中。昔赐人好食。嗔言如食不净。受罪五百岁。后复为猪。罪报忏悔。
　　十一曰[月*夆]臭。纵广二千五百里满中脓血。此人生时。以不善心入圣人室。失气泄秽。受罪二百四十岁。后生贫贱人中。身体常臭。罪报忏悔。
　　十二曰不净。纵广千里满中涕唾。生时以慢心不净手。捻香供养大圣。后生人中常慢。罪报忏悔。
