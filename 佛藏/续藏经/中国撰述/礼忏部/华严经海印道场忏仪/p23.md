<!-- { "loadSidebar": true } -->
　　南无此中最下方十方无尽色藏轮世界莲华眼光明徧照佛道场一切海众　　南无佛剎微尘数世界周匝围绕诸佛道场一切海众　　南无此上过佛剎微尘数世界净妙庄严藏世界无上慧大师子佛道场一切海众　　南无此上过佛剎微尘数世界出现莲华座世界徧照法界光明王佛道场一切海众　　南无此上过佛剎微尘数世界宝幢音世界大功德普名称佛道场一切海众　　南无此上过佛剎微尘数世界金刚宝庄严藏世界莲华日光明佛道场一切海众　　南无此上过佛剎微尘数世界因陀罗华月世界法自在智慧幢佛道场一切海众　　南无此上过佛剎微尘数世界妙轮藏世界大喜清净音佛道场一切海众　　南无此上过佛剎微尘数世界妙音藏世界大力善商主佛道场一切海众　　南无此上过佛剎微尘数世界清净月世界须弥光智慧力佛道场一切海众　　南无此上过佛剎微尘数世界无边庄严相世界方便愿净月光佛道场一切海众　　南无此上过佛剎微尘数世界妙华音世界法海大愿音佛道场一切海众　　南无此上过佛剎微尘数世界一切宝庄严世界功德宝光明相佛道场一切海众　　南无此上过佛剎微尘数世界一切宝庄严世界功德宝光明相佛道场一切海众　　南无此上过佛剎微尘数世界坚固地世界美音最胜天佛道场一切海众　　南无此上过佛剎微尘数世界普光善化世界大精进寂静慧佛道场一切海众　　南无此上过佛剎微尘数世界善守护庄严行世界见者生欢喜佛道场一切海众　　南无此上过佛剎微尘数世界旃檀宝华藏世界甚深不可动智慧光徧照佛道场一切海众　　南无此上过佛剎微尘数世界现种种色相海世众普放不思议胜义王光明佛道场一切海众　　南无此上过佛剎微尘数世界化现十方大光明世界胜功德威光无与等佛道场一切海众　　南无此上过佛剎微尘数世界须弥云幢世界极净光明眼佛道场一切海众　　南无此上过佛剎微尘数世界莲华徧照世界解脱精进日佛道场一切海众　　南无如是等有不可说佛剎微尘数世界诸佛道场一切海众
　　十方尽归命　　灭罪增净信　　愿生华藏海　　极乐净土中

　　第五金刚轮庄严底香水海

　　经云诸佛子此帝青宝庄严(至)佛号最胜觉神通王。
　　愿共诸众生　　往生华藏海　　极乐净土中

　　○初能持剎种

　　南无次有不可说佛剎微尘数世界中有金刚轮庄严底香水海妙间错因陀罗网世界种中诸佛道场一切海众
　　十方尽归命　　灭罪增净信　　愿生华藏海　　极乐净土中

　　○次所持世界

　　南无此中最下方莲华网世界法身普觉慧佛道场一切海众　　南无佛剎微尘数世界周匝围绕诸佛道场一切海众　　南无此上过佛剎微尘数世界无尽日光明世界最胜大觉慧佛道场一切海众　　南无此上过佛剎微尘数世界普放妙光明世界大福云无尽力佛道场一切海众　　南无此上过佛剎微尘数世界树华幢世界无边智法界音佛道场一切海众　　南无此上过佛剎微尘数世界真珠盖世界波罗蜜师子频申佛道场一切海众　　南无此上过佛剎微尘数世界无边音世界一切智妙觉慧佛道场一切海众　　南无此上过佛剎微尘数世界普见树峰世界普现众生前佛道场一切海众　　南无此上过佛剎微尘数世界师子帝网光世界无垢日金色光焰云佛道场一切海众　　南无此上过佛剎微尘数世界众宝间错世界帝幢最胜慧佛道场一切海众　　南无此上过佛剎微尘数世界无垢光明地世界一切力清净月佛道场一切海众　　南无此上过佛剎微尘数世界恒出叹佛功德音世界如虚空普觉慧佛道场一切海众　　南无此上过佛剎微尘数世界高焰藏世界化现十方大云幢佛道场一切海众　　南无此上过佛剎微尘数世界光严道场世界无等智徧照佛道场一切海众　　南无此上过佛剎微尘数世界出生一切宝庄严世界广度众生神通王佛道场一切海众　　南无此上过佛剎微尘数世界光严妙宫殿世界一切义成广大慧佛道场一切海众　　南无此上过佛剎微尘数世界离尘寂静世界不唐现佛道场一切海众　　南无此上过佛剎微尘数世界摩尼华幢世界悦意吉祥音佛道场一切海众　　南无此上过佛剎微尘数世界普云藏世界最胜觉神通王佛道场一切海众　　南无如是等有不可说佛剎微尘数世界诸佛道场一切海众
　　十方尽归命　　灭罪增净信　　愿生华藏海　　极乐净土中

　　次十习六报忏悔

　　惟愿帝网无尽佛法僧宝。毗卢遮那如来。普贤文殊海会圣众。世出世神。慈悲本愿。放大光明。照於法会。证盟护念。哀愍摄受。愿我及一切众生海。自从无始。至於今时。业海无尽。帝网重重。十习六报。一切罪障。发露忏悔。
　　楞严经云。阿难。一切众生实本真净。因彼妄见。有妄习生。因此分开内分外分。阿难。内分即是众生分内。因诸爱染。发起无明妄情。情积不休。能生爱水。是故众生心忆珍羞。口中水出。心忆前人或怜或恨。目中泪盈。贪求财宝。心发爱涎。举体光润。心着行淫。男女二根自然流液。阿难。诸爱虽别。流结是同。润湿不升。自然从坠。此名内分。阿难。外分即是众生分外。因诸渴仰。发明虚想。想积不休。能生胜气。是故众生心持禁戒。举身轻清。心持咒印。顾盻雄毅。心欲生天。梦想飞举。心存佛国。圣境冥现。事善知识。自轻身命。阿难。诸想虽别。轻举是同。飞动不沈。自然超越。此名外分。阿难。一切世间生死相续。生从顺习。死从变流。临命终时。未舍暖触。一生善恶俱时顿现。死逆生顺。二习相交。纯想即飞。必生天上。若飞心中兼福兼慧及与净愿。自然心开。见十方佛。一切净土随愿往生。情少想多。轻举非远。即为飞仙。大力鬼王。飞行夜叉。地行罗剎。游於四天。所去无碍。其中若有善愿善心。护持我法。或护禁戒。随持戒人。或护神咒。随持咒者。或护禅定。保绥法忍。是等亲住如来座下○情想均等。不飞不坠。生於人间。想明斯聪。情幽斯钝。罪报忏悔○情多想少。流入横生。重为毛群。轻为羽族。罪报忏悔○七情三想。沈下水轮。生於火际。受气猛火。身为饿鬼。常被火烧。水能害己。无食无饮。经百千劫。罪报忏悔○九情一想。下洞火轮。身入风火二交过地。轻生有间。重生无间。二种地狱。罪报忏悔○纯情即沈。入阿鼻狱。若沈心中。有谤大乘。毁佛禁戒。诳妄说法。虚食信施。滥膺恭敬。五逆十重。更生十方阿鼻地狱。循造罪业。虽则自招。众同分中兼有元地。罪报忏悔。
　　阿难。此等皆是彼诸众生自业所感。造十习因。受六交报。云何十因。阿难。一者。淫习交接。发於相磨。研磨不休。如是故有大猛火光。於中发动。如人以手自相摩触。暖相现前。二习相然。故有铁床铜柱诸事。是故十方一切如来。色目行淫。同名欲火。菩萨见欲。如避火坑。罪报忏悔。
　　二者。贪习交计。发於相吸。吸揽不止。如是故有积寒坚氷。於中冻裂。如人以口吸缩风气。有冷触生。二习相陵。故有咤咤波波罗罗青赤白莲寒氷等事。是故十方一切如来。色目多求。同名贪水。菩萨见贪。如避瘴海。罪报忏悔。
　　三者。慢习交凌。发於相恃。驰流不息。如是故有腾逸犇波。积波为水。如人口舌自相绵味因而水发。二习相鼓。故有血河灰河热沙毒海镕铜灌吞诸事。是故十方一切如来。色目我慢。名饮痴水。菩萨见慢。如避巨溺。罪报忏悔。
　　四者。瞋习交冲。发於相忤。忤结不息。心热发火。铸气为金。如是故有刀山铁捆剑树剑轮斧钺枪锯。如人衔冤杀气飞动。二习相击。故有宫割斩斫锉刺搥击诸事。是故十方一切如来。色目瞋恚。名利刀剑。菩萨见瞋。如避诛戮。罪报忏悔。
　　五者。诈习交诱。发於相调。引起不住。如是故有纯木绞校。如水浸田草木生长。二习相延。故有杻械枷锁鞭杖檛棒诸事。是故十方一切如来。色目奸伪。同名谗贼。菩萨见诈。如畏豺狼。罪报忏悔。
　　六者。诳习交欺。发於相罔。诬罔不止。飞心造奸。如是故有尘土屎尿秽污不净。如尘随风。各无所见。二习相加。故有没溺腾掷飞坠漂沦诸事。是故十方一切如来。色目欺诳。同名劫杀。菩萨见诳。如践蛇虺。罪报忏悔。
　　七者。怨习交嫌。发於衔恨。如是故有飞石投礰匣贮车槛瓮盛囊扑。如阴毒人怀抱畜恶。二习相吞。故有投掷擒捉击射抛撮诸事。是故十方一切如来。色目冤家。同名害鬼。菩萨见怨。如饮鸩酒。罪报忏悔。
　　八者。见习交明。如萨迦耶见戒禁取邪悟诸业。发於违拒。出生相反。如是故有王使王吏证执文籍。如行路人来往相见。二习相交。故有勘问权诈拷讯推鞠察访披究照明善恶童子手执文簿辞辩诸事。是故十方一切如来。色目恶见。同名见坑。菩萨见诸虚妄徧执。如临毒壑。罪报忏悔。
　　九者。枉习交加。发於诬谤。如是故有合山合石碾硙耕磨。如谗贼人逼枉良善。二习相排。故有压捺搥按蹙漉衡度诸事。是故十方一切如来色目怨谤。同名谗虎。菩萨见枉。如遭霹雳。罪报忏悔。
　　十者。讼习交喧。发於藏覆。如是故有鉴见照烛。如於日中不能藏隐。二习相陈。故有恶友业镜火珠披露宿业对验诸事。是故十方一切如来色目藏覆。同名阴贼。菩萨见覆。如戴高山。履於巨海。罪报忏悔。
　　云何六报。阿难。一切众生六识造业。所招恶报。从六根出。云何恶报从六根出。一者。见报招引恶果。此见业交。则临终时。先见猛火满十方界。亡者神识飞坠乘烟。入无间狱。发明二相。一者。明见。则能徧见种种恶物生无量畏。二者。暗见。寂然不见生无量恐。如是见火烧见能为热砂热灰。烧听能为镬汤洋铜。烧息能为黑烟紫焰。烧味能为焦丸铁糜。烧触能为热灰炉炭。烧心能生星火迸洒煽鼓空界。罪报忏悔。
　　二者。闻报招引恶果。此闻业交。则临终时。先见波涛。没溺天地。亡者神识降注乘流。入无间狱。发明二相。一者。开听。听种种闹。精神愗乱。二者。闭听。寂无所闻。幽魄沈没。如是闻波。注闻则能为责为诘。注见则能为雷为吼为恶毒气。注息则能为雨为雾。洒诸毒虫。周满身体。注味则能为脓为血。种种杂秽。注触则能为畜为鬼为粪为尿。注意则能为电为雹。摧碎心魄。罪报忏悔。
　　三者。齅报招引恶果。此齅业交。则临终时。先见毒气充塞远近。亡者神识从地涌出。入无间狱。发明二相。一者。通闻。被诸恶气。熏极心扰。二者。塞闻。气掩不通。闷绝於地。如是齅气。冲息则能为质为履。冲见则能为火为炬。冲闻则能为没为溺。为洋为沸。冲味则能为馁为爽。冲触则能为绽为烂。为大肉山。有百千眼。无量唼食。冲思则能为灰为瘴。为飞砂礰。击碎身体。罪报忏悔。
