<!-- { "loadSidebar": true } -->
　　十方尽归命　　灭罪增净信　　愿生华藏海　　极乐净土中

　　第六守护一切城主夜神知甚深自在妙音解脱法门

　　经云尔时善财童子(至)殷勤瞻仰辞退而。
　　愿共诸众生　　往生华藏海　　极乐净土中

　　次护一切城主夜神得法处佛
　　初离垢光明劫中法界功德云世界中诸佛

　　南无法须弥山微尘数一切如来　　南无法海雷音光明王佛　　南无离垢法光明佛　　南无法轮光明髻佛　　南无法日功德云佛　　南无法海妙音王佛　　南无法日智慧灯佛　　南无法华幢云佛　　南无法焰山幢王佛　　南无甚深法功德月佛　　南无法智普光藏佛　　南无开示普智藏佛　　南无功德藏山王佛　　南无普门须弥贤佛　　南无一切法精进幢佛　　南无法宝华功德云佛　　南无寂静光明髻佛　　南无法光明慈悲月佛　　南无功德焰海佛　　南无智日普光明佛　　南无普贤圆满智佛　　南无神通智光王佛　　南无福德华光灯佛　　南无智师子幢王佛　　南无日光普照王佛　　南无须弥宝庄严相佛　　南无日光普照佛　　南法法王功德月佛　　南无开敷莲华妙音云佛　　南无日光明相佛　　南无普光明妙法音佛　　南无师子金刚那罗延无畏佛　　南无普智勇猛幢佛　　南无普开法莲华身佛　　南无功德妙莲华海佛　　南无道场功德月佛　　南佛法炬炽然月佛　　南无普光明髻佛　　南无法幢灯佛　　南无金刚海幢云佛　　南无名称山功德云佛　　南无栴檀妙月佛　　南无普妙光明华佛　　南无照一切众生光明王佛　　南无功德莲华藏佛　　南无香焰光明王佛　　南无波头摩华因佛　　南无众相山普光明佛　　南无普名称幢佛　　南无须弥普门光佛　　南无功德法城光佛　　南无大树山光明佛　　南无普德光明幢佛　　南无功德吉祥相佛　　南无勇猛法力幢佛　　南无法轮光明音佛　　南无功德山智慧光佛　　南无无上妙法月佛　　南无法莲华净光幢佛　　南无宝莲华光明藏佛　　南无光焰云山灯佛　　南无普觉华佛　　南无种种功德焰须弥藏佛　　南无圆满光山王佛　　南无福德云庄严佛　　南无法山云幢佛　　南无功德山光明佛　　南无法日云灯王佛　　南无法云名称王佛　　南无法轮云佛　　南无开悟菩提智光幢佛　　南无普照法轮月佛　　南无宝山威德贤佛　　南无贤德广大光佛　　南无普智云佛　　南无法力功德山佛　　南无功德香焰王佛　　南无金色摩尼山妙音声佛　　南无顶髻出一切法光明云佛　　南无法轮炽盛光佛　　南无无上功德山佛　　南无精进炬光明云佛　　南无三昧印广大光明冠佛　　南无宝光明功德王佛　　南无法炬宝盖音佛　　南无普照虚空界无畏法光明佛　　南无月相庄严幢佛　　南无光明焰山云佛　　南无照无障碍法虚空佛　　南无开显智光身佛　　南无世主德光明音佛　　南无一切法三昧光明音佛　　南无法音功德藏佛　　南无炽然焰法海云佛　　南无普照三世相大光明佛　　南无普照法轮山佛　　南无法界师子光佛　　南无须弥华光明　　南无一切三昧海师子焰佛　　南无普智光明灯佛　　南无法界城智慧灯佛　　南无如是等须弥山微尘数一切如来　　南无如是等无量诸佛道场一切海众

　　次守护一切城主夜神

　　南无此菩提场中如来会中得菩萨甚深自在妙音解脱门守护一切城威力增势主夜神
　　十方尽归命　　灭罪增净信　　愿生华藏海　　极乐净土中

　　次盲龙饿龙忏悔

　　惟愿帝网无尽佛法僧宝毗卢遮那如来。普贤文殊海会圣众。世出世神慈悲本愿。放大光明。照於法会。证盟护念。哀愍摄受。愿我及一切众生海。自从无始直至今时业海无尽。帝网重重龙趣一功罪报。发露忏悔。
　　大集经云。尔时佛会众中。有一盲龙。名曰颇罗机黎奢。举声大哭。作如是言。大圣世尊。愿救济我。愿救济我。诸佛慈悲。怜愍一切。我今身中。受大苦恼。日夜常为种种诸虫小蛇虾蟆之所唼食。居热水中。无暂时乐。佛言。黎奢汝过去世。於佛法中。曾为比丘。毁破禁戒。内怀欺诈。外现种种善相威仪。广贪眷属弟子众多。名声四远。莫不闻知。彼诸弟子。如是说言。我和尚得阿罗汉果。以是因缘。多得供养。得供养已。独受用之。见持戒人。反加恶说。彼人懊恼。如是念言。世世生中。愿我所在。食汝身肉。如是恶业。死生龙中。是汝前身众生愿故。食啖汝身。恶业因缘。得盲龙报。住热水中。又於过去无量劫中。在融赤铜地狱之中。常为诸虫之所食啖。尔时龙众。闻此语已。忧愁啼哭。作如是言。我等今者。皆悉至心。咸共忏悔。愿令此苦。速得解脱。
　　若有一切诸众生　　虽复能得於人身　　备造种种罪恶业　　不能供养於三宝　　死后众苦皆聚集　　地狱饿鬼具受之　　设复得为龙王身　　所有眷属并妻子　　贫穷饥饿诸热恼　　顶上无有如意宝　　居住空泽多毒虫　　枯涸常乾无有水　　如是皆由过去世　　曾於佛法作比丘　　或见兰若苦行人　　嫉妬悭心惜饮食　　远客比丘来寄止　　瞋忿怀怒心不喜　　檀越平等施饮食　　於中遮止便骂言　　设有清净好流水　　屎尿粪秽满其中　　所有居住行坐处　　一切臭秽皆不净　　或有清净持戒者　　如是见已皆远离　　若有余处好人闻　　无心欲来於此者　　彼人恶业因缘故　　死堕地狱无量世　　灰河沸屎烧赤铜　　无量亿年受楚毒　　如是饿鬼中饥渴　　生曾不闻浆水名　　余报复生龙道中　　具足多年受辛苦　　虽得龙身常饥饿　　在所生处空无水　　或在枯泽恶蕉山　　绝水常乾无饮食　　死已数入地狱中　　大火热恼充徧身　　在彼经於无量岁　　如是循环饿鬼中　　自非修禅能救济　　礼拜供养佛如来　　持戒智慧学多闻　　精进舍於悭慢想　　嫉妒毒心最为恶　　此业因缘须断除　　忆念死时受是殃　　决定无疑早忏悔
　　尔时。如来说是偈已。彼龙众中二十六亿诸饿龙等。念过去身。皆悉雨泪。作如是言。惟愿哀愍救济於我。大悲世尊。我等忆念。过去世时。於佛法中。虽得出家。备造如是种种恶业。以恶业故。经无量身。在三恶道。亦以余报故。生在龙中。受极大苦。如青色龙。我亦如是。尔时世尊。语诸龙言。汝可持水洗如来足。令汝殃罪渐得除灭。时一切龙。以手探水。水皆成火。变作大石。满於手中。生大猛焰。弃已复生。如是至七。一切龙众。见如是已。惊怖懊恼。啼哭雨泪。佛告诸龙。汝造罪业。得是恶报。修善业人。受於好果。我今教汝。说真实誓。若佛导师。怜愍一切。於诸众生。平生无二。此言不虚。愿我诸龙火焰时灭。作是誓已。火焰皆灭。时饿龙等乃至八过。以手捧水。洗如来足。至心忏悔。我从今日。更不造恶。如是忏已。各白佛言。如来大慈。愿救济我。佛言。诸龙汝此恶业有余未尽。弥勒佛世。当得人身。值佛出家。精进持戒。得阿罗汉果。时诸龙等。得宿命心。自念过业。啼泣雨面。各如是言。我忆往昔於佛法中。或为俗人亲属因缘。或复听法来去因缘。所有信心。舍施种种华果饮食。共诸比丘。依此而食。或有说云。我曾[口*軗]啖四方众生华果饮食。或有说云。我往寺舍。布施众生。或复礼拜。如是[口*軗]啖。或复说言。我毗婆尸如来法中。曾作俗人。或复有说。我毗叶婆如来法中。曾作俗人。或复有说。我迦罗拘孙驮佛法之中。曾作俗人。或复有说。我迦那迦牟尼佛法之中。曾作俗人。或复有说我迦叶佛如来法中。曾作俗人。或复有说我释迦牟尼佛法之中。曾作俗人。或以亲旧问讯因缘。或复来去听法因缘。往还寺舍。有信心人。供养僧故。舍施华果种种饮食。比丘得已。同施於我。我得便食。彼业因缘。於地狱中。经无量劫大猛火中。或烧或煮。或饮洋铜。成吞铁丸。从地狱出堕畜生中。舍畜生身。生饿鬼中。如是种种备受辛苦。恶业未尽。生此龙中。常受苦恼。热水烂身。热风吹体。热沙热土。热粪热灰。食入口中。变成铜针。或作铁丸。於一切时所食之物。入口口焦。入咽咽烂。入腹腹然。直过堕地。徧体穿穴。受如是苦。不可堪忍。惟愿如来慈哀救济。佛告诸龙。此之恶业。与盗佛物等无差别。比丘造业。其罪如半。然此罪报。受未尽故。难可得脱。汝等今当尽受三归。一心修善。以此缘故。於贤劫中。值最后佛。名曰楼至。於彼佛世。罪得除灭。时诸龙等。闻是语已。皆悉至心尽其形寿。各受三归罪报忏悔。
　　时彼众中。有盲龙女。口中[月*夆]烂。满诸杂虫。状如屎尿。乃至秽恶。犹如妇人根中。不净臊臭难堪。种种噬食。脓血流出。一切身分。常为蚊虻诸恶毒蝇之所唼食。身体臭处。难可见闻。尔时世尊。以大悲心。见彼龙妇眼盲。因苦如是。问言。妹何缘故得此恶身。於过去世曾为何业。龙妇答言。世尊我今此身众苦逼迫。无暂时停。设复欲言。而不能说。我念过去三十六亿於百千年。生恶龙中。受如是苦。乃至日夜剎那不停。为我往昔九十一劫。於毗婆尸佛法之中。作比丘尼。思念欲事。过於醉人。虽复出家。不能如法。於伽蓝内。敷施床褥。数数犯於非梵行事。以快欲心。生大乐受。或贪求他物。多受信施。以如是故。於九十一劫。常不得受天人之身。恒三恶道。受诸烧煮。佛又问言。若如是者。此中劫尽。妹何处生。龙妇答言。我以过去业力因缘。生余世中。彼处劫尽。恶业风吹。还来生此。时彼龙妇。说此语已。作如是言。大悲世尊。愿救济我。愿救济我。尔时世尊。以手掬水。告龙女言。此水名为瞋陀留脂药和。我今诚实发言语。汝我於往昔为救鸽故。弃舍身命。终不疑念。起悭惜心。此言若实。令汝恶患。悉皆除差。时佛世尊。以口含水。洒彼盲龙妇女之身。一切恶患臭处皆差。既得差已。作如是言。我今於佛乞受三归。是时世尊。即为龙女。授三归依。罪报忏悔。
　　时彼众中。复有一龙。种种臭恶。一切诸虫。满其口中。及咽喉内。脓血流出。有见闻者。皆悉舍去。时佛见已。即便问言。善男子。汝於过去作何恶业。受如是报。彼龙张口。於其口中。出种种虫。脓血流溢。犹如热火。虽复张口。竟不能言。即还闭口。尔时世尊。即为彼龙而说偈言。
　　汝以过去盗因缘　　轻戏圣人受是报　　至诚听我此实言　　即得清凉灭诸苦
