<!-- { "loadSidebar": true } -->
　　南无大方广佛华严经华严世界海十身无碍本尊毗卢遮那佛　　南无大慈大悲五百誓愿五浊救苦释迦牟尼佛　　南无东方满月世界十二上愿五浊救苦药师琉璃光王佛　　南无西方极乐世界四十八愿五浊救苦阿弥陀佛　　南无十方三世尽虚空界微尘剎土中大方广佛华严经圆满教海　　南无大方广佛华严经中主於行愿真理普贤菩萨摩诃萨　　南无大方广佛华严经中主於信解证智文殊师利菩萨摩诃萨　　南无大慈大悲五浊救苦千手千眼观世音菩萨摩诃萨　　南无大愿弘深五浊救苦出无佛世安慰人心常住琰魔罗界地藏王菩萨摩诃萨　　南无十方三世尽虚空界微尘剎土中十信菩萨十住菩萨十行菩萨十回向菩萨十地菩萨等觉菩萨徧法界剎海微尘数菩萨一切海众　　南无大方广佛华严经末会中修证五相处五十五圣者　　南无大方广佛华严经末会中圆器上根百城求法一生之内菩萨行圆为末世顿门修证轨范善财菩萨摩诃萨　　南无十方三世尽虚空界微尘剎土中法身色身形相舍利宝塔寺宇一切佛事又於法藏及讲法处菩萨贤圣一切海众　　南无大愿掼甲求生净土末浊夏国护持正法护法国师　　至心归命礼大方广佛华严经华藏世界海本尊毗卢遮那佛　　南无十身无碍毗卢遮那如来道场一切海众　　南无大方广佛华严经中离世间品法门
　　十方尽归命　　灭罪增净信　　愿生华藏海　　极乐净土中

　　离世间品第三十八

　　经云尔时世尊在摩竭提国(至)入於无碍清净法界。
　　愿共诸众生　　往生华藏海　　极乐净土中

　　次法界普贤为主菩萨海众

　　南无普贤菩萨　　南无普眼菩萨　　南无普化菩萨　　南无普慧菩萨　　南无普见菩萨　　南无普光菩萨　　南无普观菩萨　　南无普照菩萨　　南无普幢菩萨　　南无普觉菩萨　　南无如是等十不可说百千亿那由他佛剎微尘数菩萨一切海众
　　十方尽归命　　灭罪增净信　　愿生华藏海　　极乐净土中
　　经云尔时普贤菩萨(至)智慧神力菩萨自在。
　　愿共诸众生　　往生华藏海　　极乐净土中

　　离世间品之余

　　经云佛子菩萨摩诃萨(至)则得如来无上大师子吼。
　　愿共诸众生　　往生华藏海　　极乐净土中
　　离世间品之余
　　经云佛子菩萨摩诃萨(至)观十义故示般涅盘。
　　愿共诸众生　　往生华藏海　　极乐净土中

　　次六位因行法门

　　南无依解成行二百行门十信圆融无碍妙行法门　　南无依解成行二百行门十住圆融无碍妙行法门　　南无依解成行二百行门十行圆融无碍妙行法门　　南无依解成行二百九十行门十回向圆融无碍妙行法门　　南无依解成行五百行门十地圆融无碍妙行法门　　南无依解成行五百行门等觉圆融无碍妙行法门
　　十方尽归命　　灭罪增净信　　愿生华藏海　　极乐净土中
　　经云佛子此法门名(至)应发金刚心学此功德行。
　　愿共诸众生　　往生华藏海　　极乐净土中

　　次证法佛

　　南无大方广佛华严经中诸大菩萨来集会普光明殿中证法一切诸佛

　　次法界六位海众

　　南无十方三世尽虚空界微尘剎土中十信菩萨一切海众　　南无十方三世尽虚空界微尘剎土中十住菩萨一切海众　　南无十方三世尽虚空界微尘剎土中十行菩萨一切海众　　南无十方三世尽虚空界微尘剎土中十回向菩萨一切海众　　南无十方三世尽虚空界微尘剎土中十地菩萨一切海众　　南无十方三世尽虚空界微尘剎土中等觉菩萨一切海众　　南无十方三世尽虚空界微尘剎土中妙觉菩萨一切海众　　至心归命礼大方广佛华严经华藏世界海本尊毗卢遮那佛
　　十方尽归命　　灭罪增净信　　愿生华藏海　　极乐净土中

　　次贪爱惑业忏海

　　惟愿帝网无尽佛法僧宝。毗卢遮那如来。普贤文殊海会圣众。世出世神。慈悲本愿。放大光明。照於法会。证盟护念。哀愍摄受。愿我及一切众生海。自从无始。直至今时。业海无尽。帝网重重。一切贪爱惑业。发露忏海。
　　普贤行愿经云。
　　凡夫心没诸忧恼　　犹遭重病之所缠　　因妻佞媚所欢娱　　妄谓除忧最胜乐　　邪见众生兴是念　　女人能为世间因　　生成长育福庄严　　天地变化无能胜　　勤劳世业惟由女　　劝夫普作诸善事　　能令男子随意转　　此女无染别人心　　智人所说诸烦恼　　一切过业由女生　　况取卑族以为妻　　世间极恶无过此　　女人弊执为其性　　如地坚住匪能移　　但随富乐荣贵迁　　贫贱衰羸咸弃舍　　五通仙人大威德　　退失神通因女人　　随意自在骑颈行　　玉女能令寂静转　　琰魔鬼王及猛风　　亦如地下沃焦海　　炎火黑蛇刀毒药　　女人为害过於此　　敬心给足诸财宝　　质直承事意无违　　智慧方便或刚柔　　无有能知女心者　　见人啼笑皆过彼　　种人幻惑诱其心　　貌恭娇媚於男夫　　心藏狠戾无知者　　极虚诳语示真实　　极真实言皆虚妄　　恒如毒兽害众生　　咄哉丈夫宁共处　　常时敬事益骄慢　　暂遇违缘恶转增　　若出若处一切时　　凌突於夫无愧耻　　如火焚薪恒不足　　如海吞流无满时　　琰魔不厌杀众生　　女人欲男心亦尔　　女人不观於种族　　老少贵贱与妍[女*虫]　　一切男子悉驰求　　无厌恣欲情如是　　女人志欲无厌足　　曾无少分系夫心　　犹如野牛自在行　　恒思渐食於新草　　少年盛色心流转　　富贵从夫系属人　　丰盈玉馔璎珞衣　　常愿贫穷随自意　　种种供事咸充足　　涂香沐浴妙庄严　　未尝惭愧丈夫恩　　纵意邪思心不绝　　或染欲语怜愍语　　舌上犹如甘露生　　心中猛恶兴毒害　　是故女言难定信　　女人能间夫宗族　　匪令雍穆暂同居　　父母兄弟甚怨雠　　一切姻亲皆舍离　　外现美容怀谄媚　　一切愆违满腹中　　不应观视一须臾　　况久甘其粗恶语　　女人恒於一切处　　防诸过患及猜嫌　　一行有亏众所轻　　伤风败俗人咸弃　　女人童幼及中年　　乃至老时过百岁　　内外种族皆荣贵　　动止恒须人所防　　处女居家随父母　　笄年适事又从夫　　夫亡从子护嫌疑　　由是常名不自在　　出家舍欲修寂静　　心思女境非圣贤　　犹郁金香染垢衣　　离善常为智人笑　　如囚得出思还入　　如狂遇瘥愿重生　　癞病已除念病时　　舍女思女过於是　　如澄净水蛟龙止　　亦如金窟猛兽居　　虽修戒定念女人　　智者观之亦如是　　智者宁吞於热铁　　不观女色乱其心　　戒定慧品徧成怨　　寂静资缘皆弃舍　　女人不观於胜族　　吉祥福贵智名闻　　惟求染欲无异心　　云何慧者所亲近　　有住诸禅及威势　　能教勇力与王仙　　或时女色染其心　　退失调伏诸功德　　斗诤象马诸军阵　　亡躯济海集珍财　　胜族乞丐为仆隶　　行非正法皆由女　　女人喜怒情难见　　染心邪计量无涯　　世间名称诸智人　　无有能知女心者　　五通仙人及天主　　能知大海水多少　　终身计算莫能知　　一一女人差别意　　谄言惑耳甘如蜜　　心如利剑害於人　　辞意巧妙夺人心　　怀恶兴谋肆诸毒　　女人妙饰或无饰　　行住坐卧悉猜嫌　　邪视愚智诸女人　　见画像女亦增恶　　愚童乐攀毒树枝　　痴乱欲住毒蛇窟　　狂人执持於热铁　　亲近女色过如是　　染着女色心昏醉　　违意忿毒害於身　　怖彼女人喜怨时　　智者云何亲近住　　女人恶法满其心　　如何深水蛟龙止　　不观勇力色种族　　恣欲从心无是非　　女心不定如疾风　　亦如迅速浮云电　　百岁供承资所欲　　曾无少念丈夫恩　　不敬有德轻无德　　憎贫乐富徇贪求　　美言敬养增慢高　　资财阙乏无心顾　　蚖蛇枯碛狼毒华　　共住戴持伤一世　　暂近女色过於彼　　永害未来功德身　　女人谗巧恒是非　　离间六亲及朋友　　覆藏己过扬他失　　一切过患由女人　　女心不定如猿狖　　恒思少过忘多恩　　愚夫敬事若师尊　　如奴奉主情无足　　女性如河滋泛溢　　漂诸胜法坏多身　　如流湍激两岸崩　　女人害善过於是　　女人欲网甚坚密　　顾视徐行无媿容　　笑语欢诤元异心　　罗诸富贵如昏醉　　女人染爱由妄起　　如树无根欲尽灯　　色衰爱息一须臾　　所有恩情咸灭尽　　女人爱欲须臾顷　　染心邪语信难依　　或时宝重过珍珠　　或生厌弃如刍草　　象王自在拔树力　　色如浮空大白云　　由为女象醉其心　　一切随人所调伏　　菩萨为法摄女人　　虽恒教授心远离　　若时大过而亲近　　如鸟折翼不能飞　　女人志趣恒卑下　　如河流处岸崩摧　　所住能令善法衰　　毁宗灭族皆因此　　女人能张爱欲网　　罗捕一切诸愚夫　　世间染欲诸众生　　如鱼吞钩为所食　　智者观知本不净　　九窍常流昼夜时　　如是厌离女人身　　云何於此生贪着　　女身虚幻如浮泡　　老病死苦所依处　　积集不净过山岳　　云何於此生贪着　　一切忧恼及恐怖　　皆从女色之所生　　若能观察无贪着　　解脱无忧无恐惧　　是故智者不观女　　或时观察以慈心　　想如母女及姊妹　　随应为说无贪法　　能了女人身内外　　种种不净之所生　　如何境动思欲火　　焚烧累劫诸善根
　　又日子王所问经云。
