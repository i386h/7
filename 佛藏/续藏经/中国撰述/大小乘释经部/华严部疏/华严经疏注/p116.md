<!-- { "loadSidebar": true } -->
　　△十八一偈。明三种佛身方处无分限功德。
　　大海摩尼无量色(至)随应而现无所住。
　　△十九有一偈。摄三种功德。
　　虚空真如及实际(至)可以显示於如来。
　　同法性等。即穷生死际。常现利乐一切有情功德。等虚空。即无尽功德。等实际。即究竟功德。以不如实际之际。穷未来际故。
　　△二有二偈。结德无尽。劝信勿疑。亦是别显无尽功德。虽是总结。即当别文。初一结德。
　　剎尘心念可数知(至)无能尽说佛功德。
　　△后一劝信。
　　若有闻斯功德海(至)慎勿於此怀疑念。
　　古德亦有将此二偈。为一部流通。已如前说。
　　△四谦赞回向。
　　法性深广难思议(至)普令含识证菩提。

　　大方广佛华严经疏卷第一百二十

