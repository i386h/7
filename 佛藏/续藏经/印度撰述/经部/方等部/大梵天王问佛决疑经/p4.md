<!-- { "loadSidebar": true } -->
　　复次梵王言。如来今日般涅盘。所谓涅盘。限于如来。而于九界种类者。无其分乎。世尊殷勤宣说。教我等晓会。佛言汝所问涅盘者。则言辞转换也。其如来则言涅盘。其众生则言生死。共死之义也。梵王当知。如来。本无涅盘义。又无不涅盘义。于何处乎。施涅盘言辞邪。但对于众生之生死。则假施言辞。梵王当知。众生生死本际也。其涅盘也。于外道而建立焉。勿混杂彼涅盘。应知众生之生死之名义。即如来涅盘之义也。□如来之涅盘与众生之生死。别而不别也。所以者何。如来八十年前。托生于王宫。而今日化缘止息。则死寂于双林树间。则如来之生死也。梵王言。我未知此之义。世尊殷勤宣说。除我等众生疑结矣。佛言。梵王。生死者。即如来之义也。如来者即众生之谓也。亦一切有情非有情之义也。亦一切有情非有情之义也。生死之外。别无有涅盘义。若别有焉。则外道法也。非如来所说涅盘也。梵王谛听。其所谓生死法也。不可言。不可穷。若略说者。所谓生也显义也。所谓死也密义也。梵王应知。生死也一法性之显密也。即如来之一法身也。佛出现于世者。生之义也。化究止说者。死之义也。生也入世之义也。死也出世之义也。生也有念义也。死也无念义也。生也有我义也。死也无我义也。生也出定义也。死也入定义也。生死也我此土经行义也。生也无常义也。死也有常义也。生也无碍自在之法也。死也自性安息之法也。生也染污之义也。死也清净之义也。无量三昧者。生死法也。神通妙用等者。生死之机要也。赞叹礼拜者。生死之要机也。邪法正法者。生死之无性德也。八相作佛者。生死之自性身也。魔界佛界者。生死之无遮法也。念念生灭者。生死之如幻三昧也。夭□长龄者。生死之无挂碍法也。九想爱恶者。生死之究竟相也。等不等者。生死之自性德也。本无今有者。生死之无性法也。真如法佛者。生死之卑陋身也。菩提涅盘者。生死之劳相也。成住坏空者。生死之变易三昧也。语默者。生死之了了智也。应化者。生死之奴即郎也。诸佛庄严身者。生死之无上三昧身也。坐卧经行者。生死之了了三昧也。夜暗昼明者。生死之表帜也。忧喜苦乐者。生死之局量也。因缘果报者。生死之如如相也。六度万行者。生死之自性德也。四无量心者。生死之随自意也。一念知河沙法者。生死之自性智也。诸佛知见者。生死之要机也。一切生死者。生死之生死也。□□□□□生之知识乘于有数量死之识智零于无数量生住异灭者。生死之常转法轮也。生死者。一切诸法各具性也。一念遍法界之义也。死也。一念摄法界之义也。魔佛者。生死之异生身也。生死者诸佛之持正命也。诸佛大法轮者。生死之大德也。三十二相。八十种好者。生死之妙色身也。生也无所住。不无所住。死也无所去。不无所去。有记无记者。生死之质直心也。山河大地者。生死之骨肉血脉也。霹雳雷奔者。生死之忿怒心也。三途苦域者。生死之不思议变相也。三毒三德者。生死之知识三昧也。生也全机现也。死也全机现也。生也贪也。死也愚也。生也嗔也。死也怒也。梵王生死之法。略说如是。汝等善思念之。当审细焉。勿认名相言辞矣。于时地界阎王忽然涌出。即顶礼佛足。而白佛言。世尊希有。世尊希有。世尊我等归依于如来已来。如是甚深法说。今日闻未闻。世尊我等国界大震动。而狱中有情一时解脱。悉皆得无生忍。所有业火。忽然变成金光。剑树刀山。一时开发金华。断罪器具。变成庄严。其所有地狱。融会成寂光界。世尊不思议妙音。我不起坐而得解语。世尊灭后。末法众生。不修三业辈。随我国界来。我为其解说。即令获解脱。梵王言。善哉大王。实如是。能善护念。令末法流转众生。止息自作狱苦。如是妙说。如来最后示诲也。阎王许诺言。梵王勿作虑矣。
　　尔时世尊重告梵王言。生死也无命者。不无命者。无养者。不无养者。无使者。不无使者。无受者。不无受者。无知者。不无知者。无作者。不无作者。无见者。不无见者。无内相。不无内相。无外相。不无外相。无意作。不无意作。梵王应知。生死之外无生死。生死之外无诸法。诸法之外无生死。勿作生死之思。勿不作生死之思。梵王顺众生。则有生死之名言。顺诸佛则有涅盘之名言。实无二法。唯一法性之强名也。梵王其真如言法□言如来言法身。乃至鬼畜人天。天龙八部一切含识。乃至草木瓦砾。非识类等者。内外生死相。而无一相可见。无异相可见。梵王须沉思生死之外无佛。生死外无众生。生死外无佛性。生死外无菩提。生死外无生死生死外无修。生死外无证。生死之外。无诸佛觉道。若谁生死之外。谓有如是说者。悉麾外之法也。梵王言。唯然世尊。我得佛威力。而委悉思惟。内法甚深。外法粗相。都生死性相也。一切诸佛种种言教。虽名言异。悉皆生死之玄谈也。有情非情。悉皆显生死。悉皆生死中流转妄想。悉皆生死中解脱。凡无边际法界。生死之相分也。其中有情。生死自性分也。如是知生死者。即知其流转。知其流转者。知法性。知法性者。即知修证。知修证者。即知涅盘。知涅盘者。即知如来。知如来者。即知众生。知众生者。即知生死也。梵王唯一生死。则知我所谓生死也。尔时阎王梵王。即起坐。而顶礼佛足言。诚如是。世尊前时所说生死者。一切有情可厌者也。然当会妙谈者。五十年中未闻法也。如是妙谈者。一切有情远劫已来。□□□自□流浪。实自他共可悲者也。何不知如是甚深玄义。而各各谬作厌恶。悲哉我□□□。佛言如是。汝等护念而施来世众生。阎王奉尊□即归本土。

　　梵王请益外道品第十六

