<!-- { "loadSidebar": true } -->
　　佛告梵王言。梵王当知。有生佛不二业识。我前时不开演。所谓于有情言佛性。于非情言法性。二名□□似异。一实性也。梵王言。世尊。愿乐欲闻。佛言。梵王谛听。此是诸佛诚谛之极谈也。汝□善思念之。其所谓不二业识者。一切众生。无始劫来。生死流转来者是也。其流转相。说不可尽。皆是妄想之所为也。除之外。别无有少法。其□□妄想之性。若略说者。不过色心二法。且就内外言而说□□如是□□□□如其憎死爱生□其是非亲疏贪欲等。凡所有善恶邪正等五盖十缠。或忧喜苦乐。恸哭戏笑。可事不可事颠倒逆罪劫夺。无数量烦恼。三途逼恼。异类忧愁。人天暂乐。男女爱情有识浮沉幻化忽有都触一切法见闻等者。悉皆业识。自妄想也。除此自妄想之外。无有佛性。梵王。相即而见佛性者杂乱也相离而见佛性者。二法也。见佛性难测也。唯就己见。则一切诸法己者也□□□其国土山河远近长短方圆青黄等诸法。都业识之自体相也。日月星辰。天众之身光等者。业识自性光也。一切有情无光者。□□□□□业识无明性也。诸烦恼苦乐忧喜爱愁等者。业识自业相也。胎死百岁强弱老病等者。业识屈伸劳相也。或尊卑荣辱贫富等者。业识升沉相也。或恐怖恶趣。乐求天界。慕小果。求小解脱等者。业识小量也。无取无舍。无憎爱期大果者。业识之大量也。六十二见鸡狗等邪修者。业识之邪量也。或不断淫怒痴。即是涅盘者。业识之自性量也。一切狂乱一切匆忙等者。业识不思议变态也。或智或愚。或阐提或五逆或归三宝或邪识邪学。或懒惰或游戏。或博奕。或狩猎渔猎。一切吉事不吉事等者。业识不思议显密三昧也。梵王劫石可尽。□于□业识功能未□或年月日时有限。于有情数者。无限也。悉业识之不思议变也。梵王若直说业识之自体者。其诸佛应世之法说者。悉属戏论。梵王。如诸佛出世者。虽不如众生妄所引。同是业识众同分也。当知其应世之际。如三乘十二分教者业识之正知见也。或说事如或说理如。分别智愚。接三根等者。业识之自性悉檀也。或示托胎□□□□□□□身等者。业识之不思议□□体也。诸佛不生而生不灭而灭者。业识不思议隐显之相也。佛常生此三昧王三昧者。业识自住性德也。佛三乘权实种种异方便。无量戒定慧等者。业识法门无源海之中之微尘许之说相也。诸佛出无量光明。而化一切众生。于自土他土。现不思议境界等者。即业识之不思议大用也。佛身应物无量身等者。业识无相真实相之所应也。诸佛应世之相。其有显有密。有权有实。大小等说者以有业识之自性粗细浅深之德。可规不可规真俗差合之不思议圣谛也。诸佛念处四神足五根五力七觉八圣道说者。于业识自性。而有区分相故。诸佛之智一而一切智等者。业识之不思议灵觉智也。何以证焉者。以一切凡夫一切有识。或时正智或时不正智。出于其不意故。谓此无性智。又谓不昧灵智。又谓诸佛无上智。又谓五佛五智。又谓四佛知之智。又谓诸正遍知觉之智也。一切所有。尘尘法法。有情非情。觉知不觉知。有相无相等者。此灵觉智之相也梵至夫诸佛说法。外不放入。内不放出者。因业识摩诃衍之无表智也。诸佛者一切众生之所为。无不为无不知者。以有业识不思议解脱之智用故。又诸佛常驱魔外者。渠常以说常性故。一切众生心见颠倒者。因业识无性知故。以无别一法可说理故。一切诸佛化尽后入灭者。业识自体本寂故。一切有非情念念生灭。少时不留者。业识自性无常故。诸佛有甚深不可思议功德者。依业识自尔之性德也。梵王欲见业识之相貌者。须见众生无常相。欲见诸佛相好者。当见业识之自性。梵王捍一尘拔一毛。足动法界。引他土令自土。移此置于彼界。等分抹须弥。挹四大海。移置地狱于他土。或修罗遮日月光。或吞尽咸海于一口。妙用恒沙。□□□界一步□□道□□神奇身上出水。身下出火等之神奇。或现大身满虚空等。或现小身入藕丝孔里。如是等之事。千变万化。尽无不因此业识不思识境界也。梵王法界无边际。无量佛国土差别。悉皆无不业识分量。梵王法界雨滴恒河沙数。乃至法界国土微尘数。悉皆业识相分上数量。然皆尽一念可知焉。如此等说者。无数牛毛之一二毛而已。若欲广说者。尽劫不可穷。梵王言。唯然世尊。世尊。一切众生者。妄业所生也。非于诸佛也。诸佛者。一切无等等也。不二之义。愿乐欲闻。为我等在会殷勤说示。佛言善哉天王。所谓业识者。诸佛则紫金清净光明身也。众生则所谓烦恼垢秽身也。何以故不二矣。我法自体不净而现净。不垢而现垢。喻如水顺器曲直。梵王以名相而不可怪。所谓业者。佛性自体业也。识者佛性自体识也。然也则佛性业识。一性二名也。梵王虽诸佛应世身。与众生流转身各别。共一佛性之异称也。即谓是业识身也。是不向上者。是不向下者。是故一切内外诸法。不过色心二法者。即业识之自性相也。有情非情。理事□□□□□□□长短方圆□□□□黑白明暗等者。此之名义也。真如法性菩提涅盘。如来藏等者。此之强名也。一切相一切名。都此之举体浮虚名相也。梵□□□如□略说□□□□一一名义者□□即佛也。众生也。比丘也。比丘尼也。优婆塞也。优婆夷也。鬼畜也。野鬼也。地狱也。乃至四向也。四果也。三乘十地等觉也。□□□□也。□□□也。□□□也。烦恼也。□□也。生死也。□□□三界也。佛土也。无明也。有□也。无漏也。空也。假也。□□也。有相也。无相也。无记也。有□也。解脱法也。八万四千烦恼也。八万四千母陀罗臂也。诸佛知见也。众生□□也。得也。失也。四百四病也。盲聋暗哑也。我也。无我也。五阴身也。贪嗔痴也。五欲也。缠缚也。净也。秽也。有碍也。无碍也。□□□诸法也。出世法也。我人等也。四谛法也。十二缘起法也。僧也。俗也。男也。女也。若乐□□□五障□□遮无遮法也。授记作佛法也。因果法也。业系法也。国土治乱法也。善恶□□□也。慈悲喜舍法也。亲疏也。怨敌法也。爱愁忧喜也。规则也。放逸也。迷悟法也。毁誉等也。语嘿动静也。三恶趣法也。刹那法也。留滞法也。顿成法也。变成男女法也。三静虑法也。四无色法也。一切诸佛无量藏也。一切世间所有善法也。转凡夫法也。一超入圣位法也。知恒河沙数量也。诸佛自在神力法也。不思议变法也。不思议坏也。背则历劫不己法也。合则自己法也。梵王。如是诸异类。悉皆无不业识之变体异相也。梵王现所见现所闻。略说如是梵王凡见一切诸法。知一切诸法。自见知于他。他见知于自。夫善恶于一切。善恶于自他也。外别无佛性说。外别无诸法说。会则当体不改易。不会则当体妄想也。别迟滞于观心者。相变当面差误矣。梵王欲广说者历劫不可说。梵王言。唯然世尊唯然世尊今我不或诸法名相。世尊生佛不二殷勤重说。我等在会。愿乐欲闻。世尊现见世尊殊胜奇特相。众生不然。我今思惟焉。作佛依善业也。众生依恶业也。云何知其不二耶。佛言。凡见迷悟相。则生佛各别也。所□业识不思议性。从本无迷悟故。□□□□知业识自性。自有觉义不觉义。于不觉显发也。则见众生相。于觉显发也。则见诸佛相好。梵王应知。迷也悟也。业识自□分也。但依有其异见也。暗其不二相也。前时为三乘说。迷悟各别。如诸佛别无有二不二言也。不思议业识性。不俗智所测度。梵王应依正知见。若见移动者。悉造地狱业也。天王诸佛者细。众生粗。虽细粗异。共一同胞也。天王诸佛不生而生。众生亦复然矣。唯众生依不知如是理也。梵王言唯然世尊。我等未曾有法也。世尊言。生佛不二。则□□□□□□□与□□□□□□依□□后□□知□□□乎。从本自尔知也不。佛言如是。梵王言。何之修证也耶。佛言。天王应知。众生念念无不修□□□□业□不□依□□□□证事也。众生念念无不证。天王如是甚深密义。善思念之。不思议修证也。天王苟无如是修证者。则诸佛乃忽有之佛也耶。无有此处□□□知□□□旧众生也梵王言。众生者其流转久矣。诸佛者前际得果了□□□□□何□□□乎□□□□何。佛言。天王众生未得果。诸佛已得果。复言。不见众生相。即见诸佛。不见诸佛相。即见得果。众生唯除见。别无有诸佛众生差誵。然则自然也乎。佛言。彼外道六师有自然计。□□□天□□□当依正法眼藏。天王愚于法性。谓此外道也。智于法性。谓是圣道也。□□□诸佛发心初中后皆依此业识知见力。岂有师。无师修不□□无久近迟速□□各□事□□天王念念无不业识表德矣。众生妄想中忽然发心□□□□为□□修证耶。谓□□□业识不思议智也。梵王言。如是等之事。究圣之所知也。凡愚何能焉。佛言圣之智不智□□□□□是此义于业识自性智□□□□□也耶□从本□□□□唯□□□凡□□天王如是□□□知不知非思量分别所及□□天王□□□□念念修。念念证。不思议修证也。天王死汝之虚妄心念□□□法本无迷悟修证各别事。梵王言。唯然世尊。前说□□□□□各□□□诸法业识也。自而何知于自耶。何以故。世人□指不□指水不洗水。火不烧火。眼不见眼等。师言如是言者无始尔来流转妄识□量也。亦是外道因执局量也。天王应知。业识不思议作用。诸佛不可知。况不诸佛者也耶。天王当知。夫法界真如一相。无自他诸法。各各不滥自位。不失自相。然复是其各体。毕竟真如一相。而无自他各别相。就中自而见他。他而见自。显然也。有何妨碍耶。喻如世人搔自痒以自手。如此五根互作用一身自而尔矣。虽一切诸法即一法性。而各各住其位。而不相混杂。法法涉入。不一而不二也。唯此不一不二也。业识不思议差别妙用也。梵王独一昆仑底物。勿谓成一一之性。何以故。业识性相。不一不异故。梵王有一一诸法。各各之自性。而勿谓互相各别性。何以故。诸法本不一异相故。梵王勿以在不在有无而见焉。何以故。此法也。以离所住有无相故。梵王如此法也。过去法而即现在法也。现在法而即未来法也。未来法而即自他念念显露法也。天王喻如明镜无心。而能照物像也。能□□照不一而即不二也。然于镜自性者。不能照底知。亦不有所照底物。当知□□□□明镜照也。又如灯烛无心。而破诸暗。亦复如是矣。如金刚分折顽铁。□□本同一性也。梵王□□□愚者量偏局。未知所照之物像即能破。是故一即一切。一切即一也。梵王所谓一何处在耶。一之体段。何形模也耶。若□□认能照所照而不知所照之物像即是能。纵虽知所照之物像即是能。亦不知能所一而一亦不立。则似有性相各立之迹也。纵虽知能所照二共本地风光□□则亦复有能明所明之智□□□不透达业识无性法源。天王□□□□故是故有指水火眼之言□□□□□□所谓业识者。不能智不所智。不离不即。不妄不真。不理不事。□□□念念□间□□□□□诸法当体不是者也。苟达此不是诸法者。则当相即是矣。天王勿作法空见。又勿作定实见。当知如是者。无戏论之法也。即业识不思议法也。又业识即思议之法也。达此不思议者。水洗水。眼见眼等也。如是□□□□□□业识不思议妙用□言语道断心行处灭法也。□□□此□□□□色也心也互相涉入。譬如帝释殿网珠也。当知□□□□□一切诸法□我指也。我水也。我火也。我眼也。□□□我指之我洗之我烧之我见之。皆无不业识奇特无碍自在事。梵王言。唯然世尊。世尊。若然则呼马而作牛也是乎。呼鸟而作鱼也是乎。握土瓦而作黄金也是乎。是言是也。不是也。唯死汝分别心。则把瓦砾而为黄金。呼马牛鸟鱼。即作牛马鱼鸟也。皆业识无碍不思议知见力也。诸法亦性相自如法故。法身大士恒如此。天王虽一切□□□□□□时有如此作事。汝等□□□天王唯于不思议实际把证焉。诸佛业识真空妙有尘劫说不可尽。天王说业识之功德。亦尘劫不可尽。天王说业识之染污。亦尘劫不可尽。天王说业识之清净。亦尘劫不可尽。天王说业识之不思议解脱。亦尘劫不可尽。天王宣说业识之甚深密义。亦尘劫不可尽。何以故。业识之自体相。(注。别可深解也)不在前际。不在后际中间。何处在。亦无前后中际言。梵王以一切修多罗经。而勿对向。今此经。一切修多罗经之骨髓也。其一切修多罗者。今此经皮肤也。天王勿作一异俱双见如是经也。上天下地无藏处。一切诸佛如是行持。□□当知一切众生。无始劫来慧目盲于如是经。终不能读此不思议经。妄业不思议流转。得与不得。证与不证。诸佛悲爱有于此也。天王善思念之。夫法也不非也。能入事理而无迹。思念焉。
