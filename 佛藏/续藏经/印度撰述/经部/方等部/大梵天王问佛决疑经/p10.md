<!-- { "loadSidebar": true } -->
　　尔时大梵天王踊跃欢喜。向佛而作是言曰。世尊所说业识名义。今日始得闻焉。实如世尊言。业识自性偏不说于佛。偏不说众生。乃至一相一理寂灭染污断惑缚解真俗诸恶烦恼等。于如是等诸说择机而不斟[打-丁+夕]。亦不包密。直示直言诸佛深旨。实不可为测度。当来众生一度触见闻者。超脱其三毒三道。即成十身毗卢法界身。如是生佛不二。依正不二现行身。实不可疑。世尊大慈。为我末世□此□示甚深秘密法。我等从来碍心之物。一时融镕。而心如降重担。我等在世□粉骨碎身。尽恒河沙劫。岂报其一耶。时世尊言。汝言然能护念焉。一切诸佛同口一舌。即十二部经之心目也。于末劫时。虽八万修多罗藏灭。此经不灭。何以故。修多罗经本法故。若设文字经相灭。于心经法体者终不可灭。喻如金翅鸟王虽果报尽化去。其心骨如成如意珠。此经亦然。□□□一切有情界如意珠也。

　　嘱累品第二十三

　　尔时世尊告梵王言。梵王谛听。夫迦叶付嘱密法者。诸佛甚深究竟正法也。凡有血气者。无不各具。虽各具。复不修者不证。不证者不显。终日□□声□语□□□不他法。(注。认奴勿作郎)不知得者(注。有知得理者烦恼)则烦恼也。汝等误勿言。如是法有烦恼中□□□所以生死流转□□□□知□□□□□此□□□诸佛应世令此义知人人证悟此密法也。谓此成佛也至果如我者中间所积功德也。迦叶是声闻也。从毗婆尸佛已来。作付法子。乃至□□如我如是付嘱。现在千佛。以□□□迦叶为临灭付法子。是故从毗婆尸佛。至于我。从我亦至慈氏佛。从慈氏佛展转。至最后楼至佛了。中际绳绳不断绝者。密付正法眼藏涅盘妙心也。然劫末众生。其信劣故。所以授衣于迦叶。而以为法付续证也。梵王后后佛出世时。临般涅盘日。与迦叶同。如今我会。发起发问。则为末法得法者之信。时梵王言。实如世尊敕。实如世尊敕。我于千佛临灭日。而为在会后世。为问法发起者。此时大会无量四众。悉皆无不信受佛意者。□□□□□汝□□王□听我灭后四众能读此经。则读一切修多罗经。何以故。一切□□□说此经。而修多罗也。岂论大小经耶不佛口而说也。尘尘说也。不有情读而诵也。刹刹然□所以言一切修多罗经□□目□□□知□□□。

　　四众誓愿品第二十四

　　尔时大梵天王言。世尊殷勤演说正像末法兼魔外妨法事。在会百万亿四众。无量异类。悉皆无不誓尊言。世尊前说修多罗藏。此藏历几许劫波而后无于世间耶。世尊告梵王言。如来修多罗藏。终不可灭尽。我说灭尽者。无此断矣。于我修多罗者。终无灭尽时。纵历劫火。遂不烧也。何以如此耶。诸佛从来无虚伪说故。复不诳惑于世间故。复是一法性所说故。复是不一时世教故。是以□□知劫火不能烧□□□□□汝等误勿混杂于魔外阿沤经。世尊说□此法时。在会百万亿若干人天。异类龙王。紧那罗。乾闼婆。阿修罗。迦楼罗。摩睺罗迦。地狱鬼畜。天神。地神。凡有识类诸鬼神魔外等。各各获得无上乘法眼净藏。欢喜踊跃。拜佛足。作礼而去。
　　又释提桓因。尸弃大梵。四大天王。自在天子。天龙八部。人非人等。亦得无上乘法眼净。而一同赞叹言。希有世尊。今日闻未闻法。我等誓愿。护持正法藏。即礼拜而去。
　　尔时大梵天王。若干眷属。并十六大国王众。无量小国王。以如来付嘱正法藏铭心护念。各各顶礼佛足信受奉行。

　　大梵天王问佛决疑经卷下(大尾)

　　兹时享保十二丁未仲夏吉祥日
　　陆奥州南部花卷玉凤山瑞兴寺十八世隐野衲无着灵光拜书(时七十八岁)
　　右大梵天王问佛决疑经(全轴分为二本)东奥南部洞上老隐无着光师。五十年间所秘珍也。亲附凡例。具陈来由。(乃载卷首)今兹偶获转写之本。感喜无措。手誊写焉。时享保庚戌。解制日谨书。
　　或曰相传。斯经本邦三所珍藏。其一奥州平泉光堂(秀衡庙所。经堂今存)其二浓州郡上长泷(天台古刹)其三摄州水田三宝寺(能忍旧迹。今作洞宗)也。未详斯经存不。按洞老之所传写者。正是光堂经本也耳。更可希求者。郡上台刹(号阿名寺)彼纳宋朝渡来之名藏二部。近来刊行珍书。多出斯藏。因思斯经亦存不可测矣。(斯藏非守护金森许容。不能辄窥)我老不能搜求。后来有台缘者。上禀天台门主。及依凭学头僧正。而须拜阅校整焉。
　　东叔老禅写本之末置此一纸。
　　享保十七年子之二月。实海的座元持此本而诣郡上长泷寺。依凭阿名院教闻坊大仁坊神主斋等而开经藏。委悉拜阅。终无斯经矣。
