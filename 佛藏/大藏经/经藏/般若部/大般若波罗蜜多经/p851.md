<!-- { "loadSidebar": true } -->
　　复次诸天子。诸佛无上正等菩提离故。布施净戒安忍精进静虑般若波罗蜜多离。诸天子。诸佛无上正等菩提离故。内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空离。诸天子。诸佛无上正等菩提离故。真如法界法性不虚妄性不变异性平等性离生性法定法住实际虚空界不思议界离。诸天子。诸佛无上正等菩提离故。苦集灭道圣谛离。诸天子。诸佛无上正等菩提离故。四静虑四无量四无色定离。诸天子。诸佛无上正等菩提离故。八解脱八胜处九次第定十遍处离。诸天子。诸佛无上正等菩提离故。四念住四正断四神足五根五力七等觉支八圣道支离。诸天子。诸佛无上正等菩提离故。空无相无愿解脱门离。诸天子。诸佛无上正等菩提离故。极喜地离垢地发光地焰慧地极难胜地现前地远行地不动地善慧地法云地离。诸天子。诸佛无上正等菩提离故。五眼六神通离。诸天子。诸佛无上正等菩提离故。佛十力四无所畏四无碍解大慈大悲大喜大舍十八佛不共法离。诸天子。诸佛无上正等菩提离故。无忘失法恒住舍性离。诸天子。诸佛无上正等菩提离故。一切智道相智一切相智离。诸天子。诸佛无上正等菩提离故。一切陀罗尼门三摩地门离。诸天子。诸佛无上正等菩提离故。预流一来不还阿罗汉果离。诸天子。诸佛无上正等菩提离故。独觉菩提离。诸天子。诸佛无上正等菩提离故。一切菩萨摩诃萨行离。诸天子。诸佛无上正等菩提离故。一切智智离。
　　复次诸天子。一切智智离故。布施净戒安忍精进静虑般若波罗蜜多离。诸天子。一切智智离故。内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空离。诸天子。一切智智离故。真如法界法性不虚妄性不变异性平等性离生性法定法住实际虚空界不思议界离。诸天子。一切智智离故。苦集灭道圣谛离。诸天子。一切智智离故。四静虑四无量四无色定离。诸天子。一切智智离故。八解脱八胜处九次第定十遍处离。诸天子。一切智智离故。四念住四正断四神足五根五力七等觉支八圣道支离。诸天子。一切智智离故。空无相无愿解脱门离。诸天子。一切智智离故。极喜地离垢地发光地焰慧地极难胜地现前地远行地不动地善慧地法云地离。诸天子。一切智智离故。五眼六神通离。诸天子。一切智智离故。佛十力四无所畏四无碍解大慈大悲大喜大舍十八佛不共法离。诸天子。一切智智离故。无忘失法恒住舍性离。诸天子。一切智智离故。一切智道相智一切相智离。诸天子。一切智智离故。一切陀罗尼门三摩地门离。诸天子。一切智智离故。预流一来不还阿罗汉果离。诸天子。一切智智离故。独觉菩提离。
　　诸天子。一切智智离故。一切菩萨摩诃萨行离。诸天子。一切智智离故。诸佛无上正等菩提离。诸天子。若菩萨摩诃萨闻说诸法无不远离。心不沉没不惊不怖亦不忧悔。当知是菩萨摩诃萨行深般若波罗蜜多。

　　　　大般若波罗蜜多经卷第三百四十五



　　　　大般若波罗蜜多经卷第三百十六

　　　　三藏法师玄奘奉　诏译

　　初分坚等赞品第五十七之五

　　尔时佛告具寿善现言。善现。何因缘故诸菩萨摩诃萨。于深般若波罗蜜多心不沉没。具寿善现白佛言。世尊。以一切法皆非有故。诸菩萨摩诃萨于深般若波罗蜜多心不沉没。世尊。以一切法皆远离故。诸菩萨摩诃萨于深般若波罗蜜多心不沉没。世尊。以一切法皆寂静故。诸菩萨摩诃萨于深般若波罗蜜多心不沉没。世尊。以一切法无所有故。诸菩萨摩诃萨于深般若波罗蜜多心不沉没。世尊。以一切法无生灭故。诸菩萨摩诃萨于深般若波罗蜜多心不沉没。世尊。由如是等种种因缘。诸菩萨摩诃萨于深般若波罗蜜多心不沉没。何以故。世尊。诸菩萨摩诃萨于一切法。若能沉没若所沉没。若沉没时若沉没处。若沉没者由此沉没皆不可得。以一切法不可得故。世尊。若菩萨摩诃萨闻说是事。心不沉没不惊不怖亦不忧悔。当知是菩萨摩诃萨行深般若波罗蜜多。所以者何。是菩萨摩诃萨观一切法皆不可得不可施设。是能沉没是所沉没。是沉没时是沉没处。是沉没者由此沉没。由是因缘诸菩萨摩诃萨闻如是事。心不沉没不惊不怖亦不忧悔。
　　世尊。若菩萨摩诃萨能如是行甚深般若波罗蜜多。诸天帝释大梵天王诸世界主常所礼敬。佛告善现。若菩萨摩诃萨能如是行甚深般若波罗蜜多。非但常为诸天帝释大梵天王诸世界主之所礼敬。是菩萨摩诃萨亦为过此。极光净天若遍净天若广果天若净居天及余天众常所礼敬。善现。是菩萨摩诃萨能如是行甚深般若波罗蜜多。亦为十方无量无数无边世界一切如来应正等觉常所护念。善现。是菩萨摩诃萨能如是行甚深般若波罗蜜多。则令般若波罗蜜多速得圆满。亦令静虑精进安忍净戒布施波罗蜜多速得圆满。善现。是菩萨摩诃萨能如是行甚深般若波罗蜜多。则令内空速得圆满。亦令外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空速得圆满。善现。是菩萨摩诃萨能如是行甚深般若波罗蜜多。则令真如速得圆满。亦令法界法性不虚妄性不变异性平等性离生性法定法住实际虚空界不思议界速得圆满。善现。是菩萨摩诃萨能如是行甚深般若波罗蜜多。则令苦圣谛速得圆满。亦令集灭道圣谛速得圆满。善现。是菩萨摩诃萨能如是行甚深般若波罗蜜多。则令四静虑速得圆满。亦令四无量四无色定速得圆满。善现。是菩萨摩诃萨能如是行甚深般若波罗蜜多。则令八解脱速得圆满。亦令八胜处九次第定十遍处速得圆满。善现。是菩萨摩诃萨能如是行甚深般若波罗蜜多。则令四念住速得圆满。亦令四正断四神足五根五力七等觉支八圣道支速得圆满。善现。是菩萨摩诃萨能如是行甚深般若波罗蜜多。则令空解脱门速得圆满。亦令无相无愿解脱门速得圆满。善现。是菩萨摩诃萨能如是行甚深般若波罗蜜多。则令极喜地速得圆满。亦令离垢地发光地焰慧地极难胜地现前地远行地不动地善慧地法云地速得圆满。善现。是菩萨摩诃萨能如是行甚深般若波罗蜜多。则令五眼速得圆满。亦令六神通速得圆满。善现。是菩萨摩诃萨能如是行甚深般若波罗蜜多。则令佛十力速得圆满。亦令四无所畏四无碍解大慈大悲大喜大舍十八佛不共法速得圆满。善现。是菩萨摩诃萨能如是行甚深般若波罗蜜多。则令无忘失法速得圆满。亦令恒住舍性速得圆满。善现。是菩萨摩诃萨能如是行甚深般若波罗蜜多。则令一切智速得圆满。亦令道相智一切相智速得圆满。善现。是菩萨摩诃萨能如是行甚深般若波罗蜜多。则令一切陀罗尼门速得圆满。亦令一切三摩地门速得圆满。善现。是菩萨摩诃萨能如是行甚深般若波罗蜜多。则令一切菩萨摩诃萨行速得圆满。善现。是菩萨摩诃萨能如是行甚深般若波罗蜜多。则令诸佛无上正等菩提速得圆满。善现。是菩萨摩诃萨能如是行甚深般若波罗蜜多。则令一切智智速得圆满。
　　复次善现。若菩萨摩诃萨能如是行甚深般若波罗蜜多。常为诸佛之所护念。速能圆满一切功德。是菩萨摩诃萨当知行佛所应行处。速证无上正等菩提。善现当知。是菩萨摩诃萨其心坚固。假使十方殑伽沙等世界有情皆变为魔。是一一魔各复化作如是数魔。是诸恶魔皆有无量无边神力。如是诸魔不能留难是菩萨摩诃萨令不能行甚深般若波罗蜜多。亦令不证所求无上正等菩提。复次善现。若菩萨摩诃萨成就二法。一切恶魔不能沮坏。令不能行甚深般若波罗蜜多。亦令不证所求无上正等菩提。何等为二。一观诸法皆毕竟空。二不弃舍一切有情。复次善现。若菩萨摩诃萨成就二法。一切恶魔不能沮坏。令不能行甚深般若波罗蜜多。亦令不证所求无上正等菩提。何等为二。一如所言皆悉能作。二为诸佛常所护念。复次善现。若菩萨摩诃萨能如是行甚深般若波罗蜜多。诸天子等常来礼敬亲近供养。请问劝发言。善男子。汝欲疾证所求无上正等菩提。当勤住空无相无愿。何以故。善男子。若勤住空无相无愿。无依怙者当作依怙。无归依者当作归依。无救护者当作救护。无投趣者当作投趣。无洲渚者当作洲渚。无室宅者当作室宅。为闇瞑者当作光明。为盲瞽者当作眼目。何以故。善男子。如是住空无相无愿即为安住甚深般若波罗蜜多。若能安住甚深般若波罗蜜多则能疾证所求无上正等菩提。复次善现。若菩萨摩诃萨能如是住甚深般若波罗蜜多则为十方无量无数无边世界现在诸佛处大众中。自然欢喜称扬赞叹是菩萨摩诃萨名字种姓及诸功德。所谓安住甚深般若波罗蜜多殊胜功德。善现当知。如我今者。为众宣说甚深般若波罗蜜多于大众前。自然欢喜称扬赞叹宝幢菩萨尸弃菩萨摩诃萨等。及现在住不动佛所净修梵行。住深般若波罗蜜多诸菩萨摩诃萨名字种姓及诸功德。所谓安住甚深般若波罗蜜多殊胜功德。现在东方无量无数无边世界一切如来应正等觉。为众宣说甚深般若波罗蜜多。于彼亦有诸菩萨摩诃萨净修梵行。不离般若波罗蜜多。彼诸如来应正等觉。各于众前自然欢喜称扬赞叹彼菩萨摩诃萨名字种姓及诸功德。所谓不离甚深般若波罗蜜多殊胜功德。南西北方四维上下亦复如是。善现当知。有菩萨摩诃萨。从初发心修行般若波罗蜜多。渐次圆满大菩提道。乃至证得一切智智。亦为十方无量无数无边世界现在诸佛。说正法时于大众前。自然欢喜称扬赞叹是菩萨摩诃萨名字种姓及诸功德。所谓修行甚深般若波罗蜜多殊胜功德。所以者何。善现。是菩萨摩诃萨能为难事不断佛种。利益安乐一切有情。
