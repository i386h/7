<!-- { "loadSidebar": true } -->
　　世尊。云何以布施波罗蜜多无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。庆喜。布施波罗蜜多布施波罗蜜多性空。何以故。以布施波罗蜜多性空与布施净戒安忍精进静虑般若波罗蜜多无二无二分故。世尊。云何以净戒安忍精进静虑般若波罗蜜多无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。庆喜。净戒安忍精进静虑般若波罗蜜多。净戒安忍精进静虑般若波罗蜜多性空。何以故。以净戒安忍精进静虑般若波罗蜜多性空与布施净戒安忍精进静虑般若波罗蜜多无二无二分故。庆喜。由此故说。以布施波罗蜜多等无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。世尊。云何以布施波罗蜜多无二为方便。无生为方便。无所得为方便。回向一切智智。安住内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。庆喜。布施波罗蜜多布施波罗蜜多性空。何以故。以布施波罗蜜多性空与彼内空乃至无性自性空无二无二分故。世尊。云何以净戒安忍精进静虑般若波罗蜜多无二为方便。无生为方便。无所得为方便。回向一切智智。安住内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。庆喜。净戒安忍精进静虑般若波罗蜜多净戒安忍精进静虑般若波罗蜜多性空。何以故。以净戒安忍精进静虑般若波罗蜜多性空与彼内空乃至无性自性空无二无二分故。庆喜。由此故说。以布施波罗蜜多等无二为方便。无生为方便。无所得为方便。回向一切智智。安住内空乃至无性自性空。世尊。云何以布施波罗蜜多无二为方便。无生为方便。无所得为方便。回向一切智智。安住真如法界法性不虚妄性不变异性平等性离生性法定法住实际虚空界不思议界。庆喜。布施波罗蜜多布施波罗蜜多性空。何以故。以布施波罗蜜多性空。与彼真如乃至不思议界无二无二分故。世尊。云何以净戒安忍精进静虑般若波罗蜜多。无二为方便。无生为方便。无所得为方便。回向一切智智。安住真如法界法性不虚妄性不变异性平等性离生性法定法住实际虚空界不思议界。庆喜。净戒安忍精进静虑般若波罗蜜多。净戒安忍精进静虑般若波罗蜜多性空。何以故。以净戒安忍精进静虑般若波罗蜜多性空。与彼真如乃至不思议界无二无二分故。庆喜。由此故说以布施波罗蜜多等无二为方便无生为方便。无所得为方便。回向一切智智。安住真如乃至不思议界。世尊。云何以布施波罗蜜多无二为方便。无生为方便。无所得为方便。回向一切智智。安住苦集灭道圣谛。庆喜。布施波罗蜜多布施波罗蜜多性空。何以故。以布施波罗蜜多性空。与彼苦集灭道圣谛无二无二分故。世尊。云何以净戒安忍精进静虑般若波罗蜜多无二为方便。无生为方便。无所得为方便。回向一切智智。安住苦集灭道圣谛。庆喜。净戒安忍精进静虑般若波罗蜜多净戒安忍精进静虑般若波罗蜜多性空。何以故。以净戒安忍精进静虑般若波罗蜜多性空。与彼苦集灭道圣谛无二无二分故。庆喜。由此故说。以布施波罗蜜多等无二为方便。无生为方便。无所得为方便。回向一切智智安住苦集灭道圣谛。世尊。云何以布施波罗蜜多无二为方便。无生为方便。无所得为方便。回向一切智智。修习四静虑四无量四无色定。庆喜。布施波罗蜜多布施波罗蜜多性空。何以故。以布施波罗蜜多性空。与四静虑四无量四无色定无二无二分故。世尊。云何以净戒安忍精进静虑般若波罗蜜多无二为方便。无生为方便。无所得为方便。回向一切智智。修习四静虑四无量四无色定。庆喜。净戒安忍精进静虑般若波罗蜜多净戒安忍精进静虑般若波罗蜜多性空。何以故。以净戒安忍精进静虑般若波罗蜜多性空。与四静虑四无量四无色定无二无二分故。庆喜。由此故说。以布施波罗蜜多等无二为方便。无生为方便。无所得为方便。回向一切智智。修习四静虑四无量四无色定。世尊。云何以布施波罗蜜多无二为方便。无生为方便。无所得为方便。回向一切智智。修习八解脱八胜处九次第定十遍处。庆喜。布施波罗蜜多布施波罗蜜多性空。何以故。以布施波罗蜜多性空。与八解脱八胜处九次第定十遍处无二无二分故。世尊。云何以净戒安忍精进静虑般若波罗蜜多无二为方便。无生为方便。无所得为方便。回向一切智智。修习八解脱八胜处九次第定十遍处。庆喜。净戒安忍精进静虑般若波罗蜜多。净戒安忍精进静虑般若波罗蜜多性空。何以故。以净戒安忍精进静虑般若波罗蜜多性空。与八解脱八胜处九次第定十遍处无二无二分故。庆喜。由此故说。以布施波罗蜜多等无二为方便。无生为方便。无所得为方便。回向一切智智。修习八解脱八胜处九次第定十遍处。世尊。云何以布施波罗蜜多无二为方便。无生为方便。无所得为方便。回向一切智智。修习四念住四正断四神足五根五力七等觉支八圣道支。庆喜。布施波罗蜜多布施波罗蜜多性空。何以故。以布施波罗蜜多性空。与四念住四正断四神足五根五力七等觉支八圣道支无二无二分故。世尊。云何以净戒安忍精进静虑般若波罗蜜多无二为方便。无生为方便。无所得为方便。回向一切智智。修习四念住四正断四神足五根五力七等觉支八圣道支。庆喜。净戒安忍精进静虑般若波罗蜜多净戒安忍精进静虑般若波罗蜜多性空。何以故。以净戒安忍精进静虑般若波罗蜜多性空。与四念住四正断四神足五根五力七等觉支八圣道支无二无二分故。庆喜。由此故说。以布施波罗蜜多等无二为方便。无生为方便。无所得为方便。回向一切智智。修习四念住四正断四神足五根五力七等觉支八圣道支。世尊云何。以布施波罗蜜多无二为方便。无生为方便。无所得为方便。回向一切智智。修习空解脱门无相解脱门无愿解脱门。庆喜。布施波罗蜜多布施波罗蜜多性空。何以故。以布施波罗蜜多性空。与空解脱门无相解脱门无愿解脱门。无二无二分故。世尊。云何以净戒安忍精进静虑般若波罗蜜多无二为方便。无生为方便。无所得为方便。回向一切智智。修习空解脱门无相解脱门无愿解脱门。庆喜。净戒安忍精进静虑般若波罗蜜多净戒安忍精进静虑般若波罗蜜多性空。何以故。以净戒安忍精进静虑般若波罗蜜多性空。与空解脱门无相解脱门无愿解脱门无二无二分故。庆喜。由此故说。以布施波罗蜜多等无二为方便。无生为方便。无所得为方便。回向一切智智。修习空解脱门无相解脱门无愿解脱门。世尊。云何以布施波罗蜜多无二为方便。无生为方便。无所得为方便。回向一切智智。修习五眼六神通。庆喜。布施波罗蜜多布施波罗蜜多性空。何以故。以布施波罗蜜多性空。与五眼六神通无二无二分故。世尊。云何以净戒安忍精进静虑般若波罗蜜多无二为方便。无生为方便。无所得为方便。回向一切智智。修习五眼六神通。庆喜。净戒安忍精进静虑般若波罗蜜多净戒安忍精进静虑般若波罗蜜多性空。何以故。以净戒安忍精进静虑般若波罗蜜多性空。与五眼六神通无二无二分故。庆喜。由此故说。以布施波罗蜜多等无二为方便。无生为方便。无所得为方便。回向一切智智。修习五眼六神通。

　　　　大般若波罗蜜多经卷第一百一十九



　　　　大般若波罗蜜多经卷第一百十

　　　　三藏法师玄奘奉　诏译

　　初分校量功德品第三十之十八

