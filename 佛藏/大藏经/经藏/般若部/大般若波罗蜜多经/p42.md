<!-- { "loadSidebar": true } -->
　　复次善现。汝观何义言。即空解脱门真如非菩萨摩诃萨。即无相无愿解脱门真如非菩萨摩诃萨。异空解脱门真如非菩萨摩诃萨。异无相无愿解脱门真如非菩萨摩诃萨。非空解脱门真如中有菩萨摩诃萨。非无相无愿解脱门真如中有菩萨摩诃萨。非菩萨摩诃萨中有空解脱门真如。非菩萨摩诃萨中有无相无愿解脱门真如。非离空解脱门真如有菩萨摩诃萨。非离无相无愿解脱门真如有菩萨摩诃萨耶。具寿善现白言。世尊。若空解脱门。若无相无愿解脱门。尚毕竟不可得。性非有故。况有空解脱门真如。及无相无愿解脱门真如。此真如既非有。如何可言。即空解脱门真如是菩萨摩诃萨。即无相无愿解脱门真如是菩萨摩诃萨。异空解脱门真如是菩萨摩诃萨。异无相无愿解脱门真如是菩萨摩诃萨。空解脱门真如中有菩萨摩诃萨。无相无愿解脱门真如中有菩萨摩诃萨。菩萨摩诃萨中有空解脱门真如。菩萨摩诃萨中有无相无愿解脱门真如。离空解脱门真如有菩萨摩诃萨。离无相无愿解脱门真如有菩萨摩诃萨。
　　复次善现。汝观何义言。即陀罗尼门真如非菩萨摩诃萨。即三摩地门真如非菩萨摩诃萨。异陀罗尼门真如非菩萨摩诃萨。异三摩地门真如非菩萨摩诃萨。非陀罗尼门真如中有菩萨摩诃萨。非三摩地门真如中有菩萨摩诃萨。非菩萨摩诃萨中有陀罗尼门真如。非菩萨摩诃萨中有三摩地门真如。非离陀罗尼门真如有菩萨摩诃萨。非离三摩地门真如有菩萨摩诃萨耶。具寿善现白言。世尊。若陀罗尼门。若三摩地门。尚毕竟不可得。性非有故。况有陀罗尼门真如及三摩地门真如。此真如既非有。如何可言。即陀罗尼门真如是菩萨摩诃萨。即三摩地门真如是菩萨摩诃萨。异陀罗尼门真如是菩萨摩诃萨。异三摩地门真如是菩萨摩诃萨。陀罗尼门真如中有菩萨摩诃萨。三摩地门真如中有菩萨摩诃萨。菩萨摩诃萨中有陀罗尼门真如。菩萨摩诃萨中有三摩地门真如。离陀罗尼门真如。有菩萨摩诃萨。离三摩地门真如。有菩萨摩诃萨。

　　　　大般若波罗蜜多经卷第十六



　　　　大般若波罗蜜多经卷第十七

　　　　三藏法师玄奘奉　诏译

　　初分教诫教授品第七之七

　　复次善现。汝观何义言。即极喜地真如非菩萨摩诃萨。即离垢地。发光地。焰慧地。极难胜地。现前地。远行地。不动地。善慧地。法云地真如非菩萨摩诃萨。异极喜地真如非菩萨摩诃萨。异离垢地乃至法云地真如非菩萨摩诃萨。非极喜地真如中有菩萨摩诃萨。非离垢地乃至法云地真如中有菩萨摩诃萨。非菩萨摩诃萨中有极喜地真如。非菩萨摩诃萨中有离垢地乃至法云地真如。非离极喜地真如有菩萨摩诃萨。非离离垢地乃至法云地真如有菩萨摩诃萨耶。具寿善现白言。世尊。若极喜地。若离垢地乃至法云地。尚毕竟不可得。性非有故。况有极喜地真如及离垢地乃至法云地真如。此真如既非有。如何可言。即极喜地真如是菩萨摩诃萨。即离垢地乃至法云地真如是菩萨摩诃萨。异极喜地真如是菩萨摩诃萨。异离垢地乃至法云地真如是菩萨摩诃萨。极喜地真如中有菩萨摩诃萨。离垢地乃至法云地真如中有菩萨摩诃萨。菩萨摩诃萨中有极喜地真如。菩萨摩诃萨中有离垢地乃至法云地真如。离极喜地真如有菩萨摩诃萨。离离垢地乃至法云地真如有菩萨摩诃萨。
　　复次善现。汝观何义言。即五眼真如。非菩萨摩诃萨。即六神通真如非菩萨摩诃萨。异五眼真如非菩萨摩诃萨。异六神通真如非菩萨摩诃萨。非五眼真如中有菩萨摩诃萨。非六神通真如中有菩萨摩诃萨。非菩萨摩诃萨中。有五眼真如。非菩萨摩诃萨中有六神通真如。非离五眼真如有菩萨摩诃萨。非离六神通真如有菩萨摩诃萨耶。具寿善现白言。世尊。若五眼。若六神通。尚毕竟不可得。性非有故。况有五眼真如及六神通真如。此真如既非有。如何可言。即五眼真如是菩萨摩诃萨。即六神通真如是菩萨摩诃萨。异五眼真如是菩萨摩诃萨。异六神通真如是菩萨摩诃萨。五眼真如中。有菩萨摩诃萨。六神通真如中有菩萨摩诃萨。菩萨摩诃萨中有五眼真如。菩萨摩诃萨中有六神通真如。离五眼真如有菩萨摩诃萨。离六神通真如有菩萨摩诃萨。
　　复次善现。汝观何义言。即佛十力真如非菩萨摩诃萨。即四无所畏。四无碍解。十八佛不共法真如非菩萨摩诃萨。异佛十力真如非菩萨摩诃萨。异四无所畏四无碍解十八佛不共法真如非菩萨摩诃萨。非佛十力真如中有菩萨摩诃萨。非四无所畏四无碍解十八佛不共法真如中有菩萨摩诃萨。非菩萨摩诃萨中有佛十力真如。非菩萨摩诃萨中有四无所畏四无碍解十八佛不共法真如。非离佛十力真如有菩萨摩诃萨。非离四无所畏四无碍解十八佛不共法真如有菩萨摩诃萨耶。具寿善现白言。世尊。若佛十力。若四无所畏四无碍解十八佛不共法。尚毕竟不可得。性非有故。况有佛十力真如及四无所畏四无碍解十八佛不共法真如。此真如既非有。如何可言。即佛十力真如是菩萨摩诃萨。即四无所畏四无碍解十八佛不共法真如是菩萨摩诃萨。异佛十力真如是菩萨摩诃萨。异四无所畏四无碍解十八佛不共法真如是菩萨摩诃萨。佛十力真如中有菩萨摩诃萨。四无所畏四无碍解十八佛不共法真如中有菩萨摩诃萨。菩萨摩诃萨中有佛十力真如。菩萨摩诃萨中有四无所畏四无碍解十八佛不共法真如。离佛十力真如有菩萨摩诃萨。离四无所畏四无碍解十八佛不共法真如有菩萨摩诃萨。
　　复次善现。汝观何义言。即大慈真如非菩萨摩诃萨。即大悲大喜大舍真如非菩萨摩诃萨。异大慈真如非菩萨摩诃萨。异大悲大喜大舍真如非菩萨摩诃萨。非大慈真如中有菩萨摩诃萨。非大悲大喜大舍真如中有菩萨摩诃萨。非菩萨摩诃萨中有大慈真如。非菩萨摩诃萨中有大悲大喜大舍真如。非离大慈真如有菩萨摩诃萨。非离大悲大喜大舍真如有菩萨摩诃萨耶。具寿善现白言。世尊。若大慈若大悲大喜大舍。尚毕竟不可得。性非有故。况有大慈真如及大悲大喜大舍真如。此真如既非有。如何可言。即大慈真如是菩萨摩诃萨。即大悲大喜大舍真如是菩萨摩诃萨。异大慈真如是菩萨摩诃萨。异大悲大喜大舍真如是菩萨摩诃萨。大慈真如中有菩萨摩诃萨。大悲大喜大舍真如中有菩萨摩诃萨。菩萨摩诃萨中有大慈真如。菩萨摩诃萨中有大悲大喜大舍真如。离大慈真如有菩萨摩诃萨离大悲大喜大舍真如有菩萨摩诃萨。
　　复次善现。汝观何义言。即三十二大士相真如非菩萨摩诃萨。即八十随好真如非菩萨摩诃萨。异三十二大士相真如非菩萨摩诃萨。异八十随好真如非菩萨摩诃萨。非三十二大士相真如中有菩萨摩诃萨。非八十随好真如中有菩萨摩诃萨。非菩萨摩诃萨中有三十二大士相真如。非菩萨摩诃萨中有八十随好真如。非离三十二大士相真如有菩萨摩诃萨。非离八十随好真如有菩萨摩诃萨耶。具寿善现白言。世尊。若三十二大士相。若八十随好。尚毕竟不可得。性非有故。况有三十二大士相真如及八十随好真如。此真如既非有。如何可言。即三十二大士相真如是菩萨摩诃萨。即八十随好真如是菩萨摩诃萨。异三十二大士相真如是菩萨摩诃萨。异八十随好真如是菩萨摩诃萨。三十二大士相真如中有菩萨摩诃萨。八十随好真如中有菩萨摩诃萨。菩萨摩诃萨中有三十二大士相真如。菩萨摩诃萨中有八十随好真如。离三十二大士相真如有菩萨摩诃萨。离八十随好真如有菩萨摩诃萨。
　　复次善现。汝观何义言。即无忘失法真如非菩萨摩诃萨。即恒住舍性真如非菩萨摩诃萨。异无忘失法真如非菩萨摩诃萨。异恒住舍性真如非菩萨摩诃萨。非无忘失法真如中。有菩萨摩诃萨。非恒住舍性真如中有菩萨摩诃萨。非菩萨摩诃萨中有无忘失法真如。非菩萨摩诃萨中有恒住舍性真如。非离无忘失法真如有菩萨摩诃萨。非离恒住舍性真如有菩萨摩诃萨耶。具寿善现白言。世尊。若无忘失法若恒住舍性。尚毕竟不可得。性非有故。况有无忘失法真如及恒住舍性真如。此真如既非有。如何可言。即无忘失法真如是菩萨摩诃萨。即恒住舍性真如是菩萨摩诃萨。异无忘失法真如是菩萨摩诃萨。异恒住舍性真如是菩萨摩诃萨。无忘失法真如中有菩萨摩诃萨。恒住舍性真如中有菩萨摩诃萨。菩萨摩诃萨中有无忘失法真如。菩萨摩诃萨中有恒住舍性真如。离无忘失法真如有菩萨摩诃萨。离恒住舍性真如有菩萨摩诃萨。
　　复次善现。汝观何义言。即一切智真如非菩萨摩诃萨。即道相智一切相智真如非菩萨摩诃萨。异一切智真如非菩萨摩诃萨。异道相智一切相智真如非菩萨摩诃萨。非一切智真如中有菩萨摩诃萨。非道相智一切相智真如中有菩萨摩诃萨。非菩萨摩诃萨中有一切智真如。非菩萨摩诃萨中有道相智一切相智真如。非离一切智真如有菩萨摩诃萨。非离道相智一切相智真如有菩萨摩诃萨耶。具寿善现白言。世尊。若一切智若道相智一切相智。尚毕竟不可得。性非有故。况有一切智真如及道相智一切相智真如。此真如既非有。如何可言。即一切智真如是菩萨摩诃萨。即道相智一切相智真如是菩萨摩诃萨。异一切智真如是菩萨摩诃萨。异道相智一切相智真如是菩萨摩诃萨。一切智真如中有菩萨摩诃萨。道相智一切相智真如中有菩萨摩诃萨。菩萨摩诃萨中有一切智真如。菩萨摩诃萨中有道相智一切相智真如。离一切智真如有菩萨摩诃萨。离道相智一切相智真如有菩萨摩诃萨。
　　世尊。色等法及真如。既不可得。而言即色等法真如是菩萨摩诃萨。或异色等法真如是菩萨摩诃萨。或色等法真如中有菩萨摩诃萨。或菩萨摩诃萨中有色等法真如。或离色等法真如有菩萨摩诃萨者。无有是处。佛告善现。善哉善哉。如是如是。如汝所说。善现。色等法不可得故。色等法真如亦不可得。法及真如不可得故。菩萨摩诃萨亦不可得。菩萨摩诃萨不可得故。所行般若波罗蜜多亦不可得。善现。诸菩萨摩诃萨修行般若波罗蜜多时。应如是学。
