<!-- { "loadSidebar": true } -->
　　世尊。云何以眼界无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。庆喜。眼界眼界性空。何以故。以眼界性空与布施净戒安忍精进静虑般若波罗蜜多无二无二分故。世尊。云何以色界眼识界及眼触眼触为缘所生诸受无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。庆喜。色界眼识界及眼触眼触为缘所生诸受色界眼识界及眼触眼触为缘所生诸受性空。何以故。以色界眼识界及眼触眼触为缘所生诸受性空与布施净戒安忍精进静虑般若波罗蜜多无二无二分故。庆喜。由此故说。以眼界等无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。世尊。云何以耳界无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。庆喜。耳界耳界性空。何以故。以耳界性空与布施净戒安忍精进静虑般若波罗蜜多无二无二分故。世尊。云何以声界耳识界及耳触耳触为缘所生诸受无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。庆喜。声界耳识界及耳触耳触为缘所生诸受声界耳识界及耳触耳触为缘所生诸受性空。何以故。以声界耳识界及耳触耳触为缘所生诸受性空与布施净戒安忍精进静虑般若波罗蜜多无二无二分故。庆喜。由此故说。以耳界等无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。
　　世尊。云何以鼻界无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。庆喜。鼻界鼻界性空。何以故。以鼻界性空与布施净戒安忍精进静虑般若波罗蜜多无二无二分故。世尊。云何以香界鼻识界及鼻触鼻触为缘所生诸受无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。庆喜。香界鼻识界及鼻触鼻触为缘所生诸受香界鼻识界及鼻触鼻触为缘所生诸受性空。何以故。以香界鼻识界及鼻触鼻触为缘所生诸受性空与布施净戒安忍精进静虑般若波罗蜜多无二无二分故。庆喜。由此故说。以鼻界等无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。世尊。云何以舌界无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。庆喜。舌界舌界性空。何以故。以舌界性空与布施净戒安忍精进静虑般若波罗蜜多无二无二分故。世尊。云何以味界舌识界及舌触舌触为缘所生诸受无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。庆喜。味界舌识界及舌触舌触为缘所生诸受味界舌识界及舌触舌触为缘所生诸受性空。何以故。以味界舌识界及舌触舌触为缘所生诸受性空与布施净戒安忍精进静虑般若波罗蜜多无二无二分故。庆喜。由此故说。以舌界等无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。世尊。云何以身界无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。庆喜。身界身界性空。何以故。以身界性空与布施净戒安忍精进静虑般若波罗蜜多无二无二分故。世尊。云何以触界身识界及身触身触为缘所生诸受无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。庆喜。触界身识界及身触身触为缘所生诸受触界身识界及身触身触为缘所生诸受性空。何以故。以触界身识界及身触身触为缘所生诸受性空与布施净戒安忍精进静虑般若波罗蜜多无二无二分故。庆喜。由此故说。以身界等无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。世尊。云何以意界无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。庆喜。意界意界性空。何以故。以意界性空与布施净戒安忍精进静虑般若波罗蜜多无二无二分故。世尊。云何以法界意识界及意触意触为缘所生诸受无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。庆喜。法界意识界及意触意触为缘所生诸受法界意识界及意触意触为缘所生诸受性空。何以故。以法界意识界及意触意触为缘所生诸受性空与布施净戒安忍精进静虑般若波罗蜜多无二无二分故。庆喜。由此故说。以意界等无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。
　　世尊。云何以眼界无二为方便。无生为方便。无所得为方便。回向一切智智。安住内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。庆喜。眼界眼界性空。何以故。以眼界性空与彼内空乃至无性自性空无二无二分故。世尊。云何以色界眼识界及眼触眼触为缘所生诸受无二为方便。无生为方便。无所得为方便。回向一切智智。安住内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。庆喜。色界眼识界及眼触眼触为缘所生诸受色界眼识界及眼触眼触为缘所生诸受性空。何以故。以色界眼识界及眼触眼触为缘所生诸受性空与彼内空乃至无性自性空无二无二分故。庆喜。由此故说。以眼界等无二为方便。无生为方便。无所得为方便。回向一切智智。安住内空乃至无性自性空。世尊。云何以耳界无二为方便。无生为方便。无所得为方便。回向一切智智。安住内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。庆喜。耳界耳界性空。何以故。以耳界性空与彼内空乃至无性自性空无二无二分故。世尊。云何以声界耳识界及耳触耳触为缘所生诸受无二为方便。无生为方便。无所得为方便。回向一切智智。安住内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。庆喜。声界耳识界及耳触耳触为缘所生诸受声界耳识界及耳触耳触为缘所生诸受性空。何以故。以声界耳识界及耳触耳触为缘所生诸受性空与彼内空乃至无性自性空无二无二分故。庆喜。由此故说。以耳界等无二为方便。无生为方便。无所得为方便。回向一切智智。安住内空乃至无性自性空。世尊。云何以鼻界无二为方便。无生为方便。无所得为方便。回向一切智智。安住内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。庆喜。鼻界鼻界性空。何以故。以鼻界性空与彼内空乃至无性自性空无二无二分故。世尊。云何以香界鼻识界及鼻触鼻触为缘所生诸受无二为方便。无生为方便。无所得为方便。回向一切智智。安住内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。庆喜。香界鼻识界及鼻触鼻触为缘所生诸受香界鼻识界及鼻触鼻触为缘所生诸受性空。何以故。以香界鼻识界及鼻触鼻触为缘所生诸受性空与彼内空乃至无性自性空无二无二分故。庆喜。由此故说。以鼻界等无二为方便。无生为方便。无所得为方便。回向一切智智。安住内空乃至无性自性空。世尊。云何以舌界无二为方便。无生为方便。无所得为方便。回向一切智智。安住内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。庆喜。舌界舌界性空。何以故。以舌界性空与彼内空乃至无性自性空无二无二分故。世尊。云何以味界舌识界及舌触舌触为缘所生诸受无二为方便。无生为方便。无所得为方便。回向一切智智。安住内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。庆喜。味界舌识界及舌触舌触为缘所生诸受味界舌识界及舌触舌触为缘所生诸受性空。何以故。以味界舌识界及舌触舌触为缘所生诸受性空与彼内空乃至无性自性空无二无二分故。庆喜。由此故说。以舌界等无二为方便。无生为方便。无所得为方便。回向一切智智。安住内空乃至无性自性空。

　　　　大般若波罗蜜多经卷第一百一十三



　　　　大般若波罗蜜多经卷第一百一四

　　　　三藏法师玄奘奉　诏译

　　初分校量功德品第三十之十二

