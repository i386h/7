<!-- { "loadSidebar": true } -->
　　世尊。云何以眼处无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。庆喜。眼处眼处性空。何以故。以眼处性空与布施净戒安忍精进静虑般若波罗蜜多无二无二分故。世尊。云何以耳鼻舌身意处无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。庆喜。耳鼻舌身意处耳鼻舌身意处性空。何以故。以耳鼻舌身意处性空与布施净戒安忍精进静虑般若波罗蜜多无二无二分故。庆喜。由此故说。以眼处等无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。世尊。云何以色处无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。庆喜。色处色处性空。何以故。以色处性空与布施净戒安忍精进静虑般若波罗蜜多无二无二分故。世尊。云何以声香味触法处无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。庆喜。声香味触法处声香味触法处性空。何以故。以声香味触法处性空与布施净戒安忍精进静虑般若波罗蜜多无二无二分故。庆喜。由此故说。以色处等无二为方便。无生为方便。无所得为方便。回向一切智智。修习布施净戒安忍精进静虑般若波罗蜜多。世尊。云何以眼处无二为方便。无生为方便。无所得为方便。回向一切智智。安住内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。庆喜。眼处眼处性空。何以故。以眼处性空与彼内空乃至无性自性空无二无二分故。世尊。云何以耳鼻舌身意处无二为方便。无生为方便。无所得为方便。回向一切智智。安住内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。庆喜。耳鼻舌身意处耳鼻舌身意处性空。何以故。以耳鼻舌身意处性空与彼内空乃至无性自性空无二无二分故。庆喜。由此故说。以眼处等无二为方便。无生为方便。无所得为方便。回向一切智智。安住内空乃至无性自性空。世尊。云何以色处无二为方便。无生为方便。无所得为方便。回向一切智智。安住内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。庆喜。色处色处性空。何以故。以色处性空与彼内空乃至无性自性空无二无二分故。世尊。云何以声香味触法处无二为方便。无生为方便。无所得为方便。回向一切智智。安住内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。庆喜。声香味触法处声香味触法处性空。何以故。以声香味触法处性空与彼内空乃至无性自性空无二无二分故。庆喜。由此故说。以色处等无二为方便。无生为方便。无所得为方便。回向一切智智。安住内空乃至无性自性空。世尊。云何以眼处无二为方便。无生为方便。无所得为方便。回向一切智智。安住真如法界法性不虚妄性不变异性平等性离生性法定法住实际虚空界不思议界。庆喜。眼处眼处性空。何以故。以眼处性空与彼真如乃至不思议界无二无二分故。世尊。云何以耳鼻舌身意处无二为方便。无生为方便。无所得为方便。回向一切智智。安住真如法界法性不虚妄性不变异性平等性离生性法定法住实际虚空界不思议界。庆喜。耳鼻舌身意处耳鼻舌身意处性空。何以故。以耳鼻舌身意处性空与彼真如乃至不思议界无二无二分故。庆喜。由此故说。以眼处等无二为方便。无生为方便。无所得为方便。回向一切智智。安住真如乃至不思议界。世尊。云何以色处无二为方便。无生为方便。无所得为方便。回向一切智智。安住真如法界法性不虚妄性不变异性平等性离生性法定法住实际虚空界不思议界。庆喜。色处色处性空。何以故。以色处性空与彼真如乃至不思议界无二无二分故。世尊。云何以声香味触法处无二为方便。无生为方便。无所得为方便。回向一切智智。安住真如法界法性不虚妄性不变异性平等性离生性法定法住实际虚空界不思议界。庆喜。声香味触法处声香味触法处性空。何以故。以声香味触法处性空与彼真如乃至不思议界无二无二分故。庆喜。由此故说。以色处等无二为方便。无生为方便。无所得为方便。回向一切智智。安住真如乃至不思议界。
　　世尊。云何以眼处无二为方便。无生为方便。无所得为方便。回向一切智智。安住苦集灭道圣谛。庆喜。眼处眼处性空。何以故。以眼处性空与彼苦集灭道圣谛无二无二分故。世尊。云何以耳鼻舌身意处无二为方便。无生为方便。无所得为方便。回向一切智智。安住苦集灭道圣谛。庆喜。耳鼻舌身意处耳鼻舌身意处性空。何以故。以耳鼻舌身意处性空与彼苦集灭道圣谛无二无二分故。庆喜。由此故说。以眼处等无二为方便。无生为方便。无所得为方便。回向一切智智。安住苦集灭道圣谛。世尊。云何以色处无二为方便。无生为方便。无所得为方便。回向一切智智。安住苦集灭道圣谛。庆喜。色处色处性空。何以故。以色处性空与彼苦集灭道圣谛无二无二分故。世尊。云何以声香味触法处无二为方便。无生为方便。无所得为方便。回向一切智智。安住苦集灭道圣谛。庆喜。声香味触法处声香味触法处性空。何以故。以声香味触法处性空与彼苦集灭道圣谛无二无二分故。庆喜。由此故说。以色处等无二为方便。无生为方便。无所得为方便。回向一切智智。安住苦集灭道圣谛。

　　　　大般若波罗蜜多经卷第一百一十二



　　　　大般若波罗蜜多经卷第一百十三

　　　　三藏法师玄奘奉　诏译

　　初分校量功德品第三十之十一

　　世尊。云何以眼处无二为方便。无生为方便。无所得为方便。回向一切智智。修习四静虑四无量四无色定。庆喜。眼处眼处性空。何以故。以眼处性空与四静虑四无量四无色定无二无二分故。世尊。云何以耳鼻舌身意处无二为方便。无生为方便。无所得为方便。回向一切智智。修习四静虑四无量四无色定。庆喜耳鼻舌身意处耳鼻舌身意处性空。何以故。以耳鼻舌身意处性空与四静虑四无量四无色定无二无二分故。庆喜。由此故说。以眼处等无二为方便。无生为方便。无所得为方便。回向一切智智。修习四静虑四无量四无色定。世尊。云何以色处无二为方便。无生为方便。无所得为方便。回向一切智智。修习四静虑四无量四无色定。庆喜。色处色处性空。何以故。以色处性空与四静虑四无量四无色定无二无二分故。世尊。云何以声香味触法处无二为方便。无生为方便。无所得为方便。回向一切智智。修习四静虑四无量四无色定。庆喜。声香味触法处声香味触法处性空。何以故。以声香味触法处性空与四静虑四无量四无色定无二无二分故。庆喜。由此故说。以色处等无二为方便。无生为方便。无所得为方便。回向一切智智。修习四静虑四无量四无色定。世尊。云何以眼处无二为方便。无生为方便。无所得为方便。回向一切智智。修习八解脱八胜处九次第定十遍处。庆喜。眼处眼处性空。何以故。以眼处性空与八解脱八胜处九次第定十遍处无二无二分故。世尊。云何以耳鼻舌身意处无二为方便。无生为方便。无所得为方便。回向一切智智。修习八解脱八胜处九次第定十遍处。庆喜。耳鼻舌身意处耳鼻舌身意处性空。何以故。以耳鼻舌身意处性空与八解脱八胜处九次第定十遍处无二无二分故。庆喜。由此故说。以眼处等无二为方便。无生为方便。无所得为方便。回向一切智智。修习八解脱八胜处九次第定十遍处。世尊。云何以色处无二为方便。无生为方便。无所得为方便。回向一切智智。修习八解脱八胜处九次第定十遍处。庆喜。色处色处性空。何以故。以色处性空与八解脱八胜处九次第定十遍处无二无二分故。世尊。云何以声香味触法处无二为方便。无生为方便。无所得为方便。回向一切智智。修习八解脱八胜处九次第定十遍处。庆喜。声香味触法处声香味触法处性空。何以故。以声香味触法处性空与八解脱八胜处九次第定十遍处无二无二分故。庆喜。由此故说。以色处等无二为方便。无生为方便。无所得为方便。回向一切智智。修习八解脱八胜处九次第定十遍处。世尊。云何以眼处无二为方便。无生为方便。无所得为方便。回向一切智智。修习四念住四正断四神足五根五力七等觉支八圣道支。庆喜。眼处眼处性空。何以故。以眼处性空与四念住四正断四神足五根五力七等觉支八圣道支无二无二分故。世尊。云何以耳鼻舌身意处无二为方便。无生为方便。无所得为方便。回向一切智智。修习四念住四正断四神足五根五力七等觉支八圣道支。庆喜。耳鼻舌身意处耳鼻舌身意处性空。何以故。以耳鼻舌身意处性空与四念住四正断四神足五根五力七等觉支八圣道支无二无二分故。庆喜。由此故说。以眼处等无二为方便。无生为方便。无所得为方便。回向一切智智。修习四念住四正断四神足五根五力七等觉支八圣道支。世尊。云何以色处无二为方便。无生为方便。无所得为方便。回向一切智智。修习四念住四正断四神足五根五力七等觉支八圣道支。庆喜。色处色处性空。何以故。以色处性空与四念住四正断四神足五根五力七等觉支八圣道支无二无二分故。世尊。云何以声香味触法处无二为方便。无生为方便。无所得为方便。回向一切智智。修习四念住四正断四神足五根五力七等觉支八圣道支。庆喜。声香味触法处声香味触法处性空。何以故。以声香味触法处性空与四念住四正断四神足五根五力七等觉支八圣道支无二无二分故。庆喜。由此故说。以色处等无二为方便。无生为方便。无所得为方便。回向一切智智。修习四念住四正断四神足五根五力七等觉支八圣道支。
