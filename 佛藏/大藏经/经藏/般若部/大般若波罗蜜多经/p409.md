<!-- { "loadSidebar": true } -->
　　复次憍尸迦。置四大洲诸有情类。若善男子善女人等。教小千界诸有情类。皆发无上正等觉心。于意云何。是善男子善女人等。由此因缘得福多不。天帝释言。甚多世尊。甚多善逝。佛言。憍尸迦。若善男子善女人等。于此般若波罗蜜多。以无量门巧妙文义为他广说。宣示开演显了解释。分别义趣令其易解。复作是言。来善男子。汝当于此甚深般若波罗蜜多。至心听闻受持读诵。令善通利如理思惟。随此般若波罗蜜多所说法门应正信解。若正信解则能修学如是般若波罗蜜多。若能修学如是般若波罗蜜多。则能证得一切智法。若能证得一切智法。则修般若波罗蜜多增益圆满。若修般若波罗蜜多增益圆满。便证无上正等菩提。憍尸迦。是善男子善女人等所获功德甚多于前。何以故。憍尸迦。一切初发阿耨多罗三藐三菩提心菩萨摩诃萨。皆是般若波罗蜜多所流出故。复次憍尸迦。置小千界诸有情类。若善男子善女人等。教中千界诸有情类。皆发无上正等觉心。于意云何。是善男子善女人等。由此因缘得福多不。天帝释言。甚多世尊。甚多善逝。佛言。憍尸迦。若善男子善女人等。于此般若波罗蜜多。以无量门巧妙文义为他广说。宣示开演显了解释。分别义趣令其易解。复作是言。来善男子。汝当于此甚深般若波罗蜜多。至心听闻受持读诵。令善通利如理思惟。随此般若波罗蜜多所说法门。应正信解。若正信解则能修学如是般若波罗蜜多。若能修学如是般若波罗蜜多。则能证得一切智法。若能证得一切智法。则修般若波罗蜜多增益圆满。若修般若波罗蜜多增益圆满。便证无上正等菩提。憍尸迦。是善男子善女人等。所获功德甚多于前。何以故。憍尸迦。一切初发阿耨多罗三藐三菩提心菩萨摩诃萨。皆是般若波罗蜜多所流出故。复次憍尸迦。置中千界诸有情类。若善男子善女人等。教化三千大千世界诸有情类。皆发无上正等觉心。于意云何。是善男子善女人等。由此因缘得福多不。天帝释言。甚多世尊。甚多善逝。佛言。憍尸迦。若善男子善女人等。于此般若波罗蜜多。以无量门巧妙文义为他广说。宣示开演显了解释。分别义趣令其易解。复作是言。来善男子。汝当于此甚深般若波罗蜜多。至心听闻受持读诵。令善通利如理思惟。随此般若波罗蜜多所说法门应正信解。若正信解则能修学如是般若波罗蜜多。若能修学如是般若波罗蜜多。则能证得一切智法。若能证得一切智法。则修般若波罗蜜多增益圆满。若修般若波罗蜜多增益圆满。便证无上正等菩提。憍尸迦。是善男子善女人等。所获功德甚多于前。何以故。憍尸迦。一切初发阿耨多罗三藐三菩提心菩萨摩诃萨。皆是般若波罗蜜多所流出故。复次憍尸迦。置此三千大千世界诸有情类。若善男子善女人等。教化十方各如殑伽沙等世界诸有情类。皆发无上正等觉心。于意云何。是善男子善女人等。由此因缘得福多不。天帝释言。甚多世尊。甚多善逝。佛言。憍尸迦。若善男子善女人等。于此般若波罗蜜多。以无量门巧妙文义为他广说。宣示开演显了解释。分别义趣令其易解。复作是言。来善男子。汝当于此甚深般若波罗蜜多。至心听闻受持读诵。令善通利如理思惟。随此般若波罗蜜多所说法门应正信解。若正信解则能修学如是般若波罗蜜多。若能修学如是般若波罗蜜多。则能证得一切智法。若能证得一切智法。则修般若波罗蜜多增益圆满。若修般若波罗蜜多增益圆满。便证无上正等菩提。憍尸迦。是善男子善女人等。所获功德甚多于前。何以故。憍尸迦。一切初发阿耨多罗三藐三菩提心菩萨摩诃萨。皆是般若波罗蜜多所流出故。复次憍尸迦。置此十方各如殑伽沙等世界诸有情类。若善男子善女人等。教化十方一切世界诸有情类。皆发无上正等觉心。于意云何。是善男子善女人等。由此因缘得福多不。天帝释言。甚多世尊。甚多善逝。佛言。憍尸迦。若善男子善女人等。于此般若波罗蜜多。以无量门巧妙文义为他广说。宣示开演显了解释。分别义趣令其易解。复作是言。来善男子。汝当于此甚深般若波罗蜜多。至心听闻受持读诵。令善通利如理思惟。随此般若波罗蜜多所说法门应正信解。若正信解则能修学如是般若波罗蜜多。若能修学如是般若波罗蜜多。则能证得一切智法。若能证得一切智法。则修般若波罗蜜多增益圆满。若修般若波罗蜜多增益圆满。便证无上正等菩提。憍尸迦。是善男子善女人等所获功德甚多于前。何以故。憍尸迦。一切初发阿耨多罗三藐三菩提心菩萨摩诃萨。皆是般若波罗蜜多所流出故。

　　　　大般若波罗蜜多经卷第一百六十六



　　　　大般若波罗蜜多经卷第一百十七

　　　　三藏法师玄奘奉　诏译

　　初分校量功德品第三十之六十五

