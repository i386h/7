<!-- { "loadSidebar": true } -->
　　复次善现。汝观何义言。即独觉菩提增语非菩萨摩诃萨耶。具寿善现答言。世尊。独觉菩提。尚毕竟不可得。性非有故。况有独觉菩提增语。此增语既非有。如何可言。即独觉菩提增语是菩萨摩诃萨。善现。汝复观何义言。即独觉菩提若常若无常增语非菩萨摩诃萨耶。世尊。独觉菩提常无常。尚毕竟不可得。性非有故。况有独觉菩提常无常增语。此增语既非有。如何可言。即独觉菩提若常若无常增语是菩萨摩诃萨。善现。汝复观何义言。即独觉菩提若乐若苦增语非菩萨摩诃萨耶。世尊。独觉菩提乐苦。尚毕竟不可得。性非有故况有独觉菩提乐苦增语。此增语既非有。如何可言。即独觉菩提若乐若苦增语是菩萨摩诃萨。善现。汝复观何义言。即独觉菩提若我若无我增语非菩萨摩诃萨耶。世尊。独觉菩提我无我。尚毕竟不可得。性非有故。况有独觉菩提我无我增语。此增语既非有。如何可言。即独觉菩提若我若无我增语是菩萨摩诃萨。善现。汝复观何义言。即独觉菩提若净若不净增语非菩萨摩诃萨耶。世尊。独觉菩提净不净。尚毕竟不可得。性非有故。况有独觉菩提净不净增语。此增语既非有。如何可言。即独觉菩提若净若不净增语是菩萨摩诃萨。善现。汝复观何义言。即独觉菩提若空若不空增语非菩萨摩诃萨耶。世尊。独觉菩提空不空。尚毕竟不可得。性非有故。况有独觉菩提空不空增语。此增语既非有。如何可言。即独觉菩提若空若不空增语是菩萨摩诃萨。善现。汝复观何义言。即独觉菩提若有相若无相增语非菩萨摩诃萨耶。世尊。独觉菩提有相无相。尚毕竟不可得。性非有故。况有独觉菩提有相无相增语。此增语既非有。如何可言。即独觉菩提若有相若无相增语是菩萨摩诃萨。善现。汝复观何义言。即独觉菩提若有愿若无愿增语非菩萨摩诃萨耶。世尊。独觉菩提有愿无愿。尚毕竟不可得。性非有故。况有独觉菩提有愿无愿增语。此增语既非有。如何可言即独觉菩提若有愿若无愿增语是菩萨摩诃萨。善现。汝复观何义言即独觉菩提若寂静若不寂静增语非菩萨摩诃萨耶。世尊。独觉菩提寂静不寂静。尚毕竟不可得。性非有故。况有独觉菩提寂静不寂静增语。此增语既非有。如何可言。即独觉菩提若寂静若不寂静增语是菩萨摩诃萨。善现。汝复观何义言。即独觉菩提若远离若不远离增语非菩萨摩诃萨耶。世尊。独觉菩提远离不远离。尚毕竟不可得。性非有故。况有独觉菩提远离不远离增语。此增语既非有。如何可言。即独觉菩提若远离若不远离增语是菩萨摩诃萨。善现。汝复观何义言。即独觉菩提若有为若无为增语非菩萨摩诃萨耶。世尊。独觉菩提有为无为。尚毕竟不可得。性非有故。况有独觉菩提有为无为增语。此增语既非有。如何可言。即独觉菩提若有为若无为增语是菩萨摩诃萨。善现。汝复观何义言。即独觉菩提若有漏若无漏增语非菩萨摩诃萨耶。世尊。独觉菩提有漏无漏。尚毕竟不可得。性非有故。况有独觉菩提有漏无漏增语。此增语既非有。如何可言。即独觉菩提若有漏若无漏增语是菩萨摩诃萨。善现。汝复观何义言。即独觉菩提若生若灭增语非菩萨摩诃萨耶。世尊。独觉菩提生灭尚毕竟不可得。性非有故。况有独觉菩提生灭增语。此增语既非有。如何可言。即独觉菩提若生若灭增语是菩萨摩诃萨。善现。汝复观何义言。即独觉菩提若善若非善增语非菩萨摩诃萨耶。世尊。独觉菩提善非善。尚毕竟不可得。性非有故。况有独觉菩提善非善增语。此增语既非有。如何可言。即独觉菩提若善若非善增语是菩萨摩诃萨。善现。汝复观何义言。即独觉菩提若有罪若无罪增语非菩萨摩诃萨耶。世尊。独觉菩提有罪无罪。尚毕竟不可得。性非有故。况有独觉菩提有罪无罪增语。此增语既非有。如何可言。即独觉菩提若有罪若无罪增语是菩萨摩诃萨。善现。汝复观何义言。即独觉菩提若有烦恼若无烦恼增语非菩萨摩诃萨耶。世尊。独觉菩提有烦恼无烦恼。尚毕竟不可得。性非有故。况有独觉菩提有烦恼无烦恼增语。此增语既非有。如何可言。即独觉菩提若有烦恼若无烦恼增语是菩萨摩诃萨。善现。汝复观何义言。即独觉菩提若世间若出世间增语非菩萨摩诃萨耶世尊。独觉菩提世间出世间。尚毕竟不可得。性非有故。况有独觉菩提世间出世间增语。此增语既非有。如何可言。即独觉菩提若世间若出世间增语是菩萨摩诃萨。善现。汝复观何义言。即独觉菩提若杂染若清净增语非菩萨摩诃萨耶。世尊。独觉菩提杂染清净。尚毕竟不可得。性非有故。况有独觉菩提杂染清净增语。此增语既非有。如何可言。即独觉菩提若杂染若清净增语是菩萨摩诃萨。善现。汝复观何义言。即独觉菩提若属生死若属涅槃增语非菩萨摩诃萨耶。世尊。独觉菩提属生死属涅槃。尚毕竟不可得。性非有故。况有独觉菩提属生死属涅槃增语。此增语既非有。如何可言。即独觉菩提若属生死若属涅槃增语是菩萨摩诃萨。善现。汝复观何义言。即独觉菩提若在内若在外若在两间增语非菩萨摩诃萨耶。世尊。独觉菩提在内在外在两间。尚毕竟不可得。性非有故。况有独觉菩提在内在外在两间增语。此增语既非有。如何可言。即独觉菩提若在内若在外若在两间增语是菩萨摩诃萨。善现。汝复观何义言。即独觉菩提若可得若不可得增语非菩萨摩诃萨耶。世尊。独觉菩提可得不可得。尚毕竟不可得。性非有故。况有独觉菩提可得不可得增语。此增语既非有。如何可言。即独觉菩提若可得若不可得增语。是菩萨摩诃萨。
