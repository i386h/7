<!-- { "loadSidebar": true } -->
　　佛言。憍尸迦。若善男子善女人等。为发无上菩提心者。说色若常若无常。说受想行识若常若无常。说色若乐若苦。说受想行识若乐若苦。说色若我若无我。说受想行识若我若无我。说色若净若不净。说受想行识若净若不净。若有能依如是等法修行般若。是行般若波罗蜜多。复作是说。行般若者。应求色若常若无常。应求受想行识若常若无常。应求色若乐若苦。应求受想行识若乐若苦。应求色若我若无我。应求受想行识若我若无我。应求色若净若不净。应求受想行识若净若不净。若有能求如是等法修行般若。是行般若波罗蜜多。憍尸迦。若善男子善女人等。如是求色若常若无常。求受想行识若常若无常。求色若乐若苦。求受想行识若乐若苦。求色若我若无我。求受想行识若我若无我。求色若净若不净。求受想行识若净若不净。依此等法行般若者。我说名为行有所得相似般若波罗蜜多。憍尸迦。如前所说。当知皆是说有所得相似般若波罗蜜多。
　　复次憍尸迦。若善男子善女人等。为发无上菩提心者。说眼处若常若无常。说耳鼻舌身意处若常若无常。说眼处若乐若苦。说耳鼻舌身意处若乐若苦。说眼处若我若无我。说耳鼻舌身意处若我若无我。说眼处若净若不净。说耳鼻舌身意处若净若不净。若有能依如是等法修行般若。是行般若波罗蜜多。复作是说。行般若者。应求眼处若常若无常。应求耳鼻舌身意处若常若无常。应求眼处若乐若苦。应求耳鼻舌身意处若乐若苦。应求眼处若我若无我。应求耳鼻舌身意处若我若无我。应求眼处若净若不净。应求耳鼻舌身意处若净若不净。若有能求如是等法修行般若。是行般若波罗蜜多。憍尸迦。若善男子善女人等。如是求眼处若常若无常。求耳鼻舌身意处若常若无常。求眼处若乐若苦。求耳鼻舌身意处若乐若苦求眼处若我若无我。求耳鼻舌身意处若我若无我。求眼处若净若不净。求耳鼻舌身意处若净若不净。依此等法行般若者。我说名为行有所得相似般若波罗蜜多。憍尸迦。如前所说当知皆是说有所得相似般若波罗蜜多。
　　复次憍尸迦。若善男子善女人等。为发无上菩提心者。说色处若常若无常。说声香味触法处若常若无常。说色处若乐若苦。说声香味触法处若乐若苦。说色处若我若无我。说声香味触法处若我若无我。说色处若净若不净。说声香味触法处若净若不净。若有能依如是等法修行般若。是行般若波罗蜜多。复作是说。行般若者应求色处若常若无常。应求声香味触法处若常若无常应求色处若乐若苦。应求声香味触法处若乐若苦。应求色处若我若无我应求声香味触法处若我若无我。应求色处若净若不净。应求声香味触法处若净若不净。若有能求如是等法修行般若。是行般若波罗蜜多。憍尸迦。若善男子善女人等。如是求色处若常若无常。求声香味触法处若常若无常。求色处若乐若苦。求声香味触法处若乐若苦。求色处若我若无我。求声香味触法处若我若无我。求色处若净若不净。求声香味触法处若净若不净。依此等法行般若者。我说名为行有所得相似般若波罗蜜多。憍尸迦。如前所说当知皆是说有所得相似般若波罗蜜多。
　　复次憍尸迦。若善男子善女人等。为发无上菩提心者。说眼界若常若无常。说色界眼识界及眼触眼触为缘所生诸受若常若无常。说眼界若乐若苦。说色界眼识界及眼触眼触为缘所生诸受若乐若苦。说眼界若我若无我。说色界眼识界及眼触眼触为缘所生诸受若我若无我。说眼界若净若不净。说色界眼识界及眼触眼触为缘所生诸受若净若不净。若有能依如是等法修行般若。是行般若波罗蜜多。复作是说。行般若者应求眼界若常若无常。应求色界眼识界及眼触眼触为缘所生诸受若常若无常。应求眼界若乐若苦应求色界眼识界及眼触眼触为缘所生诸受若乐若苦。应求眼界若我若无我。应求色界眼识界及眼触眼触为缘所生诸受若我若无我。应求眼界若净若不净。应求色界眼识界及眼触眼触为缘所生诸受若净若不净。若有能求如是等法修行般若。是行般若波罗蜜多。憍尸迦。若善男子善女人等。如是求眼界若常若无常。求色界眼识界及眼触眼触为缘所生诸受若常若无常。求眼界若乐若苦。求色界眼识界及眼触眼触为缘所生诸受若乐若苦。求眼界若我若无我。求色界眼识界及眼触眼触为缘所生诸受若我若无我。求眼界若净若不净求色界眼识界及眼触眼触为缘所生诸受若净若不净。依此等法行般若者。我说名为行有所得相似般若波罗蜜多。憍尸迦。如前所说当知皆是说有所得相似般若波罗蜜多。
　　复次憍尸迦。若善男子善女人等。为发无上菩提心者。说耳界若常若无常。说声界耳识界及耳触耳触为缘所生诸受若常若无常。说耳界若乐若苦。说声界耳识界及耳触耳触为缘所生诸受若乐若苦。说耳界若我若无我。说声界耳识界及耳触耳触为缘所生诸受若我若无我。说耳界若净若不净。说声界耳识界及耳触耳触为缘所生诸受若净若不净。若有能依如是等法修行般若是行般若波罗蜜多。复作是说。行般若者应求耳界若常若无常。应求声界耳识界及耳触耳触为缘所生诸受若常若无常。应求耳界若乐若苦。应求声界耳识界及耳触耳触为缘所生诸受若乐若苦。应求耳界若我若无我。应求声界耳识界及耳触耳触为缘所生诸受若我若无我。应求耳界若净若不净。应求声界耳识界及耳触耳触为缘所生诸受若净若不净。若有能求如是等法修行般若。是行般若波罗蜜多。憍尸迦。若善男子善女人等。如是求耳界若常若无常。求声界耳识界及耳触耳触为缘所生诸受若常若无常。求耳界若乐若苦。求声界耳识界及耳触耳触为缘所生诸受若乐若苦。求耳界若我若无我。求声界耳识界及耳触耳触为缘所生诸受若我若无我。求耳界若净若不净求声界耳识界及耳触耳触为缘所生诸受若净若不净。依此等法行般若者。我说名为行有所得相似般若波罗蜜多。憍尸迦。如前所说当知皆是说有所得相似般若波罗蜜多。
　　复次憍尸迦。若善男子善女人等。为发无上菩提心者。说鼻界若常若无常。说香界鼻识界及鼻触鼻触为缘所生诸受若常若无常。说鼻界若乐若苦。说香界鼻识界及鼻触鼻触为缘所生诸受若乐若苦。说鼻界若我若无我。说香界鼻识界及鼻触鼻触为缘所生诸受若我若无我。说鼻界若净若不净。说香界鼻识界及鼻触鼻触为缘所生诸受若净若不净。若有能依如是等法修行般若。是行般若波罗蜜多。复作是说。行般若者应求鼻界若常若无常。应求香界鼻识界及鼻触鼻触为缘所生诸受若常若无常。应求鼻界若乐若苦。应求香界鼻识界及鼻触鼻触为缘所生诸受若乐若苦。应求鼻界若我若无我。应求香界鼻识界及鼻触鼻触为缘所生诸受若我若无我。应求鼻界若净若不净。应求香界鼻识界及鼻触鼻触为缘所生诸受若净若不净。若有能求如是等法修行般若。是行般若波罗蜜多。憍尸迦。若善男子善女人等。如是求鼻界若常若无常。求香界鼻识界及鼻触鼻触为缘所生诸受若常若无常。求鼻界若乐若苦。求香界鼻识界及鼻触鼻触为缘所生诸受若乐若苦求鼻界若我若无我。求香界鼻识界及鼻触鼻触为缘所生诸受若我若无我。求鼻界若净若不净。求香界鼻识界及鼻触鼻触为缘所生诸受若净若不净。依此等法行般若者。我说名为行有所得相似般若波罗蜜多。憍尸迦。如前所说当知皆是说有所得相似般若波罗蜜多。
　　复次憍尸迦。若善男子善女人等。为发无上菩提心者。说舌界若常若无常。说味界舌识界及舌触舌触为缘所生诸受若常若无常。说舌界若乐若苦。说味界舌识界及舌触舌触为缘所生诸受若乐若苦。说舌界若我若无我。说味界舌识界及舌触舌触为缘所生诸受若我若无我。说舌界若净若不净。说味界舌识界及舌触舌触为缘所生诸受若净若不净。若有能依如是等法修行般若。是行般若波罗蜜多。复作是说。行般若者应求舌界若常若无常。应求味界舌识界及舌触舌触为缘所生诸受若常若无常。应求舌界若乐若苦。应求味界舌识界及舌触舌触为缘所生诸受若乐若苦。应求舌界若我若无我。应求味界舌识界及舌触舌触为缘所生诸受若我若无我。应求舌界若净若不净。应求味界舌识界及舌触舌触为缘所生诸受若净若不净。若有能求如是等法修行般若。是行般若波罗蜜多。憍尸迦。若善男子善女人等。如是求舌界若常若无常。求味界舌识界及舌触舌触为缘所生诸受若常若无常。求舌界若乐若苦。求味界舌识界及舌触舌触为缘所生诸受若乐若苦。求舌界若我若无我。求味界舌识界及舌触舌触为缘所生诸受若我若无我。求舌界若净若不净。求味界舌识界及舌触舌触为缘所生诸受若净若不净。依此等法行般若者。我说名为行有所得相似般若波罗蜜多。憍尸迦。如前所说当知皆是说有所得相似般若波罗蜜多。
　　复次憍尸迦。若善男子善女人等。为发无上菩提心者。说身界若常若无常。说触界身识界及身触身触为缘所生诸受若常若无常。说身界若乐若苦说触界身识界及身触身触为缘所生诸受若乐若苦。说身界若我若无我。说触界身识界及身触身触为缘所生诸受若我若无我。说身界若净若不净。说触界身识界及身触身触为缘所生诸受若净若不净。若有能依如是等法修行般若。是行般若波罗蜜多。复作是说。行般若者应求身界若常若无常。应求触界身识界及身触身触为缘所生诸受若常若无常。应求身界若乐若苦。应求触界身识界及身触身触为缘所生诸受若乐若苦。应求身界若我若无我。应求触界身识界及身触身触为缘所生诸受若我若无我。应求身界若净若不净。应求触界身识界及身触身触为缘所生诸受若净若不净。若有能求如是等法修行般若。是行般若波罗蜜多。憍尸迦。若善男子善女人等。如是求身界若常若无常。求触界身识界及身触身触为缘所生诸受若常若无常。求身界若乐若苦。求触界身识界及身触身触为缘所生诸受若乐若苦。求身界若我若无我。求触界身识界及身触身触为缘所生诸受若我若无我。求身界若净若不净。求触界身识界及身触身触为缘所生诸受若净若不净。依此等法行般若者。我说名为行有所得相似般若波罗蜜多。憍尸迦。如前所说当知皆是说有所得相似般若波罗蜜多。
