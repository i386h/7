<!-- { "loadSidebar": true } -->
　　舍利子言。善现。若一切法皆无分别。云何而有地狱傍生鬼界人天五趣差别。云何复有修预流一来不还阿罗汉独觉菩萨诸佛位异。善现言。舍利子。有情颠倒烦恼因缘。造作种种身语意业。由此感得欲为根本业异熟果。依此施设地狱傍生鬼界人天五趣差别。言云何有修预流等诸位异者。舍利子。无分别故。有修预流及预流果。无分别故。有修一来及一来果。无分别故。有修不还及不还果。无分别故。有修阿罗汉及阿罗汉果。无分别故有修独觉及独觉菩提。无分别故。有修菩萨摩诃萨及菩萨摩诃萨道。无分别故。有修如来应正等觉及佛无上正等菩提。舍利子。过去如来应正等觉由无分别分别断故可施设有。未来如来应正等觉亦无分别分别断故可施设有。现在十方诸佛世界一切如来应正等觉现说法者亦无分别分别断故可施设有。舍利子。由此因缘知一切法皆无分别。以无分别真如法界法性实际为定量故。舍利子。菩萨摩诃萨应行如是无分别相甚深般若波罗蜜多。若行如是无分别相甚深般若波罗蜜多。便能证得无分别相所求无上正等菩提。

　　初分坚等赞品第五十七之一

　　时舍利子问善现言。菩萨摩诃萨行深般若波罗蜜多时。为行坚实法。为行无坚实法耶。善现答言。菩萨摩诃萨行深般若波罗蜜多时。为行无坚实法。不为行坚实法。何以故。舍利子。般若波罗蜜多无坚实故。静虑精进安忍净戒布施波罗蜜多亦无坚实故。舍利子。内空无坚实故。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空亦无坚实故。舍利子。真如无坚实故。法界法性不虚妄性不变异性平等性离生性法定法住实际虚空界不思议界亦无坚实故。舍利子。苦圣谛无坚实故。集灭道圣谛亦无坚实故。舍利子。四静虑无坚实故。四无量四无色定亦无坚实故。舍利子。八解脱无坚实故。八胜处九次第定十遍处亦无坚实故。舍利子。四念住无坚实故。四正断四神足五根五力七等觉支八圣道支亦无坚实故。舍利子。空解脱门无坚实故。无相无愿解脱门亦无坚实故。舍利子。极喜地无坚实故。离垢地发光地焰慧地极难胜地现前地远行地不动地善慧地法云地亦无坚实故。舍利子。五眼无坚实故。六神通亦无坚实故。舍利子。佛十力无坚实故。四无所畏四无碍解大慈大悲大喜大舍十八佛不共法亦无坚实故。舍利子。无忘失法无坚实故。恒住舍性亦无坚实故。舍利子。一切智无坚实故。道相智一切相智亦无坚实故。舍利子。一切陀罗尼门无坚实故。一切三摩地门亦无坚实故。舍利子。一切菩萨摩诃萨行无坚实故。诸佛无上正等菩提亦无坚实故。舍利子。一切智智无坚实故。
　　所以者何。舍利子。菩萨摩诃萨行深般若波罗蜜多时。于般若波罗蜜多。尚不见无坚实可得。况见有坚实可得。于静虑精进安忍净戒布施波罗蜜多。亦尚不见无坚实可得。况见有坚实可得。舍利子。菩萨摩诃萨行深般若波罗蜜多时。于内空尚不见无坚实可得。况见有坚实可得。于外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。亦尚不见无坚实可得。况见有坚实可得。舍利子。菩萨摩诃萨行深般若波罗蜜多时。于真如尚不见无坚实可得。况见有坚实可得。于法界法性不虚妄性不变异性平等性离生性法定法住实际虚空界不思议界。亦尚不见无坚实可得。况见有坚实可得。舍利子。菩萨摩诃萨行深般若波罗蜜多时。于苦圣谛尚不见无坚实可得。况见有坚实可得。于集灭道圣谛亦尚不见无坚实可得。况见有坚实可得。舍利子。菩萨摩诃萨行深般若波罗蜜多时。于四静虑尚不见无坚实可得。况见有坚实可得。于四无量四无色定亦尚不见无坚实可得。况见有坚实可得。舍利子。菩萨摩诃萨行深般若波罗蜜多时。于八解脱尚不见无坚实可得。况见有坚实可得。于八胜处九次第定十遍处亦尚不见无坚实可得。况见有坚实可得。舍利子。菩萨摩诃萨行深般若波罗蜜多时。于四念住尚不见无坚实可得。况见有坚实可得。于四正断四神足五根五力七等觉支八圣道支亦尚不见无坚实可得。况见有坚实可得。舍利子。菩萨摩诃萨行深般若波罗蜜多时。于空解脱门尚不见无坚实可得。况见有坚实可得。于无相无愿解脱门亦尚不见无坚实可得。况见有坚实可得。舍利子。菩萨摩诃萨行深般若波罗蜜多时。于极喜地尚不见无坚实可得。况见有坚实可得。于离垢地发光地焰慧地极难胜地现前地远行地不动地善慧地法云地亦尚不见无坚实可得。况见有坚实可得。舍利子。菩萨摩诃萨行深般若波罗蜜多时。于五眼尚不见无坚实可得。况见有坚实可得。于六神通亦尚不见无坚实可得。况见有坚实可得。舍利子。菩萨摩诃萨行深般若波罗蜜多时。于佛十力尚不见无坚实可得。况见有坚实可得。于四无所畏四无碍解大慈大悲大喜大舍十八佛不共法亦尚不见无坚实可得。况见有坚实可得。舍利子。菩萨摩诃萨行深般若波罗蜜多时。于无忘失法尚不见无坚实可得。况见有坚实可得。于恒住舍性亦尚不见无坚实可得。况见有坚实可得。舍利子。菩萨摩诃萨行深般若波罗蜜多时。于一切智尚不见无坚实可得。况见有坚实可得。于道相智一切相智亦尚不见无坚实可得。况见有坚实可得。舍利子。菩萨摩诃萨行深般若波罗蜜多时。于一切陀罗尼门。尚不见无坚实可得。况见有坚实可得。于一切三摩地门亦尚不见无坚实可得。况见有坚实可得。舍利子。菩萨摩诃萨行深般若波罗蜜多时。于一切菩萨摩诃萨行尚不见无坚实可得。况见有坚实可得。于佛无上正等菩提亦尚不见无坚实可得。况见有坚实可得。舍利子。菩萨摩诃萨行深般若波罗蜜多时。于一切智智尚不见无坚实可得。况见有坚实可得。
　　尔时有无量欲色界天子。咸作是念。若善男子善女人等。能发无上正等觉心。如深般若波罗蜜多所说义行。不证实际平等法性。不堕声闻及独觉地。是菩萨摩诃萨由此因缘甚为希有能为难事。应当敬礼。具寿善现知诸天子心之所念。便告之言。是菩萨摩诃萨不证实际平等法性。不堕声闻及独觉地。未甚希有不足为难。若菩萨摩诃萨知一切法及诸有情皆不可得。而发无上正等觉心。擐功德铠。为度无量无数无边百千有情。令得究竟无余涅槃。是菩萨摩诃萨乃甚希有能为难事。天子当知。是菩萨摩诃萨虽知有情都无所有。而发无上正等觉心。擐功德铠。为欲调伏诸有情类。如有为欲调伏虚空。所以者何。诸天子。虚空离故。当知一切有情亦离。虚空空故。当知一切有情亦空。虚空不坚实故。当知一切有情亦不坚实。虚空无所有故。当知一切有情亦无所有。以是故诸天子。是菩萨摩诃萨甚为希有能为难事。天子当知。诸菩萨摩诃萨擐大悲铠。为欲调伏一切有情。而诸有情都无所有。如有擐铠与虚空战。天子当知。诸菩萨摩诃萨擐大悲铠。为欲利乐一切有情。而诸有情及大悲铠俱不可得。所以者何。诸天子。有情离故。此大悲铠当知亦离。有情空故。此大悲铠当知亦空。有情不坚实故。此大悲铠当知亦不坚实。有情无所有故。此大悲铠当知亦无所有。天子当知。诸菩萨摩诃萨调伏利乐诸有情事亦不可得。所以者何。有情离故。此调伏利乐事当知亦离。有情空故。此调伏利乐事当知亦空。有情不坚实故。此调伏利乐事当知亦不坚实。有情无所有故。此调伏利乐事当知亦无所有。天子当知。诸菩萨摩诃萨亦无所有。所以者何。诸天子。有情离故。当知菩萨摩诃萨亦离。有情空故。当知菩萨摩诃萨亦空有情不坚实故。当知菩萨摩诃萨亦不坚实。有情无所有故。当知菩萨摩诃萨亦无所有。诸天子。若菩萨摩诃萨闻如是事。心不沉没不惊不怖亦不忧悔。当知是菩萨摩诃萨行深般若波罗蜜多。

　　　　大般若波罗蜜多经卷第三百四十二



　　　　大般若波罗蜜多经卷第三百十三

　　　　三藏法师玄奘奉　诏译

　　初分坚等赞品第五十七之二

　　何以故。诸天子。色离故有情离。受想行识离故有情离。诸天子。眼处离故有情离。耳鼻舌身意处离故有情离。诸天子。色处离故有情离。声香味触法处离故有情离。诸天子。眼界离故有情离。耳鼻舌身意界离故有情离。诸天子。色界离故有情离。声香味触法界离故有情离。诸天子。眼识界离故有情离。耳鼻舌身意识界离故有情离。诸天子。眼触离故有情离。耳鼻舌身意触离故有情离。诸天子。眼触为缘所生诸受离故有情离。耳鼻舌身意触为缘所生诸受离故有情离。诸天子。地界离故有情离。水火风空识界离故有情离。诸天子。无明离故有情离。行识名色六处触受爱取有生老死离故有情离。诸天子。布施波罗蜜多离故有情离。净戒安忍精进静虑般若波罗蜜多离故有情离。诸天子。内空离故有情离。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空离故有情离。诸天子。真如离故有情离。法界法性不虚妄性不变异性平等性离生性法定法住实际虚空界不思议界离故有情离。诸天子。苦圣谛离故有情离。集灭道圣谛离故有情离。诸天子。四静虑离故有情离。四无量四无色定离故有情离。诸天子。八解脱离故有情离。八胜处九次第定十遍处离故有情离。诸天子。四念住离故有情离。四正断四神足五根五力七等觉支八圣道支离故有情离。诸天子。空解脱门离故有情离。无相无愿解脱门离故有情离。诸天子。极喜地离故有情离。离垢地发光地焰慧地极难胜地现前地远行地不动地善慧地法云地离故有情离。诸天子。五眼离故有情离。六神通离故有情离。诸天子。佛十力离故有情离。四无所畏四无碍解大慈大悲大喜大舍十八佛不共法离故有情离。诸天子。无忘失法离故有情离。恒住舍性离故有情离。诸天子。一切智离故有情离。道相智一切相智离故有情离。诸天子。一切陀罗尼门离故有情离。一切三摩地门离故有情离。诸天子。预流果离故有情离。一来不还阿罗汉果离故有情离。诸天子。独觉菩提离故有情离。诸天子。一切菩萨摩诃萨行离故有情离。诸天子。诸佛无上正等菩提离故有情离。诸天子。一切智智离故有情离。
