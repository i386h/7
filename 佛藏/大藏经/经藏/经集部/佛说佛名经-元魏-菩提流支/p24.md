<!-- { "loadSidebar": true } -->
　　善男子善女人。欲灭一切罪。应当净洗浴著新净衣。称如是等佛名礼拜。应作是言。我无始世界来身口意业作不善行。乃至谤方等经五逆罪等愿皆消灭。舍利弗。善男子善女人。欲满足波罗蜜行。欲回向无上菩提。欲满足一切菩萨诸波罗蜜。应作是言。我学过去未来现在菩萨摩诃萨。修行大舍破胸出心施于众生。如智胜菩萨及迦尸王等。舍妻子等布施贫乏。如不退菩萨及[阿-口+日]翅罗那王须达拏及庄严王等。入于地狱救苦众生。如大悲菩萨及善眼天子等。救恶行众生。如善行菩萨及胜行王等。舍顶上宝天冠。并剥头皮而与。如胜上身菩萨及宝髻天子等。舍眼布施。如爱作菩萨及月光王等。舍耳鼻。如无怨菩萨及胜去天子等。舍齿布施。如花齿菩萨及六牙象王等。舍舌布施。如不退菩萨及善面王等。舍手布施。如常精进菩萨及坚意王等。舍血无悔。如法作菩萨及月思天子等。舍肉及髓。如安隐菩萨及一切施王等。舍大肠小肠肝肺脾肾。如善德菩萨及自远离诸恶王等。舍身支节一切大小。如法自在菩萨及光胜天子等。舍身皮肤。如清净藏菩萨及金色天子金色鹿王等。舍手足指。如坚精进菩萨及金色王等。舍手足甲。如不可尽菩萨及求善法天子等。为求法故入大火坑。如精进菩萨及求妙法王精进等。为求法故卖身刳心破骨出髓。如萨陀波仑菩萨及金坚王等。受一切苦恼。如求妙法菩萨及速行大王等。舍四天下大地及一切庄严。如得大势至菩萨及胜功德月天子等。舍身。如摩诃萨埵菩萨及摩诃婆罗王等。舍身。与一切贫穷苦恼众生作给使侍者。如尸毗王等。举要言之。过去未来现在诸菩萨一切波罗蜜行愿。我亦如是成就。十方世界诸妙香华鬘诸妙伎乐。我随喜供养佛法僧。复回此福德施一切众生。愿因此福德诸众生等莫堕恶道。因此福德满足八万四千诸波罗蜜行。速得授阿耨多罗三藐三菩提记。速得不退转大地。速成无上菩提。舍利弗。应当敬礼十方诸佛。
　　南无不动佛　南无尽圣佛　南无日光佛　南无龙奋迅佛　南无自在光明称佛　南无十光佛　南无普宝佛　南无称自在佛　南无胜藏称佛　南无炎意佛　南无宝幢佛　南无智山佛　南无因光佛　南无生胜佛　南无弥留藏佛　南无智海佛　南无大精进佛　南无弥留功德佛　南无胜藏佛　南无智德佛　南无能与无畏佛　南无大精进趣王佛　南无智成就佛　南无无滞佛　南无地力住持精进佛　南无力命佛　南无善眼佛　南无灭魔佛　南无不害法王佛　南无不可思议精进佛　南无观功德佛　南无智频婆佛　南无心自在佛　南无阿僧伽力精进佛　南无枲荷难陀佛　南无戒光佛　南无贤上王佛　南无无边光王佛　南无观功德佛　南无智频婆佛　南无无尽智藏佛　南无宝雨头佛　南无智波婆罗佛　南无毗尼称佛　南无无边功德王佛　南无法华婆师佛　南无光焰佛　南无妙山王佛　南无转法轮胜王佛　南无无垢目佛　南无住持大般若佛　南无不住力精进王佛　南无自在识佛　南无现念佛　南无福德力精进佛　南无智袈裟王佛　南无智自在佛　南无安隐众生无障佛　南无智集佛　南无摩诃弥留力藏佛　南无虚空光明佛　南无阿伽楼功德精进佛　南无离痴功德声王佛　南无法施庄严佛　南无声自在王佛　南无护门佛　南无自在力精进王佛　南无宝光明胜王佛　南无胜一切须弥山王佛　南无罗多那弥留佛　南无不可得动法佛　南无罗多那弥留陀王佛　南无陀罗尼自在王佛　南无普功德王佛　南无法莎罗王弥留佛　南无善华王佛　南无智集功德聚佛　南无智炎华树王佛　南无一切世间自在佛　南无住法分称佛　南无金千遮那王佛　南无法幢奋迅王佛　南无栴檀波罗围绕佛　南无坚心意精进佛　南无照一切世间灯佛　南无随众生心奋迅佛　南无功德炎华佛　南无无边称娑罗幢佛　南无知(丹智)行佛　南无过去称法雨佛　南无乐威德灯佛　南无离诸障无畏佛　南无智照声佛　南无二成就佛　南无集妙行佛　南无乐庄严王佛　南无阿僧祇庄严王佛　南无师子座善住佛　南无放栴檀华王佛
　　舍利弗。我于此坐以清净无障碍过人天眼。见东方多百佛。多千佛。多百千佛。多百千万佛。多百千亿佛。多百千万亿那由他佛。无量阿僧祇佛。不可思议佛。不可思佛。种种名。种种姓。种种世界。种种佛国土。种种比丘比丘尼优婆塞优婆夷围绕。种种天龙夜叉乾闼婆阿修罗迦楼罗紧那罗摩睺罗伽人非人等。围绕供养。我悉现见如观掌中庵摩勒果。舍利弗。若有众生。信我语受持读诵是诸佛名。当净洗浴著新净衣。于昼日初分时中分时后分时。夜亦三时从坐起偏袒右肩右膝著地。一心称是佛名供养礼拜作如是言。如来所知十方诸佛我今敬礼。
　　舍利弗。是众生如是供养礼拜得无量福德。若欲得声闻地。欲得辟支佛地。欲得阿耨多罗三藐三菩提者。当礼十方诸佛。一切皆得。复作是言。是诸福德聚诸佛如来所知。我悉回向阿耨多罗三藐三菩提。
　　南无东方一切诸佛　南无法自在奋迅佛　南无修行坚固自在佛　南无法山胜佛　南无师子奋迅王佛　南无力士自在王佛　南无自在陀罗集佛　南无宝山佛　南无树提藏佛　南无无量宿称佛　南无功德力坚固王佛　南无三世法界佛　南无人声自在增长佛　南无妙声吼佛　南无胜一切世间佛　南无宝地龙王佛　南无法疾吼声佛　南无多供养佛　南无香波头摩择自在宝城佛　南无光轮佛　南无宝莲佛　南无功德华佛　南无无边功德王佛　南无增长喜佛　南无师子龙奋迅佛　南无莎罗藏师子步行佛　南无观诸法佛　南无法华智佛　南无时法清净佛　南无坚固精进言语佛　南无声精进佛　南无炎摩尼佛　南无山光明佛　南无清净无垢藏佛　南无无垢月佛　南无清净根佛　南无多智佛　南无能作智佛　南无广智佛　南无力意佛　南无胜意佛　南无法坚固欢喜佛　南无等须弥面佛　南无观成就佛　南无清净藏佛　南无坚固行自在佛　南无象自在佛　南无现魔业净业佛　南无智自在佛　南无智精进奋迅佛　南无无碍精进佛　南无世间自在佛　南无法行广意佛　南无福德成就佛　南无不怯弱成就佛　南无胜成就佛　南无龙观佛　南无须弥旃檀佛　南无作戒王佛　南无聚集宝佛　南无龙王声佛　南无大智精进佛　南无孤独精进佛
　　归命如是等无量无边诸佛。

　　　　佛说佛名经卷第九

　　此宋本经孤独精进佛后。更有不减庄严佛不动尼陀佛乃至法王佛等二百一十佛。于第十卷初重出。今捡诸本此无彼有。故此除之。


　　　　佛说佛名经卷第十

　　　　元魏天竺三藏菩提流支译
　　南无不减庄严佛　南无不动尼他佛　南无百功德庄严佛　南无自在诸相好称佛　南无自在因陀罗月佛　南无法华山佛　南无法界庄严佛　南无满足愿佛　南无大师庄严佛　南无师子平等精进佛　南无修行自在坚固佛　南无乐法修行佛　南无胜慧佛　南无海步佛　南无大如修行佛　南无高光明佛　南无无诤智佛　南无师子声佛　南无善报佛　南无善住佛　南无日光佛　南无甘露增上佛　南无道上首佛　南无胜自在亲佛　南无善见佛　南无无浊义佛　南无胜意佛　南无人月佛　南无威德光佛　南无普明佛　南无大庄严佛　南无师子奋迅去佛　南无摩楼多爱佛　南无寂心佛　南无大步佛　南无可闻声佛　南无积功德佛　南无摩尼向佛　南无爱照佛　南无名称佛　南无信功德佛　南无清净智佛　南无宝功德佛　南无妙信香佛　南无热固(余本热园)佛　南无胜仙(余本山)佛　南无宝(余本实)智佛　南无甘露威德佛　南无藏信(余本信藏)佛　南无月上胜佛　南无龙步佛　南无信黠慧佛　南无爱实语佛　南无忧波罗香佛　南无栴檀自在佛　南无敌胜佛　南无普行佛　南无功德胜佛　南无大威德佛　南无种种色日佛　南无过诸过佛　南无无量眼佛　南无惭愧智佛　南无功德供养佛　南无种种声佛　南无功德可乐佛　南无住清净佛　南无妙香佛　南无月光佛　南无戒分佛　南无花智佛　南无忧多摩意佛　南无不闇意佛　南无山自在积佛　南无寂王佛　南无解脱王佛　南无阿蹉弥留王佛　南无如意力释(余本择)去佛　南无姓阿提遮佛　南无胜园佛　南无不赞叹世间胜佛　南无法染佛　南无宝星宿解脱王佛　南无白宝胜佛　南无法行自在佛　南无陀罗尼自在佛　南无阿难陀声佛　南无智步王佛　南无弥留平等奋迅王佛　南无智奋迅佛　南无法华通树提佛　南无多波尼体佛　南无阿尼伽陀路摩胜佛　南无忧多罗胜法佛　南无大智念缚佛　南无阇伽提自在一切世间担佛　南无见无畏佛　南无自在作佛　南无自在量佛
　　舍利弗。我见南方如是等无量佛种种名种种姓种种佛国土。汝等应当至心一心归命。舍利弗。应当归命西方无量佛。
