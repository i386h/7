<!-- { "loadSidebar": true } -->
　　宝光明佛亦如是。寂修佛亦如是。声德佛亦如是。波头摩胜佛亦如是。日月佛亦如是。普宝盖佛亦如是。比丘。汝当归命如是等阿僧祇同名佛。
　　南无普光明奋迅王佛　南无普照佛　南无药王佛　南无弥留灯王佛　南无宝庄严佛　南无智成就佛　南无宝盖佛　南无放炎佛　南无物成就佛　南无称智佛　南无三昧胜佛　南无宝观佛　南无宝鸡都佛　南无尸罗施佛　南无莎罗王佛　南无实意山(丹本无山)鸡兜王佛　南无大庄严佛　南无山自在王佛　南无栴檀佛　南无见义佛　南无自在幢佛　南无大弥留佛　南无无光胜佛　南无大庄严王佛　南无大智幢佛　南无日藏佛　南无梵自在佛　南无无畏上胜山王佛　南无智鸡兜佛　南无余依止黠声王佛　南无智炬住持佛　南无过一切世间佛　南无法照佛　南无无垢光佛　南无普光佛　南无一切胜佛　南无寂静妙声佛　南无普明佛　南无胜山王师子奋迅境界声佛　南无地住持佛　南无功德王光佛　南无住持智庭燎佛　南无乐说胜王佛　南无难胜佛　南无金色波头摩成王佛　南无宝作佛　南无无量声佛　南无亲光佛　南无龙天佛　南无天力佛　南无师子佛　南无离诤光佛　南无世天佛　南无胜积佛　南无人王佛　南无华王佛　南无华胜佛　南无发精进佛　南无因陀罗鸡兜佛　南无清净无垢光菩提宝华不断绝光明王佛　南无胜山王师子奋迅境界声佛　南无薝卜上佛　南无意福德自在佛　南无观声王佛　南无无垢威德佛　南无功德宝集吼佛　南无成就德佛　南无成就胜佛　南无斯何佛　南无威德佛　南无阿输迦世界贤妙胜佛
　　若善男子善女人。受持是佛名。必得不退菩提。
　　南无难陀世界栴檀胜佛　若善男子善女人受持是佛名毕竟得清净心。
　　南无跋陀世界寂染佛　南无意智鸡兜世界破魔力佛　南无满月世界无忧佛　南无鸡兜意胜世界宝杖佛　南无语吼声胜世界花胜佛　南无差摩世界三奋迅佛　南无广世界树提胜佛　南无月胜世界金刚功德身佛　南无过去无量无边海胜佛　若善男子。称彼佛名。得毕竟不退菩提心。
　　南无弥留胜王佛　彼佛初成佛。第一会八十亿百千万那由他声闻众。第二会七十亿百千万那由他。第三会六十亿百千万那由他。第四会二十五亿百千万那由他如是。菩萨无量无边百千万亿那由他。
　　南无师子妙声王佛　彼如来初会有九十九亿声闻。第二会九十亿。第三会九十三亿。第四会九十九亿如是。菩萨摩诃萨众无量无边。
　　南无华胜佛　彼佛初会八十亿声闻。菩萨僧亦如是。
　　南无妙行佛　彼佛初会八十亿声闻。菩萨僧亦如是。
　　南无量大庄严佛　彼佛初会八十亿声闻。第二会七十亿。乃至第十会亦如是。菩萨僧亦如是无量无边。
　　南无放炎佛　南无威德佛　彼佛初会有九十亿声闻。如是第二乃至第十亦如是。菩萨摩诃萨僧无量无边。
　　南无一切光明佛　彼佛初会有那由他亿声闻。菩萨僧亦如是。
　　南无无量光明佛　彼佛初会声闻有九十六亿。第二会九十四亿。第三会九十二亿。菩萨僧亦如是。
　　南无声德佛　彼佛初会声闻有八十亿。第二会七十亿。第三会六十亿。菩萨僧亦如是。应当归命如是等无量无边诸佛菩萨。复次比丘。应当敬礼南方清净无垢世界菩萨佛。谓文殊师利。现在普见如来佛国土中。复次比丘。应敬礼四大士菩萨。第一名光明幢。现在东方无畏如来佛国土中。第二名智胜。现在南方智聚如来佛国土中。第三名寂根。现在西方智山如来佛国土中。第四名愿意成就。现在北方那罗延如来佛国土中。
　　敬礼东方无畏如来佛国土中光明幢菩萨。
　　敬礼南方智聚如来佛国土中智胜菩萨。
　　敬礼西方智山如来佛国土中寂根菩萨。
　　敬礼北方那罗延如来佛国土中愿意成就菩萨。
　　复次摩诃男比丘。重同如来世尊。过去几佛入涅槃。佛告摩诃男。汝今谛听。当为汝说。比丘。东方恒河沙世界。南方恒河沙世界。西方恒河沙世界。北方恒河沙世界。上下四维恒河沙世界。彼一切世界。下至水际。上尽有顶。满中微尘。比丘于意云何。彼如是微尘可知数不。比丘言。不也世尊。佛告比丘。知是同名释迦牟尼佛。过去入涅槃者不可数知。比丘我知彼过去诸佛如现在前。彼诸佛母同名摩诃摩耶。父同名输头檀王。城同名迦毗罗。彼佛第一声闻弟子同名舍利弗。目犍连。侍者弟子同名阿难陀。何况种种异名母。异名父。异名城。异名弟子。异名侍者。比丘。彼若干世界。彼人于何等世界著微尘。何等世界不著微尘。彼诸世界。若著微尘。及不著者。下至水际。上至有顶。比丘复有第二人。取彼微尘。彼若干微尘数世界。尔所佛国土阿僧祇亿百千万那由他世界。过尔所世界为一步。比丘。彼人复过若干微尘数世界为一步。彼人如是过百千万亿那由他阿僧祇劫行。乃下一尘。如是尽诸微尘。比丘。如是若干世界。若著微尘。及不著者。满中微尘。复更著十方世界。比丘。复过是世界。若著微尘。及不著者。彼诸世界。下至水际。上至有顶。满中微尘。比丘。于意云何。彼诸微尘可知数不。比丘言。不也世尊。佛告比丘。彼诸微尘可知其数。彼同名释迦牟尼佛。母同名摩诃摩耶。父同名输头檀王。城同名迦毗罗。第一弟子同名舍利弗。目犍连。侍者弟子同名阿难陀。不可知数。复次比丘。复有第三人。取彼尔所世界微尘。过彼尔所微尘数世界为一步。过若干百千万亿那由他阿僧祇劫行。乃下一尘。如是尽诸微尘。复有第四人。取彼若干微尘数世界。若著若不著。下至水际。上至有顶。满中微尘。比丘。于意云何。彼微尘可知数不。比丘言。不也世尊。佛告比丘。彼若干微尘。可知其数。然彼同名释迦牟尼佛母。同名父。同名世界。同名弟子。同名侍者。同名佛。不可知数。比丘。如是第五人第六第七第八第九第十人。复次比丘。复有第十一人。是人彼若干微尘中。取一微尘破为十方。若干世界微尘数分。如一微尘破为若干分。如是余微尘。亦悉破为若干世界微尘数分。比丘。于意云何。彼微尘可知数不。比丘言。不也世尊。佛告比丘。复有人。彼若干微尘佛国土。为过一步。如是速疾神通行东方世界。无量无边劫行。行如是东方世界。下一微尘东方尽。如是微尘。若著微尘。及不著者。下至水际。上至有顶。满中微尘。如是南方乃至十方。下至水际。上至有顶。满中微尘。比丘。于意云何。彼微尘可知数不。比丘言。不也世尊。佛告比丘。若干微尘分可知其数。然现今在世。同名释迦牟尼佛入涅槃不可数知。母同名摩诃摩耶。父同名输头檀。城同名迦毗罗。弟子同名舍利弗。目犍连。侍者弟子同名阿难陀。何况种种异名比丘。我若干微尘数劫住世。说一同名释迦牟尼佛不可穷尽。如是同名然灯佛。同名提波延佛。同名灯光明佛。同名一切胜佛。同名称王佛。同名波头摩胜佛。同名毗婆尸佛。同名尸弃佛。同名毗舍浮佛。同名拘留孙佛。同名拘那含牟尼佛。同名迦叶佛。如是等异名母。乃至异名侍者入涅槃。我知彼佛如现在前。应当敬礼如是等诸佛。
　　敬礼同名释迦牟尼佛　敬礼同名然灯佛　敬礼同名提波延佛　敬礼同名灯光明佛　敬礼同名一切胜佛　敬礼同名称王佛　敬礼同名波头摩胜佛　敬礼同名毗婆尸佛　敬礼同名尸弃佛　敬礼同名毗舍浮佛　敬礼同名拘留孙佛　敬礼同名拘那含牟尼佛　敬礼同名迦叶佛
　　忧波摩那比丘。白佛言世尊。世尊。未来几许佛。佛告忧波摩那比丘。汝今谛听。当为汝说。比丘。未来星宿劫中。有三百佛出世。同名大鸡兜佛。复有十千同名庄严王佛。
　　华作劫中有一亿百千万佛出世。同名菩提觉华佛。八频婆罗佛出世。同名离爱佛。
　　多卢波摩劫中。有六千佛出世。同名散花佛。
　　胜声劫中莎罗自在高幢世界。十千佛出世。同名清净忧波罗香山佛。
　　普华劫中有千八百佛出世。同名离爱佛。
　　复有千三百佛出世。同名梵声佛。
　　复有劫中三十亿佛出世。同名释迦牟尼佛。
　　复有劫中八千同名然灯佛出世。
　　复有劫中六十千同名欢喜佛出世。
　　复有劫中三亿佛出世。同名弗沙佛。
　　复有劫中十八千佛出世。同名莎罗自在王佛(十八千丹八十千)。
　　复有劫中三百佛出世。同名波头摩胜佛。
　　复有劫中五百佛出世。同名波多婆佛。
　　复有劫中千佛出世。同名阎浮檀佛。
　　复有劫中十二八千万佛出世。同名见一切义佛。
　　复有劫中千佛出世。同名俱邻佛。
　　复有劫中九千佛出世。同名迦叶佛。
　　复有劫中十八佛出世。同名因陀罗幢佛。
　　复有劫中十五佛出世。同名日佛。
　　复有劫中六十亿佛出世。同名大庄严佛。
　　复有劫中六十佛出世。同名因陀幢佛。
　　复有劫中五百佛出世。同名日佛复有劫中六十亿佛出世。同名大庄严佛。
　　复有劫中六十二百佛出世。同名寂行佛。
　　复有劫中六十亿佛出世。同名莎罗自在王佛。
　　复有劫中八千佛出世。同名坚精进佛。
　　复有劫中百亿佛出世。同名决定光明佛。
　　复有劫中八十亿佛出世。同名实法决定佛。
　　复有劫中六十二亿佛出世。同名毗留罗佛。
　　复有劫中六十千佛出世。同名妙波头摩佛。
　　复有劫中四十千佛出世。同名愿庄严佛。
　　复有劫中五百佛出世。同名华胜王佛。
　　复有劫中四十亿那由他佛出世。同名妙声佛。
　　复有劫中千佛出世。同名功德盖安隐自在王佛。
　　复有劫中六十千佛出世。同名坚修柔软佛。
　　复有劫中十佛国土微尘数百千万不可说不可说佛出世。同名普贤佛。
　　复有劫中七千佛出世。同名法庄严王佛。
　　比丘。举要言之。未来诸佛无量无边。不可说不可说不可穷尽。比丘。汝应当一心归命如是等诸佛。
　　尔时舍利弗从座而起。偏袒右肩右膝著地。胡跪合掌白佛言。世尊。几佛现在。佛告舍利弗。汝见我现在身耶。舍利弗言。如是世尊。我今实见佛身。复告舍利弗。我今见十方无量无边不可说不可说世界。同我名释迦牟尼佛在世者。如汝见我无异。如是同名然灯佛。同名毗婆尸佛。同名尸弃佛。同名毗舍浮佛。同名拘留孙佛。同名俱那含佛。同名迦叶佛。
　　舍利弗。举要言之。我若一劫。若百千万亿那由他劫说。同名诸佛不可穷尽。何况异名佛。此如是等诸佛。皆是文殊师利初教发阿耨多罗三藐三菩提心。舍利弗。汝应当一心归命如是等诸佛。
