<!-- { "loadSidebar": true } -->
　　南无三昧定自在佛　南无慧定自在佛　南无相觉自在佛　南无普摄佛　南无宝德普光佛　南无迦罗鸠村大佛　南无意乐美音佛　南无欢喜佛　南无师子音佛　南无师子相佛　南无云自在佛　南无常灭佛　南无帝相佛　南无梵相佛　南无阿弥陀佛　南无度一切世间苦恼佛　南无云自在王佛　南无坏一切世间怖畏佛　南无百亿我释迦牟尼佛　南无弥勒佛　南无净身佛　南无华光佛　南无华足佛　南无光明佛　南无名相佛　南无阎浮那提金光佛　南无法明佛　南无宝明佛　南无普明佛　南无普相佛　南无光相佛　南无普光佛　南无山海慧佛　南无自在通王佛　南无宝庄严佛　南无弗沙佛　南无百亿自在灯王佛　南无喜见佛　南无二万光相庄严王佛　南无三万同号善德佛　南无雷宝音王佛　南无四万八千定光佛　南无宝月王佛　南无离垢光佛　南无妙色光明佛　南无破一切众难佛　南无众香佛　南无众严佛　南无十千庄严光明佛　南无八十亿庄严光明佛　南无宝华庄严佛　南无上首德王佛　南无紫金光明佛　南无五百授记华光佛　南无那罗延不坏佛　南无好华庄严佛
　　次礼十二部经大藏法轮。
　　敬礼十方诸大菩萨摩诃萨。
　　归命如是等十方世界无量无边诸大菩萨摩诃萨。
　　敬礼声闻缘觉一切贤圣。
　　归命如是等无量无边辟支佛。
　　舍利弗。若有善男子善女人。比丘比丘尼优婆塞优婆夷。能受持读诵此诸佛菩萨名者。终不堕恶道生天人中。常值诸佛菩萨善知识。远离诸烦恼乃至得大菩提。佛说此佛名经已。慧命舍利弗。及摩诃男比丘。及诸比丘比丘尼优婆塞优婆夷。天龙夜叉乾闼婆阿修罗迦楼罗紧那罗摩睺罗伽人非人。及诸菩萨摩诃萨。皆大欢喜顶受奉行。
　　礼三宝已次复忏悔。
　　弟子等。已忏三途等报。今当复次稽恳忏悔人天余报。相与禀此阎浮寿命。虽曰百年满者无几。于其中间盛年夭枉其数无量。但有众苦煎迫形心。愁忧恐怯未曾暂离。如此皆是善根微弱恶业滋多。致使现在心有所为皆不称意。当知悉是过去已来恶业余报。是故弟子今日至诚归依佛。
　　南无东方大庄严佛　南无南方智慧火佛　南无西方智香胜佛　南无北方智力王佛　南无东南方那罗延胜业佛　南无西南方雨娱乐佛　南无西北方谛法普称佛　南无东北方三乘行佛　南无下方大通智胜佛　南无上方电灯丰王佛
　　归命如是等十方尽虚空界一切三宝。
　　弟子等。自从无始已来至于今日。所有现在及以未来人天之中。无量余报流殃宿对。癃残百疾六根不具罪报忏悔。人间边地邪见三恶八难罪报忏悔。人间多病痟瘦促命夭枉罪报忏悔。人间六亲眷属不能常得相保相守罪报忏悔。人间亲友凋丧爱别离苦罪报忏悔。人间怨家聚会愁忧怖畏罪报忏悔。人间水火盗贼刀兵危险惊惧恐怯罪报忏悔。人间孤独困苦流离波迸亡失国土罪报忏悔。人间牢狱系闭幽执侧立鞭挞拷楚罪报忏悔。人间公私口舌更相罗染更相诽谤罪报忏悔。人间恶病连年累月不差枕卧床席不能起居罪报忏悔。人间冬温夏疫毒厉伤寒罪报忏悔。人间贼风肿满否塞罪报忏悔。人间为诸恶神伺求其便欲作祸祟罪报忏悔。人间有鸟鸣百怪飞尸邪鬼为作妖异罪报忏悔。人间为虎豹豺狼水陆一切诸恶禽兽所伤罪报忏悔。人间自结自刺自杀自害罪报忏悔。人间自忧自惋自勒自嗔自喜罪报忏悔。人间投坑赴火自沈自坠罪报忏悔。人间无有威德名闻罪报忏悔。人间衣服资生不得称心罪报忏悔。人间行来出入有所云为值恶知识为作留难罪报忏悔。如是现在未来人天之中。无量祸横灾疫厄难衰恼罪报忏悔。弟子。今日至诚向十方佛尊法圣众前。披肝露心求哀忏悔。
　　愿弟子等。承是忏悔所生功德。愿生生世世身相具足。犹如罗睺罗常值佛法僧恒闻妙法。寿命天地等。不为百病之所缠。六亲眷属常得相保护。怨贼刀兵永恒去离。自然衣服箱箧常盈。百味香饭盂中恒满。牢狱闭所化作天堂。口舌相非变成和合。连年之病永去身心。疫毒诸灾恒离意首。妖怪魍魉及以飞鸟虎豹豺狼。水陆诸祸一切等厄皆去无余。或自割刑或自嗔喜。如是等罪愿从今已去乃至成佛已来永相去离。愿弟子等。不为诸恶道之所受报。唯生大悲救护一切众生。使皆尽性广化诸类俱登正觉。

　　大乘莲华宝达问答报应沙门经

　　宝达顷前入一剥皮饮血地狱。云何名曰剥皮饮血地狱。其地狱纵广七十由旬。周匝铁城铁网罗覆。城四门上沸铁下流。遍布狱中炎赫炽满。复有机弩在于空中。罪人触突机弩自发射罪人胸。或从眼入或从口入。箭所著处猛火俱起。尔时南门之中有五千罪人。号啼大哭唱如是言。我今何罪来入此处。宛转投地而不肯前。马头罗刹手持铁钩。望面而搭牵入狱中。罪人既入飞火来烧其身。遍身焦烂皮肉相离。乃有诸虫千般种类。来饮其血诸头牵掣皮肉分张。狱卒夜叉就中呙剥。骨肉异处痛切万端。一日一夜受罪无量。千死千生万死万生。经千万劫无有出期。
　　宝达问马头罗刹曰。此诸罪人以何因缘受如是苦。马头罗刹答曰。此诸罪人受佛净戒而不坚持。心无慈悲手剥众生杀害佛性。以此罪故堕是地狱。后若得出当堕畜生中。百千亿生为他所戮。怨仇相对无有了期。若生人中诸根不具。宝达闻之悲泣而去。

　　　　佛名经卷第二十八



　　　　佛说佛名经卷第二十九

　　尔时喜王菩萨白佛言。世尊。今此众中颇有菩萨摩诃萨得是三昧。亦得八万四千波罗蜜门诸三昧门陀罗尼门者不。佛告喜王。今此会中有菩萨大士得是三昧。亦能入八万四千诸波罗蜜及诸三昧陀罗尼门。此诸菩萨于是贤劫中。皆当得阿耨多罗三藐三菩提。除四如来。于此劫中得成佛已。喜王菩萨。复白佛言。唯愿加哀当宣此诸菩萨名号。多所饶益安隐世间利诸天人。为护佛法令得久住。为将来菩萨显示法门。求无上道心不疲懈。佛告喜王。汝今谛听善思念之当为汝说。唯然世尊。愿乐欲闻。尔时世尊即以偈说诸佛名字。
