<!-- { "loadSidebar": true } -->
　　舍利弗。善男子善女人。欲满足六波罗蜜行。欲回向无上菩提。欲满足一切菩萨诸波罗蜜。应作是言。我学过去未来现在诸菩萨摩诃萨。修行大舍破胸出心施于众生。如智胜菩萨及迦尸王等。舍妻子等布施贫乏。如不退菩萨及阿翅罗那王。须达拏及庄严王等。入于地狱救苦众生。如大悲菩萨及善眼天子等。救恶行众生。如善行菩萨及胜行王等。舍顶上宝天冠并剥头皮而与如胜上身菩萨及宝髻天子等。舍眼布施。如爱作菩萨及月光王等。舍耳鼻布施。如无怨菩萨及胜去天子等。舍齿布施如华齿菩萨及六牙象王等。舍舌如不退菩萨及善面王等。舍手如常精进菩萨及坚意王等。舍血如法作菩萨及月思天子等。舍肉髓如安隐菩萨及一切施王等。舍大肠小肠肝肺脾肾。如善德菩萨及自远离诸恶王等。舍身一切大小支节。如法自在菩萨及光胜天子等。舍皮如清净藏菩萨及金色天子金色鹿王等。舍手足指如坚精进菩萨及金色王等。舍手足甲如不可尽菩萨及求善法天子等。为求法故入大火坑。如精进菩萨及求沙法王精进等。为求法故卖身刳身破骨出髓。如萨陀波仑菩萨及金坚王等。受一切苦恼如求妙法菩萨。及速行大王等。舍四天下大地及一切庄严。如得大势至菩萨。及胜功德天子等。舍身如摩诃萨埵菩萨。及摩诃婆罗王等。自身与一切贫穷苦恼众生。作给使侍者。如尸毗王等。举要言之。过去未来现在诸菩萨。一切波罗蜜行。愿我亦如是成就十方世界诸妙香华鬘诸妙妓乐。我随喜供养佛法僧。复回此福德施一切众生。愿因此福德。众生等莫堕恶道。因此福德。满足八万四千诸波罗蜜行。速得授阿耨多罗三藐三菩提记。速得不退转大地。速成无上菩提。
　　舍利弗应当敬礼十方诸佛。
　　南无不动佛　南无尽圣佛　南无日光佛　南无龙奋迅佛　南无自在光明称佛　南无十光佛　南无普宝佛　南无称自在佛　南无胜藏称佛　南无炎意佛　南无宝幢佛　南无智山佛　南无因光佛　南无生胜佛　南无弥留藏佛　南无智海佛　南无大精进佛　南无弥留功德佛　南无胜藏佛　南无智德佛　南无能与无畏佛　南无大精进趣王佛　南无智成就佛　南无无滞佛　南无地力住持精进佛　南无力命佛　南无善眼佛　南无不害法王佛　南无灭魔佛　南无不可思议精进佛　南无观功德佛　南无智频婆佛　南无阿僧伽力精进佛　南无心自在佛　南无枲荷难陀佛　南无戒光佛　南无坚上王佛　南无无边光王佛　南无无尽智藏佛　南无宝雨头佛　南无智波婆罗佛　南无毗尼称佛　南无无边功德王佛　南无法华婆师佛　南无光炎王佛　南无妙山王佛　南无转法轮胜王佛　南无无垢目佛　南无住持大般若佛　南无不住力精进王佛　南无自在识佛　南无现念佛　南无福德力精进佛　南无智袈裟王佛　南无智自在佛　南无安隐众生无障佛　南无智进佛　南无摩诃弥留力藏佛　南无虚空光明佛　南无阿伽楼功德精进佛　南无离痴功德声王佛　南无法施庄严佛　南无声自在王佛　南无护门佛　南无自在力精进王佛　南无宝光明胜王佛　南无胜一切须弥山王佛　南无罗多那弥留佛　南无不可得动法佛　南无陀罗尼自在王佛　南无普功德王佛　南无法莎罗王弥留佛　南无智集功德聚佛　南无智炎华树王佛　南无一切世间自在佛　南无善华王佛　南无金千遮那王佛　南无法幢奋迅王佛　南无栴檀波婆罗围绕佛　南无住法分称佛　南无坚意精进佛　南无照一切世间灯佛　南无随众生心奋迅佛　南无无边称莎罗幢佛　南无过去称法雨佛　南无功德炎华佛　南无智行佛　南无乐威德灯佛　南无离诸障无畏佛　南无智照声佛　南无二成就佛　南无集妙行佛　南无乐庄严王佛　南无阿僧祇庄严王佛　南无师子座善住佛　南无放栴檀华王佛　南无甘露味佛　南无龙胜佛　南无胜力佛　南无师子音佛
　　舍利弗。我于此坐以清净无障碍过人天眼。见东方多百佛多千佛多百千佛。多百千万佛多百千亿佛。多百千万亿那由他佛。无量阿僧祇佛。不可思议佛不可量佛。种种名种种姓种种世界。种种佛国土。种种比丘比丘尼优婆塞优婆夷围绕。种种天龙夜叉乾闼婆阿修罗迦楼罗紧那罗摩睺罗伽人非人等围绕供养。我悉现见如观掌中庵摩勒果。舍利弗。若有善男子善女人比丘比丘尼优婆塞优婆夷。信我语受持读诵是诸佛名。当洗浴著新净衣。于昼日初分时中分时后分时。夜前分时中分时后分时。从座而起偏袒右肩右膝著地。一心称是佛名。供养礼拜作如是言。如来所知十方诸佛我今敬礼。
　　舍利弗。是善男子善女人。比丘比丘尼优婆塞优婆夷。如是供养礼拜得无量福德。舍利弗。若欲得声闻地。欲得辟支佛地。欲得阿耨多罗三藐三菩提者。当礼十方诸佛一切皆得。复作是言。是诸福德聚诸佛如来所知。我悉回向阿耨多罗三藐三菩提。
　　舍利弗。应当归命东方一切诸佛。
　　南无法自在奋迅佛　南无修行坚固自在佛　南无师子奋迅王佛　南无力士自在王佛　南无法山胜佛　南无宝山佛　南无自在陀罗尼佛　南无树提藏佛　南无星宿称佛　南无功德力坚固王佛　南无人声自在增长佛　南无胜一切世间佛　南无三世法界佛　南无妙声吼佛　南无宝地龙王佛　南无法疾吼声佛　南无香波头摩择自在宝城佛　南无光轮佛　南无宝连佛　南无功德华佛　南无多供养佛　南无无边功德王佛　南无增长喜佛　南无师子龙奋迅佛　南无娑罗藏师子步行佛　南无观诸法佛　南无法华智佛　南无时法清净佛　南无坚固精进言语佛　南无声精进佛　南无炎摩尼佛　南无山光明佛　南无清净无垢藏佛　南无无垢月佛　南无清净根佛　南无多智佛　南无能作智佛　南无广智佛　南无力意佛　南无胜意佛　南无坚固欢喜佛　南无坚固行自在佛　南无等须弥面佛　南无观成就佛　南无清净藏佛　南无象自在佛　南无现魔业净业佛　南无智慧自在佛　南无智慧精进奋迅佛　南无无碍精进佛　南无世间自在佛　南无法行广意佛　南无福德成就佛　南无不怯弱成就佛　南无胜成就佛　南无龙观佛　南无须弥栴檀佛　南无作戒王佛　南无聚集宝佛　南无龙王声佛　南无大智精进佛　南无孤独精进佛　南无不减庄严佛　南无不动尼他佛　南无百功德庄严佛　南无自在诸相好称佛　南无自在因陀罗月佛　南无法华山佛　南无法界庄严佛　南无满足愿佛　南无大师子庄严佛　南无师子平等精进佛　南无修行自在坚固佛　南无乐法修行佛　南无胜慧佛　南无海步佛　南无大如修行佛　南无高光明佛　南无无诤智佛　南无师子声佛　南无善报佛　南无善住佛　南无日光佛　南无甘露增上佛　南无道上首佛　南无胜自在亲佛　南无善见佛　南无无浊义佛　南无胜意佛　南无人月佛　南无威德光佛　南无普明佛　南无大庄严佛　南无师子奋迅去佛　南无摩楼多爱佛　南无寂心佛　南无大步佛　南无可闻声佛　南无积功德佛　南无摩尼向佛
　　次礼十二部尊经大藏法轮。
　　敬礼十方诸大菩萨摩诃萨。
　　南无大乐说菩萨　南无宝檀花菩萨　南无上行菩萨　南无无边行菩萨　南无安立行菩萨　南无净行菩萨　南无宿王华菩萨　南无喜见菩萨　南无妙音菩萨　南无得勤精进菩萨　南无净藏菩萨　南无净眼菩萨　南无妙德菩萨　南无慈氏菩萨　南无善思议菩萨　南无空无菩萨　南无神通华菩萨　南无光英菩萨　南无寂根菩萨　南无愿慧菩萨　南无中住菩萨　南无制行菩萨　南无定自在王菩萨　南无法相菩萨　南无光相菩萨　南无光严菩萨　南无大严菩萨　南无常惨菩萨　南无喜相菩萨　南无喜王菩萨　南无辩意菩萨　南无摄炬菩萨　南无宝勇菩萨　南无宝见菩萨　南无谛网菩萨　南无明网菩萨　南无无缘观菩萨　南无慧积菩萨　南无宝胜菩萨　南无天王菩萨
　　归命如是等十方世界无量无边诸大菩萨摩诃萨。
　　敬礼声闻缘觉一切贤圣。
　　礼三宝已次复忏悔。
　　弟子等次忏劫盗之业。经中说言。若物属他他所守护。于此物中一草一叶不与不取。何况盗窃。但自众生唯见现在利故。以种种不道而取。致使未来受此殃累。是故经言。劫盗之罪能令众生堕于地狱饿鬼受苦。若在畜生则受牛马驴骡骆驼等形。以其所有身力血肉偿他宿债。若生人中为他奴婢。衣不蔽形食不充命。贫寒困苦人理殆尽。劫盗既有如是苦报。是故弟子。今日至到稽首归依佛。
　　南无东方多智佛　南无南方大集佛　南无西方净智佛　南无北方智称佛　南无东南方持戒王佛　南无西南方增益善法佛　南无西北方善放香佛　南无东北方虚空净王佛　南无下方师子佛　南无上方逆空光明佛
　　归命如是等十方尽虚空界一切三宝。弟子等自从无始已来至于今日。或盗他财宝兴刃强夺。或自怙恃身逼迫而取。或恃公威或假势力。高桁大械枉压良善。吞纳奸货拷直为曲。为此因缘身罗宪网。或任邪治颁他财物。侵公益私侵私益公。损彼利此利彼损此。割他自饶口与心吝。或窃没租估偷度关税。匿公课输藏隐使没如是等罪无量无边。今日惭愧归命忏悔。
　　或是佛法僧物不与而取。或经像物或治塔寺物。或供养常住僧物或拟招提僧物。或盗取误用恃势不还。或自借货人。或复换贷漏妄。或三宝物混乱杂用。或以众僧物谷米樵薪姜豉酱酢。菜茹果实钱帛竹木。缯彩幡盖香华油烛随情逐意。或许施三宝物诳欺不与。或自用或与人。或摘佛华果用僧鬘物。因三宝财私自利已。如是等罪无量无边。今日惭愧发露忏悔。
　　又复弟子等。从无始已来至于今日。或作周旋朋友师僧同学。父母兄弟六亲眷属。共住同止百一所。须更相欺诳。或于乡邻比近移篱拓墙。侵夺地宅改檦易相虏掠田园。因公托私夺他邸店及以毛野。如是等罪无量无边。今日发露归命忏悔。
　　又复弟子等。从无始已来至于今日。或攻城破邑烧村坏栅。偷卖良民诱他奴婢。或复柱压无罪之人。使其形[止*且]血刃身被徒锁。家业破散骨肉生离。分张异城生死隔绝。如是等罪无量无边。今日惭愧发露忏悔。
　　又复弟子等。从无始已来至于今日。或商侣博货邸店市易。轻秤小斗减割尺寸盗窃分铢欺罔圭合。以粗易好以短换长。巧欺百端希望毫利。如是等罪无量无边。今日惭愧归命忏悔。
