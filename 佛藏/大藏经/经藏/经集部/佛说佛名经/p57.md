<!-- { "loadSidebar": true } -->
　　南无东方调御佛　南无南方金刚藏佛　南无西方登法界佛　南无北方无边眼佛　南无东南方无忧德佛　南无西南方坏诸根佛　南无西北方勇猛伏佛　南无东北方大力光明佛　南无下方欢喜路佛　南无上方香上王佛
　　弟子等。从无始以来至于今日。所有报障然其重者第一唯有阿鼻地狱。如经所明今当略说其相。此狱周匝有七重铁城。复有七重铁网覆其上下。有七重刀林无量猛火。纵广八万四千由旬。罪人之身遍满其中。罪业因缘不相妨碍。上火彻下下火彻上。东西南北通彻交过。如鱼在熬脂膏皆尽。此中罪苦亦复如是。其城四门有四大铜狗。其身纵广四千由旬牙似锋铓眼如电掣。复有无量铁觜之鸟。奋翼飞腾啖罪人肉牛头。狱卒形如罗刹而有九尾尾如铁叉。复有八头。头上有十八角有六十四眼。一一眼中皆悉迸出诸铁丸烧罪人肉。然其一嗔一怒皆吼之时声如礔礰。复有无量自然刀轮。空中而下从罪人顶入从足而出。于是罪人痛彻骨髓苦忉肝心。如是经无量岁。求生不得求死不得。如是等报今日皆悉稽颡惭愧忏悔。其余地狱刀山剑树身首脱落罪报忏悔。镬汤炉炭地狱烧煮罪报忏悔。铁床铜柱地狱燋燃罪报忏悔。刃轮火车地狱擗擗轹罪报忏悔。拔舌黎耕地狱楚痛罪报忏悔。吞啖铁丸烊铜灌口地狱五内消烂罪报忏悔。铁碓铁磨地狱骨肉灰粉罪报忏悔。黑绳铁铜地狱支节分离罪报忏悔。灰河沸屎地狱恼闷罪报忏悔。醎水寒冰地狱皮肤折裂裸冻罪报忏悔。虎狼鹰犬地狱更相残害罪报忏悔。火坑地距地狱更相抟撮斫刺罪报忏悔。火坑地狱炮炙罪报忏悔。两舌相磕地狱形骸破碎罪报忏悔。众合黑耳地狱解剔罪报忏悔。闇冥肉山地狱斩剉罪报忏悔。锯解钉身地狱断截罪报忏悔。铁棒倒悬地狱屠割罪报忏悔。燋热叫唤地狱烦惋罪报忏悔。大小铁围山间长夜冥冥不识三光罪报忏悔。阿波波地狱阿婆婆地狱阿吒吒地狱阿罗罗地狱。如是八寒八热一切诸地狱。一一狱中复有八万四千鬲子地狱以为眷属。此中罪苦炮[烈-列+暑]楚痛剥皮[方*(色-巴+布)]肉削骨打髓抽肠杖胇无量诸苦。不可闻不可说。南无佛今日在此中者或是我等无始以来经生父母一切眷属我等相与。命终之后或当复堕如此狱中。今日洗心单至到叩头稽颡向十方佛。大地菩萨求哀忏悔。今此一切报障毕竟消灭。
　　愿弟子等承是忏悔。地狱等报所生功德即时破坏。阿鼻铁城悉以净土无恶道名其余地狱一切苦具转为乐缘。刀山剑树变成宝林。镬汤炉炭莲华化生。牛头狱卒除热暴虐。皆起慈悲无有恶念。地狱众生得离苦果。更不造因等受安乐如第三禅。一时俱发无上道心(礼一拜)。
　　次礼十二部尊经大藏法轮。
　　南无八龙天王神咒经　南无和休经　南无罗什譬喻经　南无稻芉经
　　从此以上五千四百佛十二部经一切贤圣。
　　南无观发诸王恶偈经　南无鹦鹉王经　南无佛说陀邻尼经　南无方便心论经　南无佛说玉耶经　南无钵记经　南无佛说四愿经　南无佛说六字咒王经　南无佛说迦叶经　南无佛说中心经　南无照明三昧经　南无五梦经　南无贤者威仪经　南无法镜经　南无老母人经　南无未曾有经　南无未生怨经　南无弥勒慧经　南无大泥洹经　南无萨和普王经　南无人本欲生经　南无十二因缘经　南无野鸡经　南无我所经
　　次礼十方诸大菩萨。
　　南无阿罗尼自在王菩萨　南无辩才庄严菩萨　南无须弥顶王菩萨　南无海德宝严净意菩萨　南无大严净菩萨　南无大相菩萨　南无光相菩萨　南无光德菩萨　南无净意菩萨　南无喜王菩萨　南无坚势菩萨　南无坚意菩萨　南无慈王法王子菩萨　南无大目法王子菩萨　南无梵音法王子菩萨　南无妙色法王子菩萨　南无旃檀林法王子菩萨　南无师子吼音法王子菩萨　南无妙声法王子菩萨　南无妙色形根法王子菩萨　南无种种庄严法王子菩萨　南无释幢法王子菩萨　南无顶生法王子菩萨
　　次礼声闻缘觉一切贤圣。
　　南无闻辟支佛　南无智身辟支佛　南无毗耶离辟支佛　南无俱萨罗辟支佛　南无波苏陀罗辟支佛　南无无毒净心辟支佛　南无实无垢辟支佛　南无福德辟支佛　南无黑辟支佛　南无唯黑辟支佛
　　礼三宝已次复忏悔。
　　已忏地狱报竟。今当复次忏悔三恶道报。经中佛说多欲之人多求利故苦恼亦多。知足之人虽卧地上犹以为乐。不知足者虽处天堂犹不称意俣。世间人忽有急难便能舍财不计多少。而不知此身临于三涂深坑之上。一息不还便应堕落。忽有知识营功德福令修未来善法资粮。执此悭心无肯作理。夫如此者极为愚惑。何以故尔经中佛说。生时不赍一文而来死亦不持一文而去。苦身积聚为之忧恼。于己无益徒为他有。无善可恃无得可怙。致使命终堕诸恶道。是故弟子等今日稽颡恳到归依佛。
　　南无东方大光曜佛　南无南方虚空住佛　南无西方金刚步佛　南无北方无边力佛　南无东南方无边王佛　南无西南方坏诸怨贼佛　南无西北方金色光音佛　南无东北方离垢光佛　南无下方师子游戏佛　南无上方月幢王佛
　　如是十方尽虚空界一切三宝。
　　弟子今日次复忏悔畜生道中无所识知罪报。忏悔畜生道中负重牵掣偿他宿债罪报。忏悔畜生道中不得自在为他斫刺屠割罪报。忏悔畜生无足二足四足多足罪报。忏悔畜生道中身诸毛羽鳞甲之内为诸小虫之所唼食罪报。如是畜生道中有无量罪报今日至诚皆悉忏悔。
　　次复忏悔我鬼道中长饥罪报　忏悔饿鬼有千万岁劫不曾闻浆水之名罪报　忏悔饿鬼食啖脓血粪秽罪报。忏悔饿鬼动身之时一切支节火然罪报。忏悔饿鬼腹大咽小罪报。如是饿鬼道中无量苦报今日稽颡皆悉忏悔。
　　复次一切鬼神修罗道中谕謟诈称罪报。忏悔鬼神道中担沙负石填河塞海罪报。忏悔鬼神罗刹鸠般荼诸鬼神生啖血肉受此丑陋罪报。如是鬼神道中无量无边一切罪报。今日稽颡向十方佛大地菩萨求哀忏悔悉令消灭。愿弟子等承是忏悔。畜生等报所生功德。生生世世灭愚痴垢自识业缘。智慧明照断恶道身。愿以忏悔饿鬼等报所生功德　生生世世永离悭贪饥渴之苦。常餐甘露解脱之味。愿以忏悔鬼神修罗等报所生功德。生生世世质直无謟。离邪命因除丑陋果福利人天。愿弟子等从今以去乃至道场决定。不受四恶道报。唯除大悲为众生故。誓愿力处之无厌。
　　(礼一拜)

　　　　佛说佛名经卷第六

　　(敬写大佛名经贰佰捌拾捌卷惟愿城隍安泰百姓康宁府主尚书曹公己躬永寿继绍长季含宅枝罗常然庆吉于时大梁贞明陆季岁次庚辰伍月十伍日写记)。

　　佛说佛名经

　　南无大智慧见闻皆欢喜佛　南无一切佛宝高胜幢佛　南无法自在吼佛　南无初发心香自在娑罗佛　南无师子奋迅王佛　南无那罗延自在藏弥留胜佛　南无宝山精进自在集功德佛　南无香波头摩精进王成就佛　南无名快照明精进通集佛　南无无碍精进善惟奋迅王佛　南无树提藏佛　南无星宿方便称佛　南无功德力娑罗王佛　南无妙声吼奋迅佛　南无得一切众生意佛　南无大意佛　南无妙声佛　南无宝地山佛　南无法云吼声佛　南无光波婆吒佛　南无无垢光明佛　南无功德迹佛　南无因缘光明佛　南无无边功德王佛　南无瞻波迦花色佛　南无山帝释王佛　南无智德峰王佛　南无德华藏佛　南无不动智佛　南无无碍智佛　南无解脱智佛　南无威仪智佛　南无明相智佛　南无究竟智佛　南无最胜智佛　南无自在智佛　南无梵智佛　南无观察智佛　南无殊特月佛　南无无尽月佛　南无不动月佛　南无风月佛　南无水月佛　南无解脱月佛　南无无上月佛　南无星宿月佛　南无清净月佛　南无明了月佛　南无无住眼佛　南无不动眼佛　南无天眼佛　南无解脱眼佛　南无审谛眼佛　南无明相眼佛　南无最上眼佛　南无绀青眼佛　南无无尽幢佛　南无风幢佛
　　从此已上八千三百佛十二部经一切贤圣。
　　南无解脱幢佛　南无威仪幢佛　南无明相幢佛　南无常幢佛　南无最胜幢佛　南无自在幢佛　南无梵幢佛　南无观察幢佛　南无二万日月灯明佛　南无大通智胜佛　南无十六王子佛　南无空王佛　南无多宝佛　南无二万亿威音王佛　南无云自在登王佛　南无思善佛　南无无数光佛　南无分身诸佛　南无日月净明德佛　南无净华宿王智佛　南无净庄严王佛　南无龙尊王佛　南无云雷音王佛　南无云雷宿王华智佛　南无娑罗树王佛　南无上威德宝王佛　南无百亿定光佛　南无光远佛　南无善山王佛　南无须弥天冠佛　南无须弥等曜佛　南无月色佛　南无正念佛　南无离垢佛　南无无著佛　南无龙天佛　南无不动地佛　南无琉璃妙花佛　南无琉璃金色佛　南无金藏佛　南无炎光佛　南无炎根佛　南无地种佛　南无月像佛　南无日音佛　南无解脱华佛　南无庄严光明佛　南无海觉神通佛　南无水光佛　南无大香佛　南无离尘垢佛　南无舍厌意佛　南无宝炎佛　南无妙顶佛　南无勇立佛　南无功德持慧佛　南无蔽日月光佛　南无日月琉璃光佛　南无无上琉璃光佛　南无最胜上首佛　南无菩提华佛　南无月明佛　南无处世佛　南无华色王佛　南无水月光佛　南无除痴冥佛　南无度盖行佛　南无净信佛　南无善宿佛　南无威神佛　南无善法佛　南无鸾音佛　南无师子音佛　南无龙音佛　南无无量光佛　南无无量寿佛　南无无边光佛　南无无碍光佛　南无无对光佛　南无光炎王佛　南无清净光佛　南无欢喜光佛　南无智慧光佛　南无不断光佛　南无难思光佛　南无无称光佛　南无超日月光佛　南无相好紫金佛　南无远照佛　南无宝藏佛　南无无量音佛　南无甘露味佛　南无龙胜佛　南无胜力佛　南无师子音佛　南无离垢光佛　南无德首佛　南无妙德山佛　南无人王佛　南无无上华佛
　　从此已上八千四百佛十二部经一切贤圣。
　　南无无畏力王佛　南无龙自在王佛　南无师子衣王佛　南无自在王佛　南无普光佛　南无普明佛　南无普净佛　南无多摩罗跋旃檀香佛
　　次礼十二部尊经大藏法轮。
　　南无龙王结愿神咒经　南无大乘宝云经　南无如来智印经　南无菩萨为鱼王经　南无礼佛经　南无在家律仪经　南无施色力经　南无舍利弗生西方经　南无莲华色比丘尼经　南无无贫女少施获弘福经　南无礼敬诸塔经　南无八关齐经　南无大力士出家得道经　南无师子畜生王经　南无佛说孝子报恩经　南无八正八邪经
　　次礼十方诸大菩萨。
