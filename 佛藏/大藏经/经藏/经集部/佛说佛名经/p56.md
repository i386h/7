<!-- { "loadSidebar": true } -->
　　众等相以。即今我身心寂静无谄无障。正是生善灭恶之时。复应各起四种观行。以为灭罪作前方便。何等为四。一者观于因缘。二者观于果报。三者观于自身。四者观如来身。第一观因缘者。知我此罪藉以无明。不善思惟无正观力。不识其过远离善友诸佛菩萨。随逐魔道行邪险迳。如鱼吞钩不知其患。如蚕作茧自萦自缚。如鹅赴火自烧自烂。以是因缘不能自出。
　　第二观于果报者。所有诸恶不善之业。三世流转苦果无穷。沉溺无边巨夜大海。为诸烦恼罗刹所食。未来生死冥然无崖。设使报者转轮圣王。王四天下飞行自在七宝具足。命终之后不勉恶趣。四空果报三界尊极福尽。还作牛领中虫。况复其余无福德者而复懈怠不勤忏悔。此亦譬如抱石沉渊求出良难。
　　第三观我自身。虽有正因灵觉之性。而为烦恼黑暗丛林之所覆蔽。无了因力不能得显。我今应当发起胜心。破切无明颠倒重障。断灭生死虚伪苦因。显发如来大明觉慧。建立无上涅槃妙果。
　　第四观如来身。无为寂照离四句绝百非。众德具足湛然常住。虽复方便入于灭度。慈悲救接未曾暂舍生。如是心可谓灭罪之良津除障之要行。是故弟子今日至诚归依佛。
　　南无东方胜藏珠光佛　南无南方宝积示现佛　南无西方法界智灯佛　南无北方最胜降伏佛　南无东南方龙自在王佛　南无西南方转一切生死佛　南无西北方无边智自在佛　南无东北方无边功德月佛　南无下方海智神通佛　南无上方一切胜王佛　如是十方尽虚空界一切三宝
　　弟子等。无始以来至于今日。长养烦恼日深日厚日滋日茷。覆盖慧眼令无所见。断除众善不得相续。起障不得见佛不闻正法不值圣僧。烦恼起障不见过去未来一切善恶业行烦恼障。受人天尊贵之烦恼障。生色无色界禅定福乐之烦恼障。不得自在神通飞腾隐显遍生十方诸佛净土听法之烦恼障。学安那般那数息不净观诸烦恼障。学慈悲喜舍因缘烦恼障。学七方便三观义烦恼障。学四念处暖顶忍烦恼。学闻思修第一法烦恼障。学空平等中道解烦恼障。学念道示相诸烦恼障。学七觉支不示相烦恼障。学于道品因缘观烦恼障。学八解脱九空之烦恼障。学于十智三三昧烦恼障。学三明六通四无碍烦恼障。学六度四等烦恼障。学四摄法广化之烦恼障。学大乘心四弘誓愿烦恼障。学十明十行之烦恼障。学十回向十愿之烦恼障。初地二地三地四地明解之烦恼障。五地六地七地诸知见烦恼障。学八地九地十地双照之烦恼障。如是乃至障学佛果百万阿僧祇诸行上烦恼。如是行障无量无边。弟子今日至到稽恳向十方佛尊法圣众惭愧忏悔愿皆消灭。
　　愿藉此忏悔障于诸行一切烦恼。愿弟子在在处处自在受生。不为结业之所回转以如意通于一念。须遍至十方净诸佛土摄化众生。于诸禅定甚深境界及诸知见通达无碍。心能普同一切诸法乐说无穷。而不染著得心自在得法自在知慧自在方便自在。令此烦恼及无知结习毕竟永断不复相续。无漏圣道朗然如日(礼佛一拜)。
　　次礼十二部尊经大藏法轮。
　　南无首楞严经　南无菩萨梦经　南无菩萨神通变化经　南无法界体性经　南无密藏经　南无般舟经
　　从此以上一千七百佛十二部经一切贤圣。
　　南无超日明经　南无中本起经　南无无量经　南无百论经　南无宝梁经　南无善王皇帝经　南无发菩提心经　南无决罪福经　南无大乘方便经　南无法句经　南无蜜蜂王经　南无虚空藏经　南无辟支佛缘经　南无净业障经　南无温室洗浴经　南无太子赞经　南无胜睒经　南无光瑞经　南无法句譬喻经　南无众要阿毗昙经　南无三受经　南无三乘无当经
　　次礼十方诸大菩萨。
　　南无妙光菩萨　南无无边光菩萨　南无无量明菩萨　南无勇力菩萨　南无普贤菩萨　南无勇智菩萨　南无度难菩萨　南无济神菩萨　南无开化菩萨　南无净智菩萨　南无安神菩萨　南无专通菩萨　南无无边光菩萨　南无金刚慧菩萨　南无宝首菩萨　南无调慧菩萨　南无法藏菩萨　南无龙树菩萨　南无净藏菩萨　南无净眼菩萨　南无大势志菩萨　南无童真菩萨　南无成道菩萨　南无度难菩萨　南无弥陀罗菩萨
　　次礼声闻缘觉一切贤圣。
　　南无见人飞腾辟支佛　南无可波罗辟支佛　南无秦摩利辟支佛　南无月净辟支佛　南无善智辟支佛　南无修陀罗辟支佛　南无善法辟支佛　南无应求辟支佛　南无髻求辟支佛　南无大势辟支佛　南无修行不著辟支佛　南无舍辟支佛　归命如是等无量无边辟支佛
　　礼三宝已次复忏悔。
　　弟子等略忏烦恼障竟。命当次第忏悔业障。天业能庄饰世趣在在处处。是以思惟求离世解脱。所以六道果报种种不同。形类各异当知皆是业力所作。所以佛十力中业力甚深。凡夫之人多于此中好起疑惑。何以故尔现见世间行善之人。触向輱轲为恶之者。是事谐偶谓言天下善恶无分。如此计者皆是不能深达业理。何以故尔经中说言有三种业。何等为三。一者现报二者生报三者后报。现报业者现在作善作恶现身受报。生报业者此生作善作恶来生受报。后报业者或是过去无量生中作善作恶。或于此生中受或在未来无量生中方受其报。向者行恶之人现见好。此是过去生中报后报善业熟故。所以现在有此乐果焉关现在作诸恶业而得好报。行善之人现在见苦者是过去生中生报后报恶业熟故。现在善根力弱不能排遣。是故得此苦报焉关现在作善而招恶报。何以知然现在世间为善之者为人所赞叹人所尊重。故知未来必招乐果过去既有如此恶业。所以诸佛菩萨教令亲近善行共行行忏悔善知诸者于得道中则为令利。是故弟子等今日至诚归于依佛。
　　南无东方无量离垢佛　南无南方树根花王佛　南无西方莲华自在佛　南无北方金刚能破佛　南无东南方悉檀义胜佛　南无西南方金海自在王佛　南无西北方无边法自在佛　南无东北方无碍香象王佛　南无下方无碍慧幢佛　南无上方甘露上王佛　如是十方尽虚空界一切三宝
　　弟子等。无始以来至于今日。积恶如恒沙造罪满天地。舍身与受身不觉亦不知。或作五逆深厚浊缠无间罪业。或造一阐提断善根业。轻诬佛语谤方等业。破灭三宝毁正法业。不信罪福起十恶业。迷真返正痴惑之业。不孝二亲反戾之业。轻慢师长无礼敬业。朋友不信不义之业。或作四重六重八重障圣道业。毁犯五戒破八斋业。五篇七聚多缺犯业。优婆塞戒轻重垢业。或菩萨戒不能清净如说行业前后方便污梵行业。月无六斋懈怠之业。年三长齐不常循业。三千威仪不如法业。八万威仪微细罪业。不循身戒心真之业。春秋八王造众罪业。行十六种恶律仪业。于苦众生无愍伤业。不矜愍业不拔不济无救护业。心怀嫉忌无度彼业。于怨亲境不平等业。耽荒五欲不厌离业。或因衣食园林池治生荡逸业。或以盛年放恣情欲造众罪业。或善有漏回向三有障出世业。如是等业无量无边。今日发露向十方佛尊法圣众皆悉忏悔。
　　愿弟子等。承是忏悔无间等罪诸业所生福善。愿生生世世灭五逆罪除一阐提。或有如是轻重诸罪从今以去乃至道场誓不更犯。恒习出世清净善法。精持律行守道护威仪。如度海者爱惜浮囊六度四等常檦行道戒定慧品。转得增明速成如来三十二相八十种好十力无大悲三念常乐妙智八自在我(作礼一拜)。

　　　　佛说佛名经卷第二

　　次礼十二部尊经大藏法轮。
　　南无弥勒上生经　南无陀罗尼经　南无小泥洹经　南无摩登伽经　南无十轮经　南无五戒经　南无不退轮经　南无入大乘论经　南无付法藏经　南无楞伽经　南无楞伽阿拔多罗经　南无大夫经　南无善臂菩萨经　南无弥勒发问经　南无法自在王经　南无胜鬘经　南无文殊师利经　南无佛说明度经　南无佛说安般经　南无十缘经
　　从此以上四千九百佛十二部经一切贤圣。
　　南无佛说般泥洹经　南无佛说决定比尼经　南无佛说观弥勒菩萨生兜率天经　南无佛说危脆经　南无相续解脱经　南无宝车经　南无千佛名目七十佛名经　南无僧忍经　南无车匿经
　　次礼十方诸大菩萨。
　　南无日藏菩萨　南无不缺意菩萨　南无观世音菩萨　南无满尸利菩萨　南无执宝印菩萨　南无常举手菩萨　南无弥勒菩萨　南无敬首菩萨　南无觉首菩萨　南无宝首菩萨　南无惠首菩萨　南无德首菩萨　南无目首菩萨　南无明首菩萨　南无法首菩萨　南无智首菩萨　南无贤首菩萨　南无法慧菩萨　南无功德林菩萨　南无金刚幢菩萨　南无金刚藏菩萨　南无善财童子菩萨　南无转不退法轮菩萨　南无发心即转法轮菩萨　南无离垢净菩萨　南无除诸盖菩萨　南无示威仪见皆爱喜菩萨　南无妙相严净王意菩萨　南无不诳一切众生菩萨　南无无量功德海意菩萨　南无诸根常定不乱菩萨　南无宝意菩萨
　　次礼声闻缘觉一切贤圣。
　　南无阿利多辟支佛　南无婆梨多辟支佛　南无多伽楼辟支佛　南无称辟支佛　南无见辟支佛　南无爱见辟支佛　南无觉辟支佛　南无乾陀罗辟支佛　南无妻辟支佛　南无梨沙婆辟支佛
　　礼三宝已次复忏悔。
　　已忏烦恼障已忏悔业障所除报障。今当次第披陈忏悔。经中说言业报至时。非空非海中非入山石间无有地方所所脱之不受报。唯有忏悔力乃能得除灭。何以知然。释提桓因五衰相见。恐惧忉心归诚三宝。五相即灭得延天年。如是等比经教所明。其人若不值善友奖道则靡恶不造致使大。命将尽临穷乏际地狱恶相皆现在前。当尔之时悔惧交至不预修善临穷方悔后将何及乎。殃祸异处宿预严持。当独趣入远到地狱。所住得前行入于火镬。身心损碎精神痛苦。如此之时欲求一礼一忏岂复可得。众生等莫自恃盛年财宝势力。懒墯懈怠于逸自恣。死苦一至无问老少贫富贵贱。皆悉摩灭奄忽而至不令人知失。人命无常喻如朝露出息虽存入息难保。云何以此而不忏悔且互天使者。既来无常杀鬼卒至盛年壮色无得免者。当尔之时华堂邃宇何关人事。高车大马岂得自随。妻子眷属非复我亲。七珍宝饰乃为他玩。以此而言世间果报。皆为幻化。上天虽乐会归败坏寿尽魂逝堕落三涂。是故佛语须跋陀言。法师郁头篮弗利根聪明。能伏烦恼至于非非相处。命终还作畜生道中飞狸之身。况复余者。故知未登圣果已还作应流转备经恶趣。如不谨慎忽尔一朝亲婴斯事将不悔。或如今被罪行诸公门已是小苦情地慞惶眷属恐惧。求救百端地狱众苦比者。此者百千万倍不得为喻。众等相与历劫以来罪若须弥云何闻。此晏然不畏不惊不恐。令此精神复婴斯苦实为可痛。是故弟子等运此单诚归依佛。
