<!-- { "loadSidebar": true } -->
　　南无宝炎佛　南无大炎积佛　南无栴檀佛　南无手上王佛　南无宝上佛　南无善住智慧王无障佛　南无火光慧灭昏闇佛　南无象增上佛　南无截金刚佛　南无天王佛　南无一切义上王佛　南无三昧喻佛　南无念王佛　南无光明观佛　南无一切所依王佛　南无善护幢王佛　南无发趣速自在王佛　南无宝焰佛　南无积大焰佛　南无旃檀香佛　南无手上王佛　南无宝上佛　南无善住慧王无障佛　南无大智意佛　南无宝藏佛　南无放焰佛　南无迦叶佛　南无多罗住佛　南无智来佛　南无能圣佛　南无过一切忧恼王佛　南无一切功德庄严佛　南无成就一切义佛　南无无畏王佛　南无一切众生导师佛　南无萨婆毗浮佛　南无不动光观自在无量命尼弥宝焰弥留金刚佛　南无火频迅通佛　南无善寂慧月声自在王佛　南无清净月轮佛　南无住阿僧祇精进功德佛　南无无尽意佛　南无宝幢佛　南无光明无垢藏佛　南无火频迅通佛　南无云普护佛　南无师子频迅通佛　南无弥留上王佛　南无智慧来佛　南无护妙法幢佛　南无金光明师子频迅王佛　南无普照积上功德王佛　南无善住功德如意积王佛　南无普现佛　南无释迦牟尼佛　南无无量光佛　南无放焰佛
　　敬礼舍利形像浮图庙塔。
　　次礼十二部尊经大藏法轮　凡阎浮界内一切经合有八万四千卷。
　　南无大方广佛华严经　南无大般涅槃经　南无摩诃般若波罗蜜经　南无大方等大集经　南无大方等日藏经　南无大方等月藏经　南无大威德陀罗尼经　南无法炬陀罗尼经　南无菩萨璎珞经　南无菩萨见实三昧经　南无佛名经　南无月灯三昧经　南无贤劫经　南无华手经　南无十住断结经　南无大灌顶经　南无观佛三昧经　南无五千五百佛名经　南无胜天王般若波罗蜜经　南无金光明经　南无宝云经　南无法集经　南无菩萨处胎经　南无大悲经　南无深密解脱经　南无大集贤护菩萨经　南无大方等无相经　南无密迹金刚力士经　南无大方等陀罗尼经　南无海龙王经　南无央掘魔罗经　南无无所有菩萨经　南无僧伽吒经　南无观察诸法经　南无称扬诸佛功德经　南无等目菩萨所问三昧经　南无菩萨藏经　南无力庄严三昧经　南无明度五十挍计经　南无须真天子经　南无菩萨璎珞本业经　南无护国菩萨经　南无超日明三昧经　南无月上女经　南无中阴经　南无须弥藏经　南无佛华严入如来不思议境界经　南无首楞严三昧经　南无大法鼓经　南无诸佛要集经
　　敬礼十方诸大菩萨摩诃萨。
　　南无普贤菩萨　南无文殊师利菩萨　南无无垢称菩萨　南无地藏菩萨　南无虚空藏菩萨　南无观世音菩萨　南无大势至菩萨　南无香象菩萨　南无大香象菩萨　南无药王菩萨　南无药上菩萨　南无金刚藏菩萨　南无解脱月菩萨　南无弥勒菩萨　南无珠发菩萨　南无频迅菩萨　南无无所发菩萨　南无陀罗尼自在王菩萨　南无无尽意菩萨　南无坚意菩萨　南无东方九十亿百千万同名梵胜菩萨　南无南方九十亿百千万同名不邻陀罗菩萨　南无西方九十亿百千万同名大功德菩萨　南无北方九十亿百千万同名大药王菩萨
　　舍利弗应当敬礼十方诸大菩萨摩诃萨。
　　南无文殊师利菩萨摩诃萨　南无观世音菩萨　南无大势至菩萨　南无普贤菩萨　南无龙胜菩萨　南无龙德菩萨　南无胜成就菩萨　南无波头摩胜菩萨　南无成就有菩萨　南无持地菩萨　南无宝掌菩萨　南无宝印手菩萨　南无师子意菩萨　南无胜藏菩萨　南无虚空藏菩萨　南无师子频迅吼声菩萨
　　归命如是等十方世界无量无边诸大菩萨摩诃萨。
　　敬礼声闻缘觉一切贤圣。
　　南无阿利多辟支佛　南无婆梨多辟支佛　南无多伽楼辟支佛　南无称辟支佛　南无见辟支佛　南无爱见辟支佛　南无觉辟支佛　南无乾陀罗辟支佛　南无无妻辟支佛　南无梨沙婆辟支佛
　　归命如是等无量无边辟支佛。
　　礼三宝已次复忏悔。
　　夫欲礼忏悔必须先敬三宝。所以然者。三宝则是一切众生良友福田。若能归向者。则灭无量罪长无量福。能令行者离生死苦得解脱乐。是故弟子某甲等。归依十方尽虚空界一切诸佛。归依十方尽虚空界一切尊法。归依十方尽虚空界一切诸大菩萨。归依十方尽虚空界一切圣僧。弟子今日所以忏悔者。正言无始已来在凡夫地。莫问贵贱罪自无量。或因三业而生罪。或从六根而起过。或以内心自邪思惟。或籍外境起于染著。如是乃至十恶增长。八万四千诸尘劳门。然其罪相虽复无量。大而为语不出有三。何等为三。一者烦恼障。二者是业障。三者是果报障。此三种法能障圣道及以人天胜妙好事。是故经中目为三障。所以诸佛菩萨教作方便忏悔。除灭此三障者。则六根十恶乃至八万四千诸尘劳门皆悉清净。是故弟子。今日运此增上胜心忏悔三障。欲灭此三障罪者。当用何等心。可令此罪灭除。先当兴七种心以为方便。然后此罪乃可得灭。何等为七。一者惭愧。二者恐怖。三者厌离。四者发菩提心。五者怨亲平等。六者念报佛恩。七者观罪性空。
　　第一惭愧者。自惟我与释迦如来同为凡夫。而今世尊成道以来。以经尔所尘沙劫数而我等相与耽染六尘。流浪生死永无出期。此实天下可惭可愧可羞可耻。
　　第二恐怖者。既是凡夫身口意业常与罪相应。以是因缘命终之后应堕地狱畜生饿鬼受无量苦。如此实为可惊可恐可怖可惧。
　　第三厌离者。相与当观生死之中唯有无常苦空无我不净。虚假如水上泡速起速灭。往来流转犹若车轮。生老病死八苦交煎无时暂息众等相与但观自身。从头至足其中但有三十六物。发毛爪齿脓囊涕涶。生熟二藏大肠小肠。脾肾心肺肝胆[月*冊]胃肪膏[腮-田+匆]膜筋脉骨髓。大小便利九孔常流。是故经言。此身众苦所集一切皆不净物。何有智慧者而当乐此臭肉身也。生死既有如此种种恶法甚可患厌。
　　第四发菩提心者。经言当乐佛身。佛身者即法身也。从无量功德智慧生。从六波罗蜜生。从慈悲喜舍生。从三十七助菩提法生。从如是等种种功德智慧生如来身。欲得此身者。当发菩提心求一切种智常乐我净萨婆若果。净佛国土成就众生。于身命财无所吝惜。
　　第五怨亲平等者。于一切众生起慈悲心无彼我想。何以故尔。若见怨异亲则是分别。以分别故起诸想著。想著因缘生诸烦恼。烦恼因缘造诸恶业。恶业因缘故得苦果。
　　第六念报佛恩者。如来往昔无量劫中。舍头目随脑支节手足国城妻子象马七珍。为我等故修诸苦行。此恩此德实难酬报。是故经言若以顶戴两肩荷负。于恒沙劫亦不能报。我等欲报如来恩者。当于此世勇猛精进捍劳忍苦。不惜身命建立三宝。弘通大乘广化众生同入正道。
　　第七观罪性空者。无有实相从因缘生。颠倒而有。既从因缘而生。则可从因缘而灭。从因缘而生者。押近恶友造作无端。从因缘而灭者。即是今日洗心忏悔。是故经言。此罪相不在内不在外不在中间。故知此罪从本是空。生如是等七种心。以缘想十方诸佛贤圣。擎拳合掌披陈至到。惭愧改革舒沥心肝洗荡肠胃。如此忏悔亦何罪而不灭。亦何障而不消。若复正尔悠悠缓纵情虑。徒自劳形于事何益。且复人命无常喻如转烛。一息不还便向灰壤。三涂苦报则身应受。不可以钱财宝货嘱托求脱。窈窈冥冥恩赦无期。独婴此苦无代受者。莫言我今生中无有此罪。所以不能恳到忏悔。经中导言。凡夫之人举足动步无非是罪。又复过去生中皆悉成就无量恶业。追逐行者如影随形。今日若不忏悔罪恶日深。故包藏瘕疵佛教不许。说忏悔先罪净名所尚。故知长沦苦海寔由隐覆。是故弟子。今日发露忏悔不敢覆藏。所言三障者。一曰烦恼障。二名为业障。三是果报障。此三种法更相由籍。因烦恼故所以起恶业。恶业因缘故得苦果。是故弟子今日至心。第一先应忏悔烦恼障。又此烦恼诸佛菩萨入理圣人种种呵啧。亦詺此烦恼以为怨家。何以故。能断众生慧命根故。亦詺此烦恼以之为贼。能劫众生诸善法故。亦詺此烦恼以为暴河。能[漂*寸]众生入于生死大苦海故。亦詺此烦恼以为羁锁。能系众生于生死狱不能得出故。亦詺此烦恼犹如蟒虫。食啖众生真如佛性故。所以六道牵连四生不绝。恶业无穷苦果不息。当知皆是烦恼过患。是故弟子。今日运此增上善心归依佛。
　　南无东方善德佛　南无南方宝相佛　南无西方普光佛　南无北方相德佛　南无东南方网明佛　南无西南方上智佛　南无西北方华德佛　南无东北方明智佛　南无下方明德佛　南无上方香积佛。
　　归命如是等十方尽虚空界一切三宝。
　　弟子等。从无始已来至于今日。或在人天六道受报。有此心识常怀愚惑繁满胸襟。或因三毒根造一切罪。或因三漏造一切罪。或因三觉造一切罪。或因三受造一切罪。或因三苦造一切罪。或缘三假造一切罪。或贪三有造一切罪。如是等罪无量无边。恼乱一切六道四生。今日惭愧归命忏悔。
　　又复弟子无始以来至于今日。或因四识住造一切罪。或因四流造一切罪。或因四取造一切罪。或因四执造一切罪。或因四缘造一切罪。或因四大造一切罪。或因四缚造一切罪。或因四食造一切罪。或因四生造一切罪。如是等罪无量无边。恼乱六道一切众生。今日惭愧归命忏悔。
　　又复弟子无始以来至于今日。或因五住地烦恼造一切罪。或因五受根造一切罪。或因五盖造一切罪。或因五悭造一切罪。或因五见造一切罪。或因五心造一切罪。如是等烦恼无量无边。恼乱六道一切四生。今日发露归命忏悔。
　　又复弟子。无始已来至于今日。或因六情根造一切罪。或因六识造一切罪。或因六想造一切罪。或因六受造一切罪。或因六行造一切罪。或因六爱造一切罪。或因六疑造一切罪。如是等烦恼无量无边。恼乱六道。一切四生。今日惭愧归命忏悔。
　　又复弟子无始以来至于今日。或因七漏造一切罪。或因七使造一切罪。或因八倒造一切罪。或因八垢造一切罪。或因八苦造一切罪。如是等烦恼无量无边。恼乱六道一切四生。今日发露归命忏悔。
