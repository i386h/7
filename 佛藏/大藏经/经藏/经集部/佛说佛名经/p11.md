<!-- { "loadSidebar": true } -->
　　弟子等。今以总相忏悔一切诸业。今当次第更复一一别相忏悔。若总若别若粗若细。若轻若重若说不说。品类相从愿皆消灭。别相忏悔者。先忏身三次忏口四。其余诸障次第稽颡。身三业者。第一杀害如经所明。恕己可为喻勿杀勿行杖。虽复禽兽之殊。保命畏死其事是一。若寻此众生无始已来。或是我父母兄弟六亲眷属。以业因缘轮回六道出生入死。改形易报不复相识。而今兴害食啖其肉断大慈种。是故佛言。设得余食当如饥母食子肉想。何况食啖此鱼肉耶。又言为利杀众生。以钱纳众生肉。二俱是恶业。死堕叫唤地狱。故知杀害及以食啖。罪深河海过重丘岳。然弟子等。从无始已来不遇善友皆为此业。是故经言。杀害之罪能令众生堕于地狱饿鬼受苦若在畜生则受虎狗豺狼鹰鹞等身。或受毒蛇蝮蝎等身常怀恶心。或受獐鹿熊罴等身常怀恐怖。若生人中得二种果报。一者多病。二者断命。杀害食啖既有如是无量种种诸恶果报。是故弟子。今日至到稽颡至诚归依于佛。
　　南无东方灭诸怖畏佛　南无南方日月灯明佛　南无西方觉花光佛　南无北方发功德佛　南无东南方除众惑冥佛　南无西南方无生自在佛　南无西北方大神通王佛　南无东北方空离垢心佛　南无下方同像空无佛　南无上方琉璃藏胜佛
　　归命如是等十方尽虚空界一切三宝。弟子等。自从无始已来至于今日有此心识。常怀碜毒无慈愍心。或因贪起杀。因嗔因痴及以慢杀。或兴恶方便。誓杀愿杀及以咒杀。或破决湖池。焚烧山野田猎捕鱼。或因风放火飞鹰放犬。恼害一切六道众生。如是等罪无量无边。今日至心归命忏悔。
　　或以[打-丁+監]摾抗拨枚戟弓弩。弹射飞鸟走兽之类。或以罛网罾钓。捞漉水性鱼鳖鼋鼍虾蚬蠃蚌湿居之属。使水陆之与空行藏窜无地。或畜养鸡猪牛羊犬豕鹅鸭之属。自供庖厨或货他宰杀。使其哀声未尽毛羽脱落鳞甲伤毁。身首分离骨肉销碎。剥裂屠割炮烧煮炙。楚毒酸切横加无辜。但取一时之快口。得味甚寡。不过三寸舌根而已。然其罪报殃累永劫。如是等罪今日至诚。归命忏悔。又复无始已来至于今日。或复兴师相伐强场交诤。两阵相向更相杀害。或自杀他教杀。闻杀欢喜。或习屠鲙债为刑戮。烹宰他命行于不忍。或恣忿怒挥戈抚刃。或斩或刺或推著坑堑。或以水沉溺。或塞穴坏巢土石磓岬。或以车马躏轹践蹋一切众生。如是等罪无量无边。今日发露归命忏悔。
　　又复无始已来。或溉灌陆田堕胎落子破卵坏巢。毒药蛊道伤杀众生。垦土掘地种植田园养蚕煮茧。养猫搦鼠伤杀滋甚。或打扑蚊虻螥蝇蜂蝎。掐抯蚤虱。或烧除粪扫。开决沟渠枉害一切。或啖果实或用谷米。或水或菜横杀众生。或然樵薪或露灯烛焚诸虫类。或食酱酢不看摇动。或泻汤水浇杀虫蚁。如是乃至行住坐卧四威仪中。恒常伤杀飞空著地细微众生。弟子。以凡夫识暗不觉不知。今日发露归命忏悔。
　　又复弟子等。从无始已来至于今日。或以鞭杖枷锁桁械。压立拷掠打掷。手脚蹴蹋缠缚笼系断绝水谷。如是种种诸恶方便苦恼众生。今日至诚向十方佛尊法圣众。归命忏悔。
　　愿弟子等。承是忏悔杀害等罪所生功德。愿生生世世得金刚身寿命无穷。永离怨憎无杀害想。于诸众生得一子地。若见危难急厄之者。不惜身命方便救解令得解脱。然后为说微妙正法。使诸众生睹形见影皆蒙安乐。闻名听声恐怖悉除。

　　大乘莲华宝达问答报应沙门经

　　宝达顷前更入流火地狱。云何名曰流火地狱。其地狱纵广二百由旬。周匝铁城铁网覆上。猛火绝炽烟焰洞然。[金*疾][金*離]铁锵遍布于地狱中。火流烟焰俱起。西门之中有六百罪人唱声大唤。遍身火然绝炎猛炽。此罪沙门唱如是言。我今何罪来入此处。跳踉宛转而不肯前。马头罗刹以手拍耳口眼火出。手捉利刃望头而斫。复有饿狗来食其肉。复有饿鬼来饮其血。复有飞鸟来餐其髓。马头罗刹捉臂而牵手下火然。应时则燋火流灌身周遍燋烂。一日一夜受罪无量。千死千生万死万生。宝达问马头罗刹曰。此诸沙门以何因缘受如是罪。马头罗刹答宝达曰。此诸沙门受佛净戒而不净持。受人信施杨枝澡漱香汤沐浴。游行世间受持应器而行乞食。似沙门形中不惭愧。以是因缘堕此地狱。宝达闻之悲泣流泪。则说偈言。
　　云何无系缚　　还入囹圄中
　　云何出生死　　还入三恶道
　　云何遇浮木　　睹明还归闇
　　云何吹火灭　　忽然还炽盛
　　净行解脱人　　今受大苦痛

　　宝达菩萨说偈而去。

　　　　佛名经卷第五



　　　　佛说佛名经卷第六

　　南无西南方成就义如来为上首　南无成就义发行佛　南无成就炎佛　南无常发行佛　南无善住佛　南无无量发行佛　南无无相修行佛　南无无边修行佛　南无普修行佛　南无然灯光明作佛　南无普藏佛　南无普山佛　南无无边形佛　南无无边精进佛　南无罗网光佛　南无曼陀罗佛　南无光明轮佛　南无善见佛　南无不空说名佛　南无破一切怖畏佛　南无无量功德王光明步佛　南无无边华佛　南无无边吼声佛　南无乐积光明功德佛　南无不二轮佛　南无无量光明佛华光佛　南无无量声佛　南无高明佛　南无坚固自在王佛　南无日面佛　南无善眼佛　南无胜功德佛　南无宝华佛　南无宝成就佛　南无月华佛　南无一切众生修行佛　南无转一切世间佛　南无无量光明无形佛　南无无畏佛　南无一切乐念顺行佛　南无西北方普香光明如来为上首　南无发初香光明佛　南无香山佛　南无香象佛　南无香胜佛　南无香身佛　南无香轮佛　南无光明王佛　南无妙波头摩王佛　南无佛境界佛　南无无量境界佛　南无安乐佛　南无快胜佛　南无放光明华佛　南无华盖行佛　南无华帐佛　南无金华佛　南无香华佛　南无高王佛　南无善导师佛　南无胜一切众生佛　南无转一切念佛　南无无量行华佛　南无无量香佛　南无普照放光明佛　南无普香光明佛　南无普放光明佛　南无放成就胜华佛　南无宝罗网像佛　南无妙光佛　南无一盖国土佛　南无星宿王佛　南无合聚佛　南无不住王佛　南无香风佛　南无无边智境界佛　南无不空行佛　南无不空见佛　南无无障碍眼佛　南无初发心佛　南无无量眼佛　南无然灯上佛　南无普光明佛　南无照光明佛　南无一切佛国土一切众生不断乐说佛　南无阿楼那奋迅佛　南无无迹奋迅佛　南无东北方断一切忧恼如来为上首　南无离忧佛　南无乐成就功德佛　南无无畏王佛　南无胜弥留佛　南无香山佛　南无拘邻佛　南无大体胜佛　南无宝莲华胜佛　南无华成就佛　南无吼眼佛　南无胜众佛　南无无边光明佛　南无月胜光明称佛　南无星宿王众僧上佛　南无无边光明佛　南无香高山佛　南无无畏王佛　南无成就胜无畏佛　南无无边光照光明佛　南无香弥留佛　南无离惊怖成就胜佛　南无无量功德月成就佛　南无一切功德庄严佛　南无不可胜幢佛　南无增上护光明佛　南无华胜王佛　南无无边成就行佛　南无一切胜佛　南无虚空轮清净王佛　南无无量吼声佛　南无无量吼妙声佛　南无宝胜功德佛　南无净胜佛　南无无碍香象佛　南无高光明佛　南无大称佛　南无称亲佛　南无坚固自在王佛　南无莎罗王佛　南无无量照佛　南无安隐王佛　南无普功德增上云声灯佛　南无大积佛　南无高积佛　南无功德王光明佛　南无坚积聚佛　南无宝胜光明佛　南无忧钵罗光明作佛　南无月王佛　南无栴檀佛　南无月胜佛　南无修梵行佛　南无行净佛　南无一切胜佛　南无难胜佛　南无宝作佛　南无无量声佛　南无树提佛　南无龙天佛　南无日天佛　南无师子佛　南无无垢明佛　南无世间天佛　南无胜积佛　南无人自在恭敬佛　南无华胜佛　南无发精进佛　南无火妙香光明胜佛　南无无垢香火胜佛　南无普见佛　南无不动佛　南无宝幢佛　南无无量明佛　南无妙宝声佛　南无遍照佛　南无智光明王佛　南无摩尼光明胜佛　南无无量花光明善胜慧佛　南无卢舍那佛　南无智慧自在佛　南无水聚日佛　南无火然灯佛　南无月光明佛　南无无障碍智佛　南无华香佛　南无宝光明佛　南无曼陀罗香喜佛　南无拘邻智炎佛　南无大明香佛　南无华幢佛　南无无著智佛　南无如是等无量亿毗婆罗佛　南无宝作佛　南无无忧胜佛　南无宝山佛　南无人王佛　南无力胜佛　南无香胜佛　南无普满华佛　南无无垢光明佛　南无乐说庄严思惟佛　南无无垢月幢佛　南无俱苏摩光明作佛　南无火行佛　南无宝上佛　南无无畏观佛　南无远离惊怖毛竖等喜称佛　南无师子奋迅力佛　南无金光明威德王佛
　　若善男子善女人。十日礼拜读诵是诸佛名。远离一切诸难。灭一切罪。
　　南无善说增上名胜佛　南无普光明佛　南无过种种敌对频迅佛　南无自在幢王佛　南无无量功德光明胜佛　南无无障碍佛　南无宝波头摩奋迅胜佛　南无宝华善住山自在王佛
　　若善男子善女人。受持读诵是诸佛名。一阿僧祇劫超越世间不入恶道。
