<!-- { "loadSidebar": true } -->
　　第一观因缘者。知我此罪籍以无明不善思惟无正观力。不识其过远离善友诸佛菩萨。随逐魔道行邪险径。如鱼吞钩不知其患。如蚕作茧自萦自缚。如蛾赴火自烧自烂。以是因缘不能自出。
　　第二观于果报者。所有诸恶不善之业。三世流转苦果无穷。沉溺无边巨夜大海。为诸烦恼罗刹所食。未来生死冥然无涯。设使报得转轮圣王。王四天下飞行自在七宝具足。命终之后不免死堕恶趣。四空果报三界尊极。福尽还作牛头中虫。况复其余无福德者。而复懈怠不勤忏悔。此亦譬如抱石沉渊求出良难。
　　第三观我自身。虽有正因灵觉之性。而为烦恼黑暗丛林之所覆蔽。无了因力不能得显。我今应当发起胜心。破裂无明颠倒重障。断灭生死虚伪苦因。显发如来大明觉慧。建立无上涅槃妙果。
　　第四观如来身。无为寂照离四句绝百非。众德具足湛然常住。虽复方便入于灭度。慈悲救接未曾暂舍。生如是心。可谓灭罪之良津除障之要行。是故弟子。今日至心稽首归命于佛。
　　南无东方胜藏珠光佛　南无南方宝积示现佛　南无西方法界智灯佛　南无北方最胜降伏佛　南无东南方龙自在王佛　南无西南方转一切生死佛　南无西北方无边智自在王佛　南无东北方无边功德月佛　南无下方海智神通佛　南无上方一切胜王佛
　　归命如是等十方尽虚空界一切三宝。
　　弟子等。从无始已来至于今日。长养烦恼日深日厚日滋日茂。覆盖慧眼令无所见。断除众善不得相续起障。不得见佛不闻正法不值圣僧烦恼起障。不见过去未来一切世中善恶业行之烦恼障。受人天尊贵果报之烦恼障。生色无色界禅定福乐之烦恼障。不得自在神通飞腾隐显遍至十方诸佛净土听法之烦恼障。学安那般那数息不净观诸烦恼障。学慈悲喜舍因缘烦恼障。学七方便三观义烦恼障。学四念处暖顶忍烦恼障。学闻思修第一法烦恼障。学空平等中道解烦恼障。学八正道示相之烦恼障。学七觉支不示相烦恼障。学于道品因缘观烦恼障。学八解脱九空之烦恼障。学于十智三昧烦恼障。学三明六通四无碍烦恼障。学六度四等烦恼障。学四摄法广化之烦恼障。学大乘心四弘誓愿烦恼障。学十明十行之烦恼障。学十回向十愿之烦恼障。初地二地三地四地明解之烦恼障。五地六地七地诸知见烦恼障。学八地九地十地双照之烦恼障。如是乃至障学佛果百万阿僧祇诸行上烦恼障。如是行障无量无边。弟子今日。至到稽恳向十方佛尊法圣众。惭愧忏悔愿皆消灭。
　　愿籍此忏悔。障于诸行一切烦恼障永尽无余。愿弟子。在在处处自在受生不为结业之所回转。以如意通于一念项遍至十方净诸佛土。摄化众生于诸禅定甚深境界及诸知见。通达无碍。心能普周一切诸法。乐说无穷而不染著。得心自在得法自在。智慧自在方便自在。令此烦恼及无知结习。毕竟永断不复相续。无漏圣道朗然如日。

　　大乘莲华宝达问答报应沙门经

　　尔时宝达菩萨更入地狱。名为铁衣地狱。其地狱纵广方圆十六由旬。其地狱中有铁[金*疾][金*離]。銐如锋铓遍布其地。烟焰烔然铁衣火然。火烧炎赫游行狱中。东门之中有八百沙门。仰头呼天椎胸大叫。唱如是言。我今何罪来入此中。宛转倒地不能复前。马头罗刹手捉三股铁叉。望背而撞胸前而出。遍身火然。马头罗刹手捉铁钩。望骸而鎝。铁钩若著。火焰俱起罪人宛转。而不肯来。马头罗刹手捉铁捧望头而锤。复有铁狗来食其肉。复有饿鬼来饮其血。其地狱中铁衣撩乱来著罪人。或有着头或有着脚遍身火然。一日一夜受罪无量。宝达问马头罗刹曰。比诸罪人沙门。云何受如是罪。马头罗刹答曰。此诸沙门罪人。受佛净戒不护威仪。舍正法服便着俗衣不如法衣。违佛净禁恶因缘故堕此地狱。宝达闻之悲泣而言。
　　云何沙门子　　名出三界人
　　云何不自慎　　堕此恶道中
　　云何不自慎　　受此大苦痛
　　云何得安隐　　名为解脱人

　　宝达说偈而去。

　　　　佛名经卷第三



　　　　佛说佛名经卷第四

　　南无法奋迅佛　南无法界华佛　南无护法眼佛　南无然法庭燎佛　南无法自在佛　南无人自在佛　南无功德自在佛　南无声自在佛　南无世自在佛　南无观世自在佛　南无无量自在佛　南无意住持佛　南无地住持佛　南无尼弥住持佛　南无器住持佛　南无功德性住持佛　南无胜色佛　南无转发起佛　南无一切观形示佛　南无发一切无厌足行佛　南无发成就佛　南无善护佛　南无善思惟佛　南无善喜佛　南无善处佛　南无普禅佛　南无甘露功德佛　南无善眼佛　南无师子仙佛　南无佛眼佛　南无合聚佛　南无疾智勇佛　南无善住佛　南无实行佛　南无师子手佛　南无海满佛　南无善思惟佛　南无称王佛　南无住慈佛　南无善夜摩佛　南无善行佛　南无善功德佛　南无善色佛　南无善识佛　南无善心佛　南无善光佛　南无师子月佛　南无不可胜佛　南无不可胜无畏佛　南无无量佛　南无速与乐佛　南无不动心佛　南无应称佛　南无应不怯弱声佛　南无不厌足藏佛　南无不尽佛　南无不可动佛　南无名无畏佛　南无名自在护世间佛　南无名龙自在声佛　南无名法行广慧佛　南无名妙胜自在相通称佛　南无名妙胜自在胜佛　南无名乐法奋迅佛　南无名法界庄严佛　南无名大乘庄严佛　南无名寂静王佛　南无名解脱行佛　南无名大海弥留起王佛　南无名合聚那罗延王佛　南无名散坏坚魔轮佛　南无名精进根宝王佛　南无名佛法波头摩佛　南无名得佛眼分陀利佛　南无名随前觉觉佛　南无名平等作佛　南无名初发心念远离一切惊怖无烦恼起功德佛　南无名金刚釜奋迅佛　南无名宝像光明釜奋迅佛　南无名破坏魔轮佛　南无名初发心成就不退轮佛　南无宝盖起无畏光明佛　南无名教化菩萨佛　南无名宝盖起无畏光明佛　南无名初发心念断疑断烦恼佛　南无名光明破闇起三昧王佛
　　是诸佛如来名十方世界众生无眼者诵必得眼。
　　南无十千同名星宿佛　南无一切同名星宿佛　南无三十千同名释迦牟尼佛　南无一切同名释迦牟尼佛　南无二亿同名拘邻佛　南无一切同名拘邻佛　南无十八亿同名实法胜决定佛　南无一切同名实法胜决定佛　南无十八亿同名日月灯佛　南无一切同名日月灯佛　南无千亿同名大威德佛　南无一切同名大威德佛　南无千五百同名日佛　南无一切同名日佛　南无四万四千同名面佛　南无一切同名面佛　南无万千同名坚固自在佛　南无一切同名坚固自在佛　南无万八千同名普护佛　南无一切同名普护佛　南无千八百同名舍摩他佛　南无一切同名舍摩他佛
　　劫名善眼。彼劫中有七十二那由他如来成佛。我悉归命彼诸如来。
　　劫名善见。彼劫中有七十二亿如来成佛。我悉归命彼诸如来。
　　劫名净赞叹。彼劫中有一万八千如来成佛。我悉归命彼诸如来。
　　劫名善行。彼劫中有三万二千如来成佛。我悉归命彼诸如来。
　　劫名庄严。彼劫中有八万四千如来成佛。我悉归命彼诸如来。
　　南无现在住十方世界。不舍命说法诸佛。所谓安乐世界中阿弥陀如来为上首。
　　可乐世界中阿閦如来为上首。
　　袈裟幢世界中碎金刚坚如来为上首。
　　不退轮吼世界中清净光波头摩华身如来为上首。
　　无垢世界中法幢如来为上首。
　　善灯世界中师子如来为上首。
　　善住世界中卢舍那藏如来为上首。
　　难过世界中功德华身如来为上首。
　　庄严慧世界中一切通光明如来为上首。
　　镜轮光明世界中月智慧如来为上首。
　　华胜世界中波头摩胜如来为上首。
　　波头摩胜世界中坚胜如来为上首。
　　不瞬世界中普坚如来为上首。
　　普坚世界中自在如来为上首。
　　不可胜世界中成就一切义如来为上首。
　　娑婆世界中释迦牟尼如来为上首。
　　善说胜如来为上首。
　　自在幢王如来为上首。
　　作火光如来为上首。
　　无畏观如来为上首。
　　如是等上首诸佛。我以身业口业意业遍满十方。一时礼拜赞叹供养。所谓彼佛所说法甚深境界。不可量境界。不可思议境界。无量境界等。我悉以身业口业意业遍满十方。礼拜赞叹供养。所谓彼佛世界中。不退菩萨僧不退声闻僧。我悉以身业口业意业遍满十方。头面礼足赞叹供养。
　　南无名降伏魔人自在佛　南无名降伏贪自在佛　南无名降伏嗔自在佛　南无名降伏痴自在佛　南无名降伏怒自在佛　南无名降伏见自在佛　南无名降伏诸戏自在佛　南无名了达法自在佛　南无名得神通自在称佛　南无名得胜业自在称佛　南无名起施自在称佛　南无名起清净戒自在称佛　南无名起忍辱人自在称佛　南无名起精进自在称佛　南无名起禅人自在称佛　南无起福德清净光明自在称佛　南无名起陀罗尼自在称佛　南无高胜如来　南无光明胜如来　南无大胜如来　南无散香上胜如来　南无多宝胜如来　南无月上胜如来　南无贤上胜如来　南无波头摩上胜如来　南无无量上胜如来　南无波头摩上胜王如来　南无三昧手上胜如来　南无大海深胜如来　南无善说名胜如来　南无阿僧祇精进住胜如来　南无乐说一切法庄严胜如来　南无宝轮威德上胜如来　南无日轮上光明胜如来　南无无量惭愧金色上胜如来　南无功德海琉璃金色光明胜如来　南无宝华普照胜如来　南无起无边功德无垢胜如来　南无起多罗王胜如来　南无树王吼胜如来　南无法海潮胜如来　南无智清净功德胜如来　南无乐劫火胜如来　南无不可思议光明胜如来　南无宝月光明胜如来　南无宝贤幢胜如来　南无宝成就胜如来　南无宝集胜如来　南无成就义胜如来　南无奋迅胜如来　南无不空胜如来　南无闻胜如来　南无海胜如来　南无住持胜如来　南无善行胜如来　南无龙胜如来　南无波头摩胜如来　南无福德胜如来　南无智胜如来　南无妙胜如来　南无贤胜如来　南无胜贤胜如来　南无旃檀胜如来　南无胜旃檀胜如来　南无无量光明胜如来　南无幢胜如来　南无胜幢胜如来　南无帝宝幢摩尼胜如来　南无无忧胜如来　南无优钵罗华胜如来　南无离一切忧胜如来　南无宝杖如来　南无善宝杖如来　南无拘苏摩胜如来　南无华胜如来　南无三昧奋迅胜如来　南无树提胜如来　南无火胜如来　南无广功德胜如来　南无众胜如来
　　南无普光世界普华无畏王如来。
　　南无清净光世界积清净增长胜上王如来。
　　南无普盖世界名均宝庄严如来。彼如来授罗网光菩萨阿耨多罗三藐三菩提记。
