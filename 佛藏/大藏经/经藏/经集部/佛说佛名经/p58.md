<!-- { "loadSidebar": true } -->
　　南无灯手菩萨　南无德明王菩萨　南无分别辩觉菩萨　南无众德庄严菩萨　南无宝手菩萨　南无变动诸法王菩萨　南无无碍眼菩萨　南无天音声菩萨　南无超福聚菩萨　南无心不舍诸慧菩萨　南无除阴盖菩萨　南无合百千德菩萨　南无心无碍菩萨　南无一切行净菩萨　南无等见菩萨　南无金璎珞明德菩萨　南无柔软音响菩萨　南无志得佛声菩萨　南无广心菩萨　南无禅食菩萨　南无得如来住菩萨　南无弃恶法菩萨　南无无量德宝菩萨　南无法雨十方菩萨　南无超山顶菩萨　南无若夜月华菩萨　南无持一切菩萨　南无高贵德王菩萨　南无净住王子菩萨　南无琉璃光菩萨　南无无畏菩萨　南无师子吼菩萨　南无吉意菩萨　南无持意菩萨　南无金刚意菩萨　南无妙心菩萨　南无除慢菩萨　南无离言菩萨　南无三昧游戏菩萨　南无得辩才音声菩萨　南无持宝炬菩萨　南无破魔菩萨　南无观自在菩萨　南无能胜菩萨　南无妙生菩萨　南无大乐说菩萨　南无大海意菩萨　南无欢喜王菩萨　南无无缘观菩萨　南无不邪见菩萨　南无得誓愿菩萨　南无德耀王菩萨　南无善中善菩萨　南无慈仁智菩萨　南无超魔见菩萨　南无净王光菩萨　南无离垢净菩萨　南无天官菩萨　南无天眼菩萨　南无不尽欲菩萨
　　次礼声闻缘觉一切贤圣。
　　南无优陀夷尊者　南无周陀娑尊者　南无伽陀尊者　南无沓婆摩罗子尊者　南无阿湿嚩寠沙尊者　南无筏苏伴度尊者
　　礼三宝已次复忏悔。
　　佛告憍陈如。爱有三种。所谓欲爱．色爱．无色爱。何者欲爱。欲名放逸。放逸因缘则生贪触。以触因缘则生乐想。如是等法众生乐著。欲心发动如火所烧。欲因缘故。乐造十恶舍离十善。以是因缘堕于地狱．畜生．饿鬼。生贫穷夜叉中。欲因缘故。于生死中受五阴身具种种苦。虽受是苦不生怖畏心。无惭愧不乐修善。于流转中难得人身。设得人身以欲因缘。身口不净造作无量诸重恶业乃至五无间业。以是因缘复于生死三恶道中。受大重苦。一切受苦皆因欲心集因缘。犹如粪猪被于系缚。趣三恶道受诸苦恼。是故如来为断贪故。宣说正法呵责欲法。若有众生得闻如是呵责欲已。能如实观诸欲不净。如毒生果。如大火聚。如满瓶毒药。如满瓶粪。如利刀。如贼旃陀罗伽絺那。如热铁丸。如大雹雨。如恶毗岚婆风。如恶毒蛇。如恶野泽。如罗刹洲。如跋陀伽都。如种种粪扫聚。如尸陀林。是人如是知欲过患。于欲事中生大怖畏。身大颤动爱法乐法学法。剃除须发身披法服。求于正法求法自在。于正法中生清净心。于法道中行法救济。如是乐者。彼人临终获得正念。以念法故。乐法气味故。念法果报故。见十方佛在大众中。宣说法要教化众生。既闻法已得欢喜心。心欢喜故数数得见诸佛色身。是人死已离三恶道生有佛刹。常与善人游止共俱。能行布施忍辱精进。乐于禅定修习五通。乐涅槃道。大慈悲心。教化众生。能得诸佛璎珞庄严功德之身。过去所有烦恼及习。悉皆尽灭。彼诸众生得如是庄严身心。譬如香箧盛种种衣。衣服皆香而彼香华不失称两不损其色。憍陈如。欲界之中有八大地狱。一一地狱四面各有十六隔子以为眷属。周匝围绕。八大狱者一名一死一活地狱。二名黑绳地狱。三名众合地狱。四名叫唤地狱。五名大叫唤地狱。六名热地狱。七名大热地狱。八名阿鼻地狱。若诸众生自身口意造诸恶业故。生于彼大地狱中。经无量劫受种种苦。从一地狱至一地狱。苦中极苦不可堪忍。身常火燃食热铁丸饮镕铜汁。以其恶业未毕尽故。如是不死畜生之中。或有身如窗中游尘。复有众生身如十千由旬。复有众生寿命如一时顷。复有众生寿命一劫。以恶业故在彼中生。不知善法亦无智慧。常行不善无明黑暗。险恶道中常受饥渴。捶打乘骑负重困乏。领穿脊破蚊虻毒虫竞相唼食。或有饿鬼身长一尺。或有饿鬼身量如人。或有如千逾缮那。或复有鬼身如雪山。裸形无衣被发自缠。黑瘦羸瘠。唯皮褁骨肉血都无。身体粗涩犹如枯树。恒苦饥渴。口内火然。炎出于外。心常嗔忿无有慈悲。热闷慞惶求凉不得。既念此苦更生重苦。缘苦生苦还造苦因。于未来身复受苦报。如是三恶道苦无量无边。今日至诚皆悉忏悔。法性空中无缚解罪业随心种种生。若能观心无作受。一切业种皆消灭忏悔已归命礼三宝。
　　南无坏诸烦恼佛　南无妙音自在佛　南无大云光佛　南无云自在王佛　南无无缘庄严佛　南无过诸魔界佛　南无见无恐惧佛　南无一切德严佛　南无妙善住王佛　南无莲华藏光佛
　　从此已上八千五百佛十二部经一切贤圣。
　　南无离畏佛　南无栴檀香佛　南无虚空平等佛　南无无垢鸡兜称佛　南无华庄严光明作佛　南无不动作佛　南无善清净胜佛　南无不可降伏幢佛　南无大奋迅佛　南无广光明王佛　南无无畏智观佛　南无功德王光明佛　南无胜一切佛　南无闻声胜佛　南无伽那伽王光明威德佛　南无宝精进日月光明庄严威德黠声王佛　南无成就一切事佛　南无山峰佛　南无初发心念观一切疑即断烦恼佛　南无宝炎佛　南无大聚佛
　　次礼十二部尊经大藏法轮。
　　南无金刚结界咒经　南无观世音成佛经　南无智光仙人慈心不食肉经　南无铁城泥梨经　南无三十五佛名功德经　南无凡人三事愚痴不足经　南无鹦鹉闻四谛经　南无大比丘威仪经　南无调达生身入地狱经　南无佛说护口意经　南无猎师舍家学道经　南无琉璃王入地狱经　南无佛为婆罗门说耕田经　南无离车不放逸经　南无比丘于色厌离经　南无舍诸世务经
　　次礼十方诸大菩萨。
　　南无普吉祥威力菩萨　南无青莲华眼菩萨　南无法印藏菩萨　南无离尘幢菩萨　南无一切佛藏冠菩萨　南无一切化佛光明髻菩萨　南无寂静光菩萨　南无降魔音菩萨　南无佛幢上菩萨　南无虚空胜菩萨　南无势力自在王菩萨　南无普照三世觉菩萨　南无功德山威力菩萨　南无无碍眼菩萨　南无普照法界虚空冠菩萨　南无龙王髻菩萨
　　从此已上八千九百佛十二部经一切贤圣。
　　南无离垢光菩萨　南无世主音菩萨　南无功德珊瑚上菩萨　南无最胜自在王菩萨　南无法界光明觉菩萨　南无示一切大愿音菩萨　南无金刚智威力菩萨　南无普见眼菩萨　南无超出一切世间冠菩萨　南无梵王髻菩萨　南无震一切法海雷音菩萨　南无福德须弥上菩萨　南无地震音菩萨　南无广大觉菩萨　南无大智居士菩萨　南无善威仪菩萨　南无息一切世间苦安慰音菩萨
　　次礼声闻缘觉一切贤圣。
　　南无奢利弗呾罗尊者　南无没特伽罗子尊者　南无阿泥楼豆尊者　南无金色饮光尊者　南无末田底迦尊者　南无商那和修尊者　南无优波鞠多尊者　南无弥遮迦尊者
　　礼三宝已次复忏悔。
　　次忏劫盗之业。经中说言。若物属他他所守护。于此物中一草一叶。不与不取何况盗窃。但自众生唯见现在利故。以种种不道而取。致使未来受此殃累。是故经言。劫盗之罪。能令众生堕于地狱饿鬼受苦。若在畜生则受牛马驴骡骆驼等形。以其所有身力血肉偿他宿债。若生人中为他奴婢。衣不蔽形。食不充命。贫寒困苦。人理殆尽。劫盗既有。如是苦报。是故弟子。今日至到稽首归依佛。
　　南无东方坏诸烦恼佛　南无南方妙音自在佛　南无西方大云光佛　南无北方云自在王佛　南无东南方无缘庄严佛　南无西南方过诸魔界佛　南无西北方见无恐惧佛　南无东北方一切德严佛　南无上方莲华藏光佛　南无下方妙善住王佛
　　如是十方尽虚空界一切三宝。
　　弟子自从无始以来至于今日。或盗他财宝兴刃强夺。或自怙恃身逼迫而取。或恃公威。或假势力。高桁大械枉押良。善吞纳奸货栲直为曲。为此因缘。身罗宪网。或任邪治。领他财物。侵公益私。侵私益公。损彼利此。损此利彼。割他自饶。口与心吝。或窃没租估偷度关税。匿公稞输藏隐使役。如是等罪今悉忏悔。或是佛物僧物不与而取。或经像物或治塔寺物。或供养常住僧物。或拟招提僧物。或盗取误用恃势不还。或自借贷人。或复换贷漏忘。或三宝物混乱杂用。或以众物谷米樵薪盐豉酱醋菜茹果实钱帛竹木缯彩幡盖香香花油烛随情遂意。或自用或与人。或摘佛华果用僧鬘物因三宝财私自利己。如是等罪无量无边。今日惭愧皆悉忏悔。
　　又复无始以来至于今日。或作周旋朋友师僧同学父母兄弟六亲眷属。共住同止百一所须更相欺罔。或于乡邻比近移篱拓墙侵他地宅。改标易相掳掠田园。因公托私夺人邸店及以屯野。如是等罪今悉忏悔。
　　又复无始以来。或攻城破邑烧村坏栅。偷卖良民诱他奴婢。或复抂押无罪之人。使其形殂血刃身被徒锁家业。破散骨肉生离分张异域生死隔绝。如是等罪无量无边。今悉至到皆尽忏悔。
　　又复无始以来至于今日。或商估博货邸店市易轻秤小升减割尺寸。盗窃分铢欺罔圭合以粗易好以短换长。巧欺百端希望毫利。如是等罪今悉忏悔。
　　又复无始以来至于今日。穿逾墙壁断道抄掠。抵捍债息负情违要面欺心口。或非道凌夺鬼神禽兽四生之物。或假托卜相取人财宝。如是乃至以利求利恶求多求无厌无足。如是等罪无量无边。不可说尽。今日至到向十方佛尊法圣众皆悉忏悔愿弟子等承是忏悔。劫盗等罪所生功德生生世世得如意宝。常雨七珍上妙衣卧。百味甘露。种种汤药。随意所须。应念即至。一切众生无偷夺想。一切皆能少欲知足。不耽不染常乐惠施。行急济道。头目髓脑如弃涕唾。回向满足檀波罗蜜。忏悔发愿已归命礼三宝。

　　　　佛名经卷第十


