<!-- { "loadSidebar": true } -->
　　复次文殊师利。菩萨摩诃萨。有五种法。则能清净初欢喜地。得大无畏安隐之处。何等为五。一谓菩萨生如是心。我已得住无明无差别明智故。生安隐心。为令他住无明无差别明智故。起安慰心。有言无明无差别明智者。所谓无明体即是明体。何以故。明体不异无明体。无明体不异明体。即无明体明故。依彼无明体明智一切法明故。二谓菩萨生如是心。我已得住贪无差别无贪智故。生安隐心。为令他住贪无差别无贪智故。起安慰心。有言贪无差别无贪智者。所谓贪体即无贪体。何以故。以无贪体不异贪体贪体不异无贪体故。以即贪体是无贪故。依彼贪体无贪智一切法无贪故。三谓菩萨生如是心。我已得住嗔无差别无嗔智故。生安隐心。为令他住嗔无差别无嗔智故。起安慰心。有言嗔无差别无嗔智者。所谓嗔体即无嗔体。何以故。以无嗔体不异嗔体嗔体不异无嗔体故。以即嗔体是无嗔故。依彼嗔体无嗔智一切法无嗔故。四谓菩萨生如是心。我已得住痴无差别无痴智故。生安隐心。为令他住痴无差别无痴智故。起安慰心。有言痴无差别无痴智者。所谓痴体即无痴体。何以故。以无痴体不异痴体。痴体不异无痴体故。以即痴体是无痴故。依彼痴体无痴智一切法无痴故。五谓菩萨生如是心。我已得住依托无差别无依托智故。生安隐心。为令他住依托无差别无依托智故。起安慰心。有言依托无差别无依托智者。所谓依托体即无依托体。何以故。无依托体不异依托体。依托体不异无依托体。即依托体无依托故。依彼依托体无依托智一切法无依托故。文殊师利。是名五法。诸菩萨摩诃萨。得此五法故。能清净初欢喜地。得大无畏安隐之处。
　　复次文殊师利。菩萨摩诃萨。有五种法。则能清净初欢喜地。得大无畏安隐之处。何等为五。一谓菩萨生如是心。我已得住布施行摄受事智故。生安隐心。为令他住布施行摄受事智故。起安慰心。有言布施行摄受事智者。所谓布施及以回向故。二谓菩萨生如是心。我已得住爱语行摄受事智故。生安隐心。为令他住爱语行摄受事智故。起安慰心。有言爱语行摄受事智者。所谓直心及以修行故。三谓菩萨生如是心。我已得住利益行摄受事智故。生安隐心。为令他住利益行摄受事智故。起安慰心。有言利益行摄受事智者。所谓大慈大悲故。四谓菩萨生如是心。我已得住同事行摄受事智故。生安隐心。为令他住同事行摄受事智故。起安慰心。有言同事行摄受事智者。所谓方便及以智慧故。五谓菩萨生如是心。我已得住发心智故。生安隐心。为令他住发心智故。起安慰心。有言发心智者。所谓直心及以修行故。文殊师利。是名五法。诸菩萨摩诃萨。得此五法故。能清净初欢喜地。得大无畏安隐之处。
　　复次文殊师利。菩萨摩诃萨。有五种法。则能清净初欢喜地。得大无畏安隐之处。何等为五。一谓菩萨生如是心。我已得住离贪心故。生安隐心。为令他住离贪心故。起安慰心。有言离贪心者。谓不执著一切法故。二谓菩萨生如是心。我已得住离嗔心故。生安隐心。为令他住离嗔心故。起安慰心。有言离嗔心者。谓不生他一切众生嫌恨心故。三谓菩萨生如是心。我已得住身业不作诸恶行故。生安隐心。为令他住身业不作诸恶行故。起安慰心。有言身业不作诸恶行者。谓离三种身恶行故。四谓菩萨生如是心。我已得住口业不作诸恶行故。生安隐心。为令他住口业不作诸恶行故。起安慰心。有言口业不作诸恶行者。谓离四种口业过故。五谓菩萨生如是心。我已得住意业不作诸恶行故。生安隐心。为令他住意业不作诸恶行故。起安慰心。有言意业不作诸恶行者。离贪嗔痴诸恶行故。文殊师利。是名五法。诸菩萨摩诃萨。得此五法故。能清净初欢喜地。得大无畏安隐之处复次文殊师利。菩萨摩诃萨。有五种法。则能清净初欢喜地。得大无畏安隐之处。何等为五。一谓菩萨生如是心。我已得住佛正念故。生安隐心。为令他住佛正念故。起安慰心。有言佛正念者。所谓见佛清净念故。二谓菩萨生如是心。我已得住法正念故。生安隐心。为令他住法正念故。起安慰心。有言法正念者。所谓能见清净法故。三谓菩萨生如是心。我已得住僧正念故。生安隐心。为令他住僧正念故。起安慰心。有言僧正念者。所谓得入菩萨位故。四谓菩萨生如是心。我已得住舍正念故。生安隐心。为令他住舍正念故。起安慰心。有言舍正念者。所谓舍彼一切取故。五谓菩萨生如是心。我已得住戒正念故。生安隐心。为令他住戒正念故。起安慰心。有言戒正念者。所谓得入一切法故。文殊师利。是名五法。诸菩萨摩诃萨。得此五法故。能清净初欢喜地。得大无畏安隐之处。
　　复次文殊师利。菩萨摩诃萨。有五种法。则能清净初欢喜地。得大无畏安隐之处。何等为五。一谓菩萨生如是心。我已得住无常观故。生安隐心。为令他住无常观故。起安慰心。有言无常观者。所谓过彼欲贪色贪无色贪故。二谓菩萨生如是心。我已得住无我观故。生安隐心。为令他住无我观故。起安慰心。有言无我观者。所谓不著一切观故。三谓菩萨生如是心。我已得住实谛法故。生安隐心。为令他住实谛法故。起安慰心。有言实谛法者。所谓不诳诸天人故。四谓菩萨生如是心。我已得住实法故。生安隐心。为令他住实法故。起安慰心。有言实法者。不诳诸天及自身故。五谓菩萨生如是心。我已得住诸法行故。生安隐心。为令他住诸法行故。起安慰心。有言诸法行者。谓依一切诸法行故。文殊师利。是名五法。诸菩萨摩诃萨。得此五法故。能清净初欢喜地。得大无畏安隐之处。
　　复次文殊师利。菩萨摩诃萨。有五种法。则能清净初欢喜地。得大无畏安隐之处。何等为五。一谓菩萨生如是心。我已得住坚固戒故。生安隐心。为令他住坚固戒故。起安慰心。有言坚固戒者。所谓乃至不犯小戒不作小罪故。二谓菩萨生如是心。我已得住不缺戒故。生安隐心。为令他住不缺戒故。起安慰心。有言不缺戒者。所谓不求诸余乘故。三谓菩萨生如是心。我已得住不点戒故。生安隐心。为令他住不点戒故。起安慰心。有言不点戒者。谓离一切诸恶行故。四谓菩萨生如是心。我已得住不浊戒故。生安隐心。为令他住不浊戒故。起安慰心。有言不浊戒者。谓摄一切诸菩萨故。五谓菩萨生如是心。我已得住善护戒故。生安隐心。为令他住善护戒故。起安慰心。有言善护戒者谓于一切诸菩萨所生尊心故。文殊师利。是名五法。诸菩萨摩诃萨。得此五法故。能清净初欢喜地。得大无畏安隐之处。复次文殊师利。菩萨摩诃萨。有五种法。则能清净初欢喜地。得大无畏安隐之处。何等为五。一谓菩萨生如是心。我已得住善密戒故。生安隐心。为令他住善密戒故。起安慰心。有言善密戒者。所谓善护一切根故。二谓菩萨生如是心。我已得住名称戒故。生安隐心。为令他住名称戒故。起安慰心。有言名称戒者。谓入诸法无差别法界不二智无障碍故。三谓菩萨生如是心。我已得住知足戒故。生安隐心。为令他住知足戒故。起安慰心。有言知足戒者。离诸贪故。四谓菩萨生如是心。我已得住差别戒故。生安隐心。为令他住差别戒故。起安慰心。有言差别戒者。谓身寂静故。五谓菩萨生如是心。我已得住阿兰若处戒故。生安隐心。为令他住阿兰若处戒故。起安慰心。有言阿兰若处戒者。谓入诸法无中无边故。文殊师利。是名五法。诸菩萨摩诃萨。得此五法故。能清净初欢喜地。得大无畏安隐之处。

　　　　信力入印法门经卷第一



　　　　信力入印法门经卷第二

　　　　元魏天竺三藏昙摩流支译
