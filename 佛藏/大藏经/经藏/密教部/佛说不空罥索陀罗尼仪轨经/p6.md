<!-- { "loadSidebar": true } -->
　　宗睿录云。不空罥索陀罗尼仪轨一部二卷阿目伽三藏译。功能如本经不能具记。三十五纸。重誉深密钞。平等房十卷抄等。引用此轨焉。此轨者。与唐菩提流志所译。三十卷不空罥索经一二两卷同本。其缀文亦大同。然于母陀罗尼。句句致译以为脚注。是其异也。粗得语义其益不鲜矣。盖梵本残缺。彼三十卷经。于成就真言品。更有末香涂香等三十种咒。今缺无惜哉。
　　延宝三年八月。于洛西般若寺。以梅尾明慧上人御持本一挍讫。般若寺寓住沙门净严三十七岁。
　　天明元辛丑年夏六月九日。以觉远僧正之本写得。此日炎蒸如毁。拭汗阁笔于南杉寮。同月二十日。以宇治慧心院本再挍之。洛东智积教院留学沙门慈忍。
　　享和改元辛酉年六月。请求彼本。以挍三十卷经而加国字。授工者上木。行于同志之所焉。　　丰山妙音轮下总持院沙门快道志
　　享和癸亥三月二十二日一校毕　慈顺
　　文政三年庚辰四月十三日。右以传校之本。于东武汤岛金刚宝山衙寮一校之了。　龙肝

