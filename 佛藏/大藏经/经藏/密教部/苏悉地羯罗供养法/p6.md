<!-- { "loadSidebar": true } -->
　　又以五净。用洒臂钏。数珠腰线茅环神线嚩日啰。皆得清净。其腰线者。令童女右旋搓合。经三合已。重更三合。若网调云作。
　　其臂钏者。作二十五金刚之结。中置一珠。两头各一。其茅环者。称无名指量。以茅三缠。作金刚结吃食之时。以部主真言。持诵其食。方可食之睡眠之时。以部母护身。若见恶梦及以失精。当诵部母真言百遍。应用部主真言。护所住处及以己身并弟子等。三时洒水净衣。或洗令净。饮食之时。先以所持真言。持诵团食。奉献本尊。然后方食。于诸节日。应加供养。半月半月。用阏伽器。以军茶利等真言持诵。一百八遍。自灌顶能摧诸难成就渐近每日三时作漫荼罗。及作制底。读大乘经。思惟六念。作慈等观。旋绕制底佛堂等处。沐浴尊容及以舍利。

　　苏悉地羯罗供养法卷下


