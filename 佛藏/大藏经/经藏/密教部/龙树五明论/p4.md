<!-- { "loadSidebar": true } -->
　　若有作此印法。净治一室。香涂地。烧众香供养三宝。取赤枣木。纵五寸横三寸。用克此星宿印。以朱沙涂。诵咒咒九百返。所欲去处无不称意。若欲与一切众生除其病难者。当用此印将病人在一室。以香水浴身。随有病处以印印之。无不得差。若入山谷。亦以此印向之。一切师子虎狼蒺藜诸狩不能为害。若有怨家求人长拒者。诵咒咒印三返。以印向之。彼即自调伏慈心向人不能侵近。若有妇女产生难者。以其朱沙用涂印面。捉印印净纸。与其妇女令吞。儿则易生。子捉印出体平整。不为恶鬼得其便。如是星宿印法。所用之处无不称愿。若欲作时。一切妇女小儿等不得见。亦不得同止眠宿。此法甚验。实莫妄传传者非其人。甚秘之。
　　能除一切痛(左印之咒)。
　　咒曰。
　　安陀沙和罗耶多　修伽婆利沙多　唵多罗那陀　娑婆呵
　　菩萨乘空印
　　
　　论曰。若有人欲作菩萨乘空印法者。净治一室。取枣心木方匕四寸。用克此印。捉朱沙涂印面。诵咒咒七百返。欲治一切人病。无不得差。此印匕一切善神名字。有人常能诵持此咒并作印法者。我等圣人并诸善神皆当护助营卫。是人所欲作者。无不获益。若欲至一切国王长者家。持此印咒五七返。以左手捉在于胸上。此印自隐。所欲去处见者欢闻来迎逆。果愿皆得。我等善神恒为开道。一切所须无不获得。此法甚验。实莫妄传。甚秘之。若头戴即能垂空。
　　
　　咒曰。
　　南无勒那利耶　南无勒那帝耶　南无三漫陀帝利那　娑婆呵
　　若有男子及大比丘。欲作此方星宿印法者。净治一室。牛粪涂地。作其方坛。香水浴身。著新净衣。烧薰陆沉水鬼甲木香。供养三宝并诸善神。取桃木根方匕四寸。以克此印。烧五色缯作灰。以朱沙和捣。取井花水清净。诵咒咒七百返。用涂印面。恒受持将行。避一切障难。亦治一切病痛。若有人被恶鬼所持。乍寒乍热。随其痛处以药涂。咒之三七返。用印痛处。痛则除愈。若遭水难。咒印三七返。闭眼印踏而过之。不能为溺则过度。若一切比丘比丘尼忧婆塞忧婆夷。为王难共诸外道角试道力不及于他。持此印者。一心存念。咒印七百返。在于众中。外道所作。以印向之。其所作者皆不成就。复以此印向其国王。则大欢喜。心意柔顺。无不调伏。作此印法时。用左手提在于胸。印即自不现。作时慎莫令人见。若见作则不成。复以此印诵咒咒印四百八返。用印头戴。身即不现。随有去处无所障碍。此印法甚验。心有求者无不获得。甚秘之。实莫向一切不信人边妄说是非。有信者唤共同知。若作印。不得食五辛大[卄/衣]隔芸薹等。好秘之。勿妄传。

　　五明论秘要隐法卷第二

　　如神印
　　
　　咒曰。
　　噎利弥　弥利噎　娑婆呵
　　诵咒四十九返。用白綖四十九结。诵咒一返作一结。口中称隐隐。印即隐。欲解时。咒一返。解一结。乃至结尽休。印即现。甚秘。勿传于世也。
　　论曰。若有男子及一切得信贤者。欲作此法者。净山中一净室内安置道场。用黑沉水香木方一寸。宾铁刀子一枚。于净室中安置。莫令人见。供养礼拜木及刀子。龙树菩萨。日夜六时行道礼拜。行者唯得菜食为甚。于道场中密克。至四十九日克令了。此神成已谚四十九事为要。此神印持行。印额上令人不见身。印两足渡海河。水如地不异。印口说法。闻者皆信。印发尺寸。印眼过去未来五道受。
　　苦众生分明得见。印心知世间生死克时节。印耳闻一切唅类之音。印胸手足背上。人见欢喜已。印头戴诵咒四十九返。直见金刚身。所为如意。
　　又正月一日日初出时。于净泉内。取印下泥面向东取。欲取泥时。自语泉言。我须此泥随我所用。寅卯日用泥。天旱之时。取此泥以印印之。取小豆许。于人间门下。土龙口中蹑作舌形。诸有龙处悉皆蹑著。画所印泥即休。向有泉处。其人面向东立。闭目口称。龙子天。今大旱。今是寅卯日。唯须大雨。天即大雨。欲使雨休。却土龙口中泥舌。还至住处。所面口言止。雨即止。
　　又法。取朱沙涂印。左手印人。人则欢喜。右手印人。人见遂嗔。
　　又法。于五月五日日未出时。取东引桃枝五寸。常持齐戒。于静山中净室中。面向东坐。闭气克为人形像讫。于室中安五寸高座似坛形。四面阶道。坛上广一尺。上安木人。行者著新净衣入室。脚逾北斗至木人前。口称参你于前口称木术神王礼三拜行道。白日菜食为齐。从旦至午。右转行道。脚逾依前法。从日没至尽夜。左转行道。明闇二时。继念在心。当有人来。共木人术神王语。日日如是百日行道。不得嗔。嗔法不成。一百日讫。取木术人清衣。带中盛之将行吉。其所用处随即得。
　　论曰。若有人受持此五印及如神印法者。净治一室。牛粪涂地。作其道场。香水浴身。著新净衣。一上厕一洗浴。安其画像。悬缯幡盖。烧众名香。供养三宝。及请十方一切善神并诸菩萨。以其时非时花而散佛上。恒持齐戒。诵此咒。念念无其异想。亦不得共小儿妇女同止眠卧。在道场中亦无余念。至七七日。方可察用。在道场之内。心无恶想。里行平等。看诸众生如识子。想行无漏。傥行大慈悲。唯念苦趣。求此印法。所有言说恒论善法。实莫妄传。非言之行勿在其身。亦勿共诸小儿嘲譃论。若能如是受持读诵勤心作法行平等行者。我等圣人及诸善神大力鬼王。常来营护。心有所求无不获得。何以故。此人忆念受持读诵念礼不忘故。我等神王营卫。是人所有愿求悉皆称意。此之咒法功巧印法世间所无也。若有得者。甚令秘之。实莫妄传。若能生信恭养敬求觅者。看其行恤。然后与之。若不尔者。实莫向说。甚秘之。莫妄传非其人也。

　　五明论事印法　四印第四

　　龙树出
　　论曰。若有人隐于深山修集善法者。于四印中都皆有名。持此印不得长生者。无有是处。持此印者。勿往产生之处。此印一切好恶皆印知。天文星气一切星历属此印也。人若得者。持斋戒百日不食酒肉。五辛芸薹皆不得食。好心用之大验。
　　金刚惓印
　　
　　金刚卷印
　　
　　论曰。若人持此金刚卷印主。一切恶人恶贼皆此印中摄。以枣心一本根方四寸刻之。取青帛作囊子盛。若有恶人随意千万人来。若一切豪贵以相侵凌者。取朱沙作末。以印素帛上。清净澡口含之。以有凌人者。以一呼天。即自向地自扑不知息。若多饶左右者。二呼之。都自扑不知休息。若以解时。口中但唤解放即得止。若有恶贼随意千万人来相害。取帛以印。结著臂上。以来害者以手指之。即头自顿地不知休息。若贼有刀釰以来害者。以一弹指。贼即自相缚取不解终不休。若有奴婢走者。取印印奴婢床上。至一日即自缚来取。复纸上印以博手上。以[打-丁+毛]铁[打-丁+毛]金银一切博石铜锡。亦如[打-丁+毛]泥无异。复取印印纸上。十一日服之。力当千万人。若有一切大力不当头者。以手一俟头即顿地。欲作时。不得食酒肉五辛芸薹。一切物都莫往。此印大验。莫妄传。
　　金刚心印
　　
　　论曰。若有人好心长生者或老者。于一净室中。齐戒三七日。取枣心二寸克之。于四时八节。印纸上。杯盛水服之。即可长生。若人不可化者。以此印印彼人心上。其人即生信。若有人多嗔痴疾者。以印印彼人心上。其人虫当夜即下。若有癫狂疑病。但以取印印其病者心二七返者。即愈无疑。一切鬼神名字皆此印中有。但是病疾者。但取印印其人心上二七返。无有不愈。不得十二属肉一切五辛芸薹皆不得食。若食者作法不成。但以好心用之。一切六畜有病。但以印印心上二七返即愈。一切治患时。烧香用印。若五藏中患者。以印印心上。若耳聋目盲口哑鼻塞身上恶疮[病-丙+分]者。以印印雄黄。不问多少。印二七返。以涂疮[病-丙+分]上。不至一日即愈。以目盲口哑者。以印印雌黄末二七返。和水一升。于七日中不食酒肉五辛。以水洗目。日三令水尽。目盲口哑即愈。但一切微患一切魍魉妖媚。但以印印之。无有不愈。若有妇人产生难者。莫往其所欲救之者。取纸以印印之。与妇人服之。胎中小儿即手把此印来出。大速即不运。若欲与人治患者。教之预齐戒七日。然后与治。即差莫疑。若人卒得恶物欲死者。直以印印之二七返即愈。若欲召呼诸神问吉凶时。取青帛印之与人著大门上。门户口即来可问吉凶。竟还放使去。以印印水。和朱沙末。洗目即见。千里之事见。鬼此印大验。勿妄传非其人。好藏之。印纸上烧之。和两石水洗衣。永世无虮虱。法不食五辛牛肉芸薹一切毒虫。但以印纸掷之无不能害。
　　金刚杵印
　　
　　论曰。若人持金刚杵印者。洁净斋戒百日。取枣心方二寸刻之。治一切恶虫狩。若虎狼师子。象马驼驴。恶蛇恶蟒。熊罴豺狼。一切有毒。此印录之。越海凌波者。以印印纸上。掷著水中。一切水精蛟龙。但一切有微毒者。蚊虻虮虱。亦皆摄毒。以印印纸上烧之。和两石水洗衣。即永世无虮。法不食牛肉芸薹。
　　
　　佛地印
　　论曰。若有人欲修善道者。斋戒百日。取枣心五寸刻之。帛囊盛之。若有人拙钝烦恼。甚多学道难得者。取印印纸服之。日服一。以二年服之。即可飞矣。即得身通。得他心智通。若道人修大行者。取纸印纸上。三年服之。即现身得四沙门果。用此印者。不得食牛肉芸薹。产生之处勿往其所。此印用之。修道大速。若人修持佛道者。不可言。勿妄宣传非其人。在于世间好藏之大验。
　　论曰。若人欲修持此四印法。慎莫嗔恚。不嗔最是道本。此印大有神验。此略说之。若依其本四印法。绝多难可宣传。欲破此印。各各用者应有一千头印。大难工巧。甚大难得学。世人得此印者。好藏之。若函若匮好处举之大验。勿妄传于世。但以心信之广博之士。乃可相与耳。勿往产生之处。第一莫往不净处。好清净处。好清净用心。慎莫轻之。慎之闭口。
　　
　　
　　论曰。若人欲修持此印者。但好精心用之。无不成就。此符非世有此符。若得者。勿妄传神符。
　　咒曰。
　　婆帝吒　那利吒　梨婆耶　莎婆呵
