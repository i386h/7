<!-- { "loadSidebar": true } -->
  龙树五明论
　　




　　龙树五明论卷上

　　如来灭后一百余年。有王名阿谕伽。亦名阿育王。王阎浮提。诸国竞来问讯。问其除横之法。尔时阿育王国中人民。多患贫穷困饥寒裸露。不能存立。尔时大王至鸡头末寺。礼拜众僧。兼说人民贫苦之状。尔时众中有一比丘。名曰菟路知。出大众中而白王言。当如意宝珠济益众生。王言。云何当得如意宝珠。比丘言。应作十种法。一者求佛故。名得财物施与众生。二者求法故。三者供养僧故。四者安稳国土故。五者救人民故。大者巧埋塔寺故。七者威伏邻国故。八者为求帝释供具故。九者供养佛故。十者为诸人民作大富饶益故。当于正月一日。燃七灯。各各盏各一百二十盏在处供养天像。又作释迦如来像庄严。庶有诸声闻菩萨违绕。如行大王。当知如来功能不可思议。供养之者必得如意宝珠也。是故大王。供养于佛。供养佛者。悬缯幡盖。烧上妙香。以二月八日。入海采宝。去不逾月而得宝珠。又复当得如意珠。珠有二种。一者大如意。二者小如意。小如意者。求始得之。大如意者。自然雨宝于天地。大王当知求大如意者。心中求之。勿在外更觅他法。七法之中。无不有利益国土人民。所以者何。止见劫夺杀生之法。大作库藏。损害人民。不堪自然为乱。父子兄弟设入官手赐之家。更愿荒乱。乱不息国法[利-禾+(序-予+(共-八+(人*人)))]灭。谁共大王治南阎浮提。大王放赦狱中囚徒。年五十免其役。贫者令与富驱使以活性命。此是大如意以济众生。非是宝珠雨以济物。大王命终之后。国土分散。人民流死。如来正法旋于十方。城壁崩到。官为山野。王当三思民利之事。又令末世粟散诸王贪慕王法燃燃者。当燃灯法。勿燃灯如事灯。云何法灯燃。以一治法垂。示后代明不绝。尔时大王闻说是语。慈悲忏悔。入于官中七日不出。敕出大臣令求利益。于时有南天竺国比丘旧是外道慕法出家。如白王言。我昔寻外法中有利益人民之法。今日出家入佛法中。亦有利益众生之法。一者符能招财宝。随土而得。二者慕治众生病。随治即差。三者正法能令风雨顺时。龙王欢喜。王闻是语。敕用其法皆利一切众生。当如七月七日取山云竹七枚长七尺者。置画符中。其符曰。天帝教我利益众生。一切龙鬼随我使令。又取章柳刻作人形。作一坛以章柳置上。以绕坛侧然后咒曰。
　　归依天帝释。风神来济众生。火神来起光明。雨神来百谷熟成。宝神来钱财集。地神来安稳众生。为某甲为某事令使。今年皆悉称。急急　如律令
　　诵之□遍。取章柳令埋著庭前。四方财物悉来集聚。其竹置宅四角。若其行时随身行。是利益民事。王得是语。令教万姓大有利益。
　　又于正月一日。诵乞愿咒一千八返。国中大小平吉。诸恶鬼神不来绕乱。即说咒曰。
　　多跌他　其帝其帝其[(匕/示)*(入/米)]帝　其多其多遽呼卢　弥遮弥遮攘攘其多　多利多利弥帝利　佉佉其怛罗佛姡　娑婆呵
　　诵一千八返。所作之事法得称意。一切恶鬼皆悉远离。护国土神见即欢喜。洁斋清净七日讫。乃书利民符。若城中若柱中若殿上。若带之能令邪鬼不来绕逼。所往之处皆悉欢喜。以朱沙书帛上广一寸。持以击虎。虎不能起。云何但击虎书作虎形。以符击之。乃至入山虎狼潜伏。取角楸广四寸长一肘。书置宅门上。七神欢喜。百恶消灭。以符书背上。旧病得差。与产妇带之。邪见走避产妇鬼神不能忓误书符置台园坜上。疫气不起。书符置山神所。风雨顺时。以符头上避兵。书符置心前来财。书符著足下能行。此符能竭海水。能崩山岳。仙人得之能□天地。
　　凡人得之化作大仙药者。五月五日。取牛黄大如雀子。于姜四两。麻八两。黄芩一两。大黄五两。甘草二两。于七月七日。令童子捣之。以蜜和作丸用之。若人病悉[病-丙+虎]病吐病水病肠痛心四胑肿卒风头霍乱心闷方重噎不得喘息。取上件药丸。丸如小豆。两丸与服之。须臾之间而见病鬼奔走而去。兼复吐利发汗。宿食淡阴。积血微癖。产后带下痔不断。大小便利不通皆悉除愈。尔皆霜雨不歇六十余日。禾谷在地民不牧刈。是比丘为作求天法。而歇云除日。出城当门取绯六十尺。缝为三幅。画作一龙。有十二头。升天而上。复作金翅鸟。来食此龙。以焱烧紫檀木为火。取薰陆香一百八堁。诵上件咒。一遍烧一堁。尽即雨止。又复取虚中土门作狗形。置城四角上得雨止。又闭市四门亦得雨止。如是法药符术。皆能利民世帝之法。
　　利民头二符。是品大仙为育王说利民符。为国土衰秏。疫病邪鬼入境。灾变侣生。饥馑争讼。妇女产难。悬官口舌。飞尸有疰者。俱奉敬三宝。忏悔自[怡-台+責]宿因。对现在诸佛形像前。以朱沙书素陈符。依灾时。治以除之。
　　第一七佛大神符。符主人身百年之中。或老或少。多病痛注误劳冷。骨节疼痛。长病著床。喻阳病多饶温气。以素生绢一尺。真朱沙书此符佩之。百病去除。男左女右。
　　第二神符。能除悬官口舌。以朱书符佩之。念解脱月菩萨。枷锁自得解脱。
　　第三符主己身百年不逢殃祸。飞尸各注野道咒咀。以绢七寸朱书佩之。男左女右。当念婆薮大仙烧香诸恶远离。
　　第四符主厌夫妻如水火自相咒咀。高声相讼不见生活。以绢七寸。书此符佩之大吉。男左女右。
　　第五符主女儿不宜媒嫁至年高大。以绢一尺。真朱闭气书符。佩臂上。三公大贵敬来问之。
　　吕后年二十五无夫主。得此符力。昔支皇后年三十未嫁。亦得此符力。即为天下之母。千金不传子。不宜骋使诸方为官数失复进当念太向大仙母烧香礼拜。
　　第六符厌父母憎儿。儿不孝二亲迳日月。自相斗讼。咒咀赤口。如水火。以生绢七寸。朱书此符佩之。父子孝义毕千载。当念礼虚空大明星菩萨。烧香五旦礼拜。
　　第七欲见贵人及服己者。以绢七寸。朱书此符佩之。三年自贵。男左女右。当念阿閦欢意佛。烧香礼拜。
　　第八男人上年欲求官进职。贵人见之欢喜爱念。及求珍宝如意玉者。以绢朱书佩之。烧香礼拜多宝佛只菟大仙人。
　　第九妇怀胎为所啖有未成。仍落坏胎。三四月。中道堕落。不能得之。或年三四岁。中道死已。以绢方五寸。朱书符佩之。令人大。当念耆婆大医。烧香礼拜。
　　第十身不遭囹圄。笼烦禁闭。罗于九横。主人身在牢狱被囚禁。以绢朱书此符佩枷锁离身。贵人识。当念救脱菩萨。烧香礼拜。
　　第十一主行来入出有所施作。不逢盗贼毒虫所伤。迳官不得卜问日月者。以绢书此符佩之往复取素见当欢喜。称意重之。外虎狼伏匿。盗贼避除。钱财横至。当礼山海惠佛。
　　第十二主厌治生失利。行来不遇不逢善人。以绢一尺二寸。朱书此符。佩之大吉。治生得利。善人相值。
　　第十三诸有病痛。小曰[病-丙+困]。大曰颠。药如前说。以此符佩吞。当礼拜观世音菩萨。
　　第十四诸有病痛闭病以迳日月不差者。以绢七寸朱书。小曰[病-丙+困]。大曰颠。药如前说。以此符佩吞。当礼观世音菩萨。
　　第十四家内数遭疫死。病相缠绕。无救护。及身自患。以绢七寸。朱书此符佩之。即自除也。
　　当礼宝吉祥佛。烧香礼拜。
　　第十五主身有邪气。飞厌病两肩沉重不差。以绢五寸。朱书此符佩之。即自除去。当礼虚空藏菩萨。
　　第十六主妇人难产。及恶鬼舐头。以生绢真朱沙。当其月佩之。令儿长命。众人爱之。当礼药师留离光佛。
　　第十七梦寤颠侧。有鬼执魂。厌密不觉。以楸板书之。安著床草。廗中夜以恶梦化为草。当符者死。值符者亡。
　　第十八兄弟不恭顺。分畑割宅。无义异居。或和合共分。或一人欲为头分者。以生绢朱书符。佩之大吉利。福禄官品自至。治生有利。亦如本不分异。当礼实声佛。烧香礼拜。

　　龙树菩萨秘决图经

　　凡欲求神仙长生不老。颜色变异领使神鬼。皆须清净斋戒。修德行道。勤心供养。断口味身净依。不得嗔怒骂詈。死生之处立神坛。室内先置龙树座。□角面向闭杂果乳糜烧香。定檦记坛西南面。依后十二时天门地户。若有新果食。同时供养。净洁七日。行道讫。一切用印治病。皆依后十二时天门地户。依四时用印。万不失一。
　　
　　凡欲受持符术法。先须安置十二辰神门。结檦为记。天门地户鬼门人门出正端。不得有曲。欲修印法。各从所到之门而出。万不失一。
　　凡欲使之神愿求财宝匹帛。尚出阳门。欲攻击他人博戏斗诤。当出兵门。至他方远涉长路。当出会门。欲见天王尊贵。出贵门。欲发燋符印使役万神。当出解门。见鬼通塞。出天门。求官职如意。出禁门。求冀女妇。出阴门。禁符印。出天门。还入地户。如法修持。必有效验。井华泉水。洗浴逊口。出门六尺六步。叩齿三称大吉。慎勿返顾。万不失一。其不得妄传。
　　
　　龙树十二时神符。杀鬼治病威动心神零。尚出神门。西向地户。先服七符。然后去之。子日出。先吞子符。丑日出门。先服符已。外准此法。不得人知。知印一切无验。
　　咒前十二符。五神用心。彻绝音。三魂摄精。尽守母心。使我物妄五藏远寻七边。咒乃服毕。咽唾五过。叩齿五遍。勿令人知。见两妄字。谓皆应作妄字。若不用闭日。以月一日十五日二十七日。一月三服。一年役使验秘。
　　夫治病。先服前十二时符。先诵咒笔咒。熟诵烧香。断口味。诵咒一千遍。任诵可诵者皆得。当立道场。坛前起受持意　春三月。用朱书。口齿闭气面东方。丙丁之日寅卯之时。吞之罕九符　夏三月。用黄笔书　秋三月。用黑笔　冬三月用青笔。
　　其一切符皆依四时。欲服三大符。满四十九日。依十二时法出入诵行印。诸神吉凶皆达。病根元是何神鬼作。悉决生死。取东太药。春三月丙丁日寅卯时。密取柳根皮囊盛。未使见风。舍东北角玄阴千百日。味未日丁丙寅时。向东服之。四十九日。方寸匕服之。鬼神自附了了共语。知他病根。决定生死。
