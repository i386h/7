<!-- { "loadSidebar": true } -->
　　又法。若妇人怀孕不经一月落胎者。或月水不止者。或下产门病者。或患痢或有薄福德者。取綖一咒一结。满二十一结。香花供养金刚像。咒索持系腰。即除已上病。亦合得夫主怜爱。
　　又法。若有人食著毒药。取香水洗金刚杵。取水咒二十一遍。烧安悉香。取食毒药人吃即得愈差。
　　又法。若毒蛇所咬者。取黄土咒二十一遍。和香水泥涂咬处。或用孔雀尾拂咬处。即除一切毒。
　　又法。若患恶疮丁疮湿癣疥一切毒虫所咬者。亦如上法。惟除宿殃。或咒镔铁刀磨拭病上。满七日即得除差。
　　又法。欲除一切荼枳你鬼等。黑綖一咒一结满二十一遍。取安悉香。烧薰綖。将系头上。向病人耳中诵咒。如不可者。取金刚杵向地杵。其鬼即恼碎。其人病即差。
　　又法。欲得求智惠聪明。日未出时。诵咒烧香供养讫愿。即得聪明。日诵五百偈。
　　又法。欲得调伏女人。即取花果子衣裳饮食等。诵咒二十一遍。与吃即得调伏。乃至一生已来所作随从。若欲作一切法。但嗔心诵咒即得成就。若欲作跋折罗者。于此品中用长九指者即是。

　　军荼利饶益安稳法品第九

　　次说军荼利心咒。名可畏甘露速病陀罗尼。能治伐一切恶人。降伏他兵。除一切起尸鬼厌蛊毒。能破一切他咒．那罗延．魔醯首罗天．诸鬼神母．及尸陀林住处阿练若无住著外道．裸形外道．髑髅外道．白衣外道．拔发外道．作障毗那夜迦．摩登伽野人．裸形野人．及道咒术．帝释幻化法．仙人成就法．及真金翅鸟法．阿修罗幻化咒。婆罗门四违陀咒。如知伽罗外道尸屠儿鬼咒童子罗刹．商弃你．毗沙门．罗刹王．摩呵迦罗．荼枳你．迦弭药乞叉你．罗刹鬼种种色形。遮门荼．诃利底．五方药叉王龙王．毕[口*栗]多鬼．毗舍遮．宫盘荼．布单那．羯吒布单那．塞干陀．阿跛塞么罗车耶缊摩陀孽啰诃鬼。但地上行者。虚空行者。一切成就者。如是天鬼神等。此咒能令迫怖速灭无余。军荼利菩萨心极秘密。能令安稳利益拥护咒王。我今当说。即说。咒曰。
　　那谟啰怛那怛啰(二合)夜也　那谟跋折啰波拏曳　摩呵药叉栖那跛多曳　摩呵菩提萨埵　哆侄他　唵　阿蜜哩多军荼利　阿蜜哩多跋折利　唬吽唬吽唬吽　泮泮泮　战泥战你泥你勃哆跋折利　什嚩罗什嚩罗　什嚩罗耶什嚩罗耶　唬噜唬噜　母噜母噜　主噜主噜　都噜都噜　句噜句噜　素噜素噜　陀诃陀诃　摩他摩他　跛啰摩他　阿迦哩沙也阿迦哩沙也　度那度那　微度那微度那　盘那盘那　拟哩衅拏拟哩衅拏　末哩那末哩那　怛喏怛喏　孽喏孽喏　畔若耶畔若耶　塞担婆耶塞担婆耶　牟诃也牟诃也　迦啰迦啰　枳哩枳哩　句噜句噜　诃娑诃娑　么娑孽啰莎孽啰莎　怛啰吒怛啰吒　咄噜吒也怛噜吒耶　塞普吒也塞普吒也　萨嚩突瑟吒孽啰诃　药叉罗刹娑比舍遮毕哩多　毗近那毗那也　干萨嚩毗醯侘干诃那诃那　唬吽唬吽　泮泮　莎嚩呵　俱卢陀也　莎嚩诃　俱噜驮啰喏也　莎嚩呵　弊啰婆也　娑嚩呵　摩诃跋折罗弊罗婆也　莎嚩诃　药叉地跛多曳　莎嚩呵　蜜地愈(二合)多么也莎嚩诃跋折啰吒呵娑也莎嚩呵阿尔多跋折啰也莎嚩诃屋孽啰檀拏也莎嚩诃跋折啰施佉啰也莎嚩诃跋折罗世佉啰也莎嚩诃跋折啰主拏也莎嚩诃跋折啰[薜/子]卢荼也莎嚩诃博乞史啰阇也莎嚩诃苏伐勒那伐那也莎嚩诃微娜底夜也莎嚩诃莎(思讫反下同)漫多跋折啰也莎嚩诃阿难(上)哆跋折啰也莎嚩诃跋折啰度多南莎嚩诃跋折啰度底南莎嚩诃跋折啰殑(岐孕反下同)迦罗南吽(二合)莎嚩诃跋折啰殑迦哩南吽(二合)莎嚩诃跋驲啰制吒南吽(二合)莎嚩诃跋折罗制底南吽(二合)莎嚩诃跋折罗摩逻耶莎嚩诃跋折罗央俱施曳莎嚩诃乌枢沙摩俱噜驮跋折罗也莎嚩诃萨菩乌枢沙摩南莎嚩诃唠度噜乌枢沙摩南莎嚩诃遮都噜婆枳你南娑嚩诃婆罗底哩半遮摩南莎嚩诃莎母陀逻你逻耶南莎嚩诃迦婆罗摩佉跓罔(二合)誐嚩啰驮哩喃泥莎嚩诃桥利曳莎嚩诃干驮哩曳莎嚩诃摩登祁曳莎嚩诃毡荼利曳莎嚩诃坏愚哩曳莎嚩诃驮罗弭哩曳莎嚩诃　摄嚩啰南　莎嚩诃　摄嚩哩南　莎嚩诃嚩哩(二合)师南　莎嚩诃　摩诃[口*纈]哩(二合)师南　莎嚩诃　啰阇[口*纈]哩师南　莎嚩诃　提嚩[口*纈]哩(二合)师南　莎嚩诃　提嚩南　莎嚩诃　那誐南　莎嚩诃　摩噜哆南　莎嚩诃　阿素罗南　莎嚩诃　噜荼南　莎嚩诃　乾闼婆南　莎嚩诃　摩呼啰迦南　莎嚩诃　药叉南　莎嚩诃　啰刹莎南　莎嚩诃　步多南　莎嚩诃　毕[口*栗]多南　莎嚩诃　比舍遮南　莎嚩诃　比舍支南　莎嚩诃　布哆那南　莎嚩诃　迦吒布多那南　莎嚩诃　莎干驮南　莎嚩诃　阿跛塞摩啰南　莎嚩诃　车耶南　莎嚩诃　温摩驮南　莎嚩诃　什嚩啰南　莎嚩诃　钵啰(二合)什嚩啰南莎嚩诃摩奴沙南莎嚩诃阿摩奴沙南莎嚩诃唵阿蜜哩底唬吽泮莎嚩诃悉佃都咩萨婆曼多啰莎驮娜羯蟒你阿利耶阿蜜哩多军荼利底尔曳(二合)娜莎嚩诃
　　此咒法欲得吉祥拥护灭除危厄。作洗浴法。能令人富贵。能令除怨家傧出他境。亦能和离。亦能破他咒。若欲护身。作咒索或写此咒带此法。若能如是作者。决定成就一切欲成就者。亦同此法。
　　次说吉祥灭一切恶法。取油麻白芥子草苏蜜酪相和。一咒一烧满七遍。或二十一遍即成。
　　又法。欲拥护自身及他人。取大麦油麻白芥子安悉香和苏。一咒一烧满七遍。即得防护。
　　又法。欲除一切毒一切病。取粳米粉作鬼形。取镔铁刀子割断。一咒一烧二十一遍即差。若毒咒刀二十一遍摩拂毒上。即得除差。
　　又法。调伏恶人。取跋折罗拟即自迸散远。
　　又法。欲除恶风雨雹。取跋折罗咒七遍或二十一遍遥挥。恶风云雨即除。欲傧他兵及怨家亦如是。
　　又法。若人无福德恶病变怪等者。取菖蒲牛黄白檀香毕栗孕愚香乌尸罗香天门冬杂花金银宝物螺白芥子。取天雨水和。用鬼星日。于二合水中沙坦上作坛。或清净种种香花供养。或于花林作吉祥法。幡幢音声歌舞作法。与此法水澡浴。即得除一切恶变怪长病等厄。即得除差。令人财物增长所作圆满。作法了礼拜金刚菩萨。欢喜发遣。

　　军荼利斗战胜咒品第十

　　复次。说金刚三昧耶中军荼利法所说。可畏猛勇。能除一切恶人。及摧伏天阿修罗药叉鬼等。名为青棒。金刚一切所作皆得最胜成就。阿修罗皆悉退散。此咒法今当说法。昔天阿修罗战。诵此咒故独入军阵令众怕怖。威力如是。即说咒曰。
　　哆侄他唵战拏战拏摩诃战拏跋日啰(二合)战拏摩诃嚩啰诃那萨嚩你尾近那你那舍也耶萨嚩设都噜(二合)你虎噜虎噜拟哩衅拏(二合)哩衅拏(二合)尼罗惮奶娜哆波哆波摩他摩他嚩日啰(二合)檀奶娜阿娜也阿娜也嚩噜拏(上)跛世娜哆奓也哆奓也阎么檀涅娜摩逻也摩逻也涅哩底与檀涅娜阿弭多嚩罗跛啰羯啰么嚩与微誐喏嚩喏嚩遮吒遮吒遮跛也摩奴喏嚩频那频那频那毗频那毗频那嚩日唎(二合)拏多[口*荼]多[口*荼]阿那阿那迦那迦那毗洒娜佉陀佉陀嚩日啰(二合)噜摩嚩日啰枳舍嚩日啰(二合)娜佉嚩日啰邓瑟吒逻诃娑诃娑摩奴你舍[合*牛](二合)弭你舍[合*牛](二合)讫啰(二合)摩毗讫哩(二合)多木佉蟒娑弭娜噜地啰跋阇毕哩也翳醯曳呬伊漫底嚩[口*臨]你微娜也弭拟哩衅拏拟哩衅拏摩诃战拏钵遮钵遮摩他摩他毗那舍也微特剻(二合)娑也萨嚩跛啰曼怛啰讫哩担尾甜(引)突瑟吒弭健娜尾那夜干钵啰(二合)底也(二合)嚩哩(二合)体迦钵啰(二合)底也(二合)蜜怛兰娑(思讫反)担(二合)婆也牟诃也钵啰(二合)西你也(二合)跛逻斫迦啰跛末勒(二合)驮干主啰弭吒度呼啰哆多塞羯啰药叉药乞叉(二合)你摄嚩啰耶都他南那近娜失罗末拏(上)迦跛哩迦跛输钵多跛哩婆罗(二合)喏迦喻誐誐讫[口*栗]担尾甜那舍也尾那舍焰摩诃战拏跛遮跛遮摩他摩他尾特剻娑也虎吽虎吽虎吽泮泮泮莎嚩诃[口*洛]叉[口*洛]叉么么萨嚩皤喻钵驮啰尾弊药(二合)莎嚩诃
　　此咒诵七日。即得成就金刚。即见如法香等阿迦供养。乞愿一切所作诵咒七遍即得。
　　又法。欲得作最上法者。于舍利塔前作四方坛。取青花散其坛上。著青衣悬青幡置青幢。种种饮食。随时意供养。取四水瓶置坛四角。从白月十五日起首。乃至黑月八日。咒者清净澡浴著新净衣食。三种白食。坐茅草为席。诵咒一百八遍。一心想念金刚菩萨。心已念时即大地动。若有此即知法成。更诵乃至更动。即飞腾虚空隐形自在。即得长寿仙一切佛刹随意即至。
　　又法。若欲止他怨兵马。如前法一大坛。取安悉香白芥子和血。一咒一烧满一千八遍。他兵马即散。此是青棒法了。

　　军荼利使者法品第十一

　　那莫悉底悉驮耶哩也迦制吒也部部翳呬曳醯莎嚩誐担底嚩嚂铭泥呬
　　若咒神问汝求何事。应如是答。汝与我为使者。我所使莫作留难。速为我作。从此已后。所使即如愿。莫遣使者嗔。若嗔即杀人。欲吃饭食时。先须出一分念诵军荼利心咒七遍。与咒曰。
　　唵阿蜜哩底拟哩衅拏弭宾拏(上)剑唬吽泮莎嚩诃(引)
　　又法。若一切药叉所作病一切鬼所作病者。取水一掬用咒七遍。向病人面上散之即得除差。或画鬼形或涅鬼形。取石榴枝咒朾七遍。其鬼即失声叫唤乞去。然后咒手七遍。面上。即大作声啼哭而去。

　　军荼利大三昧耶坛咒品第十二

