<!-- { "loadSidebar": true } -->
　　复次说坛法。咒阿阇梨先须善能坛法。先择其地。诵念持斋。作烧火法吉祥法不懈怠者。精进勇猛者。省睡眠者。食乳大麦。清净一日三度洗浴。著三对净衣。发慈悲喜舍心。观一切众生如自身想。真实语无诳语无嫉无贪嗔痴者。曾入摩诃漫荼罗者。不贡高心无怖畏心足智惠。如是阿阇梨应作坛。或谓国王王子大臣商主长者婆罗门百姓大富者。欲入坛时。阿阇梨取好净地结界。或于城苑。或阿兰若。或在寺中。或在山中。或在树下。于中平治清净修理。如前所说即取牛粪黄土香水相和。量取十六肘。取一绳子先界其地。下五色粉赤土朱砂雄黄青黛黄丹郁金是等色界道。坛上开四门。坛中画一面莲花上画一佛。结跏趺坐。其身金色。三十二相八十种好庄严其身。身背圆光。右手作说法相。左手把袈裟角。面貌圆满。手脚作莲花色。身著赤袈裟。其彩色皆须鲜好。其画师与受八戒。其彩色中不用皮胶。左边画金刚菩萨。右边画阿难。其金刚阿难各执一拂。金刚作嗔色微有相。阿难端正相。当佛前画军荼利金刚。面向佛。其身作青白色。种种璎珞庄严其身。头著天冠。安耳珰珠。作嗔面。眼作赤色。头发耸上如火焰色。牙上出。四臂。作可畏相。二手合掌作恭敬相。右手执跋折罗。左手叉腰。军荼利右边画八使者。各各如本法说。种种璎珞庄严大威德。所谓金刚印三昧印．顶礼印．金刚钩印．金刚鬘印．金刚牙印．金刚连锁印．金刚焰印。左边复有八使者。所谓金刚舌印．金刚雹印．金刚顶印．金刚青色印．大金刚印．大军荼利印．甘露金刚印。极作可畏相。皱眉各自作手印。绕坛四面画金刚花鬘印。坛东门画提头赖吒天王及鸠盘荼众围绕。南方画毗楼勒叉天王罗刹众围绕。西门画毗楼博叉天王龙众围绕。北门画毗沙门天王药叉众围绕。四天王及使者。总著衣甲。手执器仗。种种璎珞庄严其身。斧罥索三戟叉棒锤刀剑弓箭杵牟修轮棒连。各自作本形相。各各著本衣裳。皆须裔地。取上好彩色。画其形象。其坛四面悬幡盖。种种妙花散其坛上。香炉八。水瓶八个。香合八个。其坛四角画其诸天。东北角画大自在天。东南角画火天。西南角画水天及罗刹王。西北角画风天。种种香花安置坛上。取香草无问根茎枝叶。并取供养。龙香．沉香．苏合香．白檀香．安悉香．白胶香。如是等香色皆用供养。种种花鬘郁金．涂香．末香．莲花．青莲花．赤莲花．白莲花．散其坛上。种种果子稻谷花．白芥子以净叠盛。安置坛中。酪蜜乳各满瓶盛安置中。取菖蒲．牛黄．必里羊愚香．乌尸罗香．多伽罗．龙花须．丁香皮相和。安水瓮中置坛上。数人多少各置瓶拟用灌顶。后用青莲花．苏摩那花．摩利瑟迦花．种种彩帛用作坛门。取碗盛水使满花香安置碗中。坛上香炉一灯一百八盏。如是供养供积集足。以阿阇梨如法结界护身不得放逸。当作法时一日不食。诵咒供养。烧沉水香安悉香。供养十方佛及菩萨礼拜。即诵根本咒请佛。以取花水供养。坐茅草团席上结跏。诵军利心咒一百八遍。即取供养饮食。向佛前著乳酪苏沙糖子种种饮食。乳粥蜜浆沙糖浆种种饮食。乳粥蜜浆沙糖浆种种果子。如法供养。供养咒曰。
　　那谟啰怛那怛啰夜也哆涅他唵阿蜜哩底阿诃啰阿诃啰唬吽莎嚩诃
　　烧香咒曰。
　　阿蜜哩多军荼利尔竭罗尔竭罗唬吽莎嚩诃
　　咒花咒曰。
　　唵阿蜜哩多跋折利诃沙诃沙布瑟波摩里你苏(上)布瑟比底莎嚩诃
　　安置咒曰。
　　唵阿蜜哩多参婆迷阿尾输跛弭舍莎嚩诃
　　著衣裳咒曰。
　　唵你罗跋折利尼蓝嚩里莎嚩诃
　　如是次第作已。然后与弟子香水澡浴。著新净衣。教发露忏悔。与受八戒。与诵护身咒。咒愿与数珠。取白芥子牛黄菖蒲捣作团。系著臂上。于夜黄昏。阿阇梨取杨枝揩齿漱口。然后作法即诵此咒。咒曰。
　　那谟啰怛那怛啰(二合)夜也那莫萨漫多跋折啰南那谟薄伽畔阿蜜哩多军荼利翳醯曳呬跛啰尾舍跛啰尾舍曼(上)努里拟里衅你摩[合*牛](二合)布瑟波吽(二合)嚩[口*臨]阿伽跛捻言昙摩帘主哩拏摩梨跛南[口*洛]叉[口*洛]叉摩吽(二合)阿蜜哩(二合)哆跋折罗讫啰迷阿蜜哩哆嚩梨阿蜜哩多舍你迦罗弹尼迦逻啰底哩苏嚩逻底毗迷婆绳迦哩[口*洛]叉[口*洛]叉摩[合*牛](二合)萨嚩尾那夜鸡瓢泮泮泮虎吽虎吽虎吽逻逻逻逻逻醯嚩逻也摩[合*牛](二合)摩迷弭伽喃俱鲁畔睹摩尾地也(二合)枳逻拏曼多罗你诃那诃那莎嚩诃
　　诵此咒为辟一切障碍毗那夜迦及诸天龙．药叉．啰刹鬼．比舍遮．佯颠鬼．厌蛊夜颠鬼．塞干陀鬼．布单那．羯吒布单那．人非人等。皆得踊跃欢喜。恭敬顶礼拥护一百由旬界外住。各各为拥护咒故。各自说陀罗尼。咒师然后瞻仰如来。结印诵咒。相至三更。尽即起烧沉香檀香广大供养佛及菩萨。即打子。乃至集诸弟子近坛门外。汝等来善男子。发净信心于三宝所。从今已后。汝等于佛教之中入金刚种族。
　　军荼利三昧耶坛者。有大利益。诸佛菩萨及诸天龙之所赞叹。无量生所造种种众罪业。所谓地狱畜生等。今日今时即得清净。诸大地狱悉皆除断。当闭诸地狱门开诸天门。一切恶想恶梦灾厄悉皆消灭。一切怨家生善友想。一切罗刹药叉比舍遮蛊毒厌蛊荼泥诸恶咒术不能为害。一切鬼神摩底里等皆当拥护如一子无异。刀不能害。火不能烧。一切王难贼难怨家之难恶龙霹雳亦不能为害。一切诤论处悉皆得胜。山水鬼等更无怖畏。当得长命安稳快乐。一切敬爱钱财富饶。罴熊大虫师子虎狼白象亦不能为害。亦不横死。诸佛菩萨当忆念。四天大王常当拥护。及二十八部药叉大将。雪山药叉大将。一切持咒仙人王。一切金刚诸天鬼神使者守护印神及诸教守。如是等天鬼神拥护入坛人。如一子。复有无量无边功德。善男子。汝等当从今已后得入菩萨位数。应知佛子等。从今已后。乃至命终。不得妄语。乃至被断命根亦不得妄语。不得杀生。不得淫。不得嗔恚悭惜。不得慢。不得起杀害心。观一切众生如自身相。于诸众生起慈悲心利益。亦不得饮酒。及诸杂酒等。一切诸佛所不行者亦不应行之。孝顺父母。不得邪心观他人恶。亦不得偷盗。不得与贼为。亦莫教他起贪嗔。亦不得食肉。不得食五辛。一切臭秽物并不得食。乃至坐菩提座。如是三说。然后取帛子幔眼。手中把花合掌引入坛中门。于坛上而遣散花。看花落佛菩萨金刚等边者。即开眼遣看之。是汝种族能成就汝愿。常当供养。一切所作更无障碍。一切咒法与汝成就。汝从今以后如法供养。常忆念忘。即引出余者准此法亦如是讫。阿阇梨即诵咒供养。发遣诸佛菩萨金刚天等散坛。弟子从此已后名得入金刚族三昧邪坛。此通一切众用。
　　次说为国王王子大臣等坛法。其坛法。先须于城外简择好地处。及园苑等。或近地边种种花果园林莲花池等。四面各一里。地净高坛量取三十二肘穿深六尺。去恶物。取高黄土筑令平实。如镜面等色。取野牧牛粪和香水泥涂。上安白盖。其坛四面悬缯幡幢。开四门。离坛一里。四边著人围绕并著衣甲。开四门于中画坛。取金末．银末．真珠．珊瑚．赤琉璃．琥珀等末．用七色宝末界坛。并须鲜好者青黄赤白。或取黄土．雄黄．朱沙．黄姜．郁金香．青黛和。取杂花枝叶。散坛四面。画乌头门。门四边著灯笼。庄严其上。种种妙花散坛四面。种种珍果宝庄严香合水瓶。安置香炉金瓶银器。于坛四边悬小伞盖及幡拂彩帛。亦于四面悬散花。及稻谷花种种罗网错庄严。一切地水生花用供养。金量商佉花等。旃檀香沉水香龙恼香郁金香多摩罗香。门四面。如是等一切物随所得应作供养。然后咒师清净洗浴。著鲜净衣。持斋一日一夜不食。于坛中画千叶莲花。种种妙色金银珍宝末和彩色尽。于一莲花中画一佛。右边画观世音菩萨。种种璎珞。于佛左边画弥勒菩萨。种种璎珞以用庄严。观世音左边画多罗菩萨．苾俱胝菩萨。么么鸡右边画不空罥索菩萨。种种庄严。三眼四手把罥索。头上火光。面作端正。于观世音菩萨前胡跪合掌。面向上作瞻仰势。弥勒菩萨右边画金刚密迹及诸眷属。种种璎珞庄严。面作嗔相。手执金刚杵。眼赤。著青黄衣。牙上出。头发耸上如火焰色。如前坛说神印。即各各画本尊身并结印。努底孕迦罗孕迦哩坛。坛边画于四门四天王各各眷属围绕。佛前画军荼利。及十六金刚以为眷属。一一如前所说。画师受八戒。彩色中不得用胶雄黄等。青黄赤白亦如前说。画已咒阿阇梨好用心。一一法中皆须明了。不得散乱。于四门次第供养烧香。请佛菩萨。用军荼利心咒诵七遍。咒白芥子散四方结界咒曰。
　　那谟啰怛那怛啰夜也那莫俱噜驮啰喏也摩诃莎漫多跋折啰南哆涅他唵阿蜜哩(二合)多跋折利斯摩槃驮弭莎漫多你愈(二合)喏娜舍担咩斯摩底讫罗漫都嚩毗近那尾那夜干畔那畔那染婆染婆塞担婆也塞担婆也牟诃也婆伽畔阿蜜哩多军荼利[口*洛]叉[口*洛]叉摩摩唬吽唬吽泮莎嚩诃
　　取白芥子诵咒七遍。散十方结界一百由旬内。然后绕坛行道。散饮食供养。然后佛前供养。种种饮食果子苏蜜饼子白粳米饭砂糖浆乳蜜酪等三甜食。供养一切花一切香一切果子。四天王及眷属随所乐食各各与之。八部鬼神随其所办各各与之。如是天药叉罗刹金刚及眷属比唎多比舍遮随所乐食。酒蒲桃浆糖浆萝卜大麦粥油麻等饮食。饱[飢-几+俞]百支油麻大豆胡桃石榴果子随所得供养。如是等饮食总供养外边鬼神讫。次礼佛作烧火法。取阿说他木乌昙木桑木烧火。取苏蜜乳酪相和。一咒一烧满一千八遍。诵金刚心咒。咒曰。
