<!-- { "loadSidebar": true } -->
　　中间不应间　　或语或须出
　　或由于放逸　　置使数不终
　　便阙于成就　　若要语当观
　　嚂字在舌端　　或习部母明
　　纵语不为间　　持珠当心上
　　余如苏悉地　　一一诸真言
　　作心意念诵　　出入息为二
　　常第一相应　　阿字布支分
　　持满三洛叉　　普贤及文殊
　　执金刚圣天　　现前而摩顶
　　行者稽首礼　　速奉阏伽水
　　意生香华鬘　　便得身清净
　　念诵分限毕　　持珠安本处
　　方入三摩地　　食顷从定出
　　复结根本印　　真言七遍已
　　次陈虚空眼　　奉献香华等
　　悦意妙伽陀　　阏伽及发愿
　　说救世加持　　令法眼道遍
　　一切处久住　　当合金刚掌
　　随明遍触身
　　(十万为一落叉。百万为一俱胝。一俱胝为阿庾多。一阿庾多为一那由他。广如华严经)。
　　加持句真言曰。
　　曩莫三曼多没驮喃(引一)萨嚩他(二)胜胜(三)怛陵(二合)怛陵(二合)(四)颙颙(五)达邻达邻(六)娑他(二合)婆野娑他(二合)娑野(七)没驮萨底也(二合)嚩(八)达摩萨底也(二合)嚩(九)僧伽萨底也(二合)嚩(十)娑嚩(二合)迦嚩(十一)吽吽(十二)吠那尾泥(十三)娑嚩(二合)贺(引)
　　难堪忍大护　　左旋解大界
　　还呈三昧耶　　顶上散开之
　　心送于圣天　　五轮投地礼
　　当启白圣众　　现在诸如来
　　救世诸菩萨　　不断大乘教
　　到殊胜位者　　唯愿圣天众
　　决定证知我　　各当随所安
　　后复垂哀赴

　　真言曰。
　　唵(一)讫哩(二合)妒嚩(二合)(二)萨嚩萨怛嚩(二合)啰他(二合)(三)悉地捺多(引)(四)野他(引)弩誐(引)(五)蘖车特[口*梵](二合)(六)没驮尾洒盐(七)布曩啰誐摩曩野睹(八)唵钵娜么(二合)萨怛嚩(二合)穆(九)(所奉请诸尊各还所住。不为无等本誓之所留止之)
　　如前三密护　　忏悔随喜等
　　思惟菩提心　　而住萨埵身
　　圣力所加持　　行愿相应故
　　持明传本教　　无越三昧耶
　　顺行于学处　　悉地当现前
　　我依大日教　　开示瑜只行
　　修证殊胜福　　普利诸有情

　　大毗卢遮那成佛神变加持经莲华胎藏菩提幢幖帜普通真言藏成就瑜伽卷下

　　大毗卢遮那成就瑜伽三卷。法全阿阇梨住青龙寺而所撰集。故呼曰青龙寺仪轨。此慈觉智证容睿三师之请来也。但今所锓未决是孰师本。若依安然录曰睿与前本同。但以有注为异。则宗睿之本也。若依一切奉教金刚言中。注佉那佉那句。而曰此四个字珍依经加。是智证之本也。又五言偈颂旧本一行四句。而今改为一行三句。意如玄轨记。又其仇校而有未定。则冠注之以俟后贤。时。
　　正德二年星纪壬辰猛夏二十有一日武城灵云寺沙门慧光识

