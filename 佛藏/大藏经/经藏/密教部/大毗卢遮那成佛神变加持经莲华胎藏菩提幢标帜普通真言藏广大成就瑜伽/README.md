<!-- { "loadSidebar": true } -->
  大毗卢遮那成佛神变加持经莲华胎藏菩提幢标帜普通真言藏广大成就瑜伽
　　唐 法全集




　　大毗卢遮那成佛神变加持经莲华胎藏菩提幢标帜普通真言藏广大成就瑜伽卷上

　　　　青龙寺沙门法全集
　　(欲结契者敬白十方三世诸佛我等下辈愚钝凡夫虽掌持此印由如蚊蚁掌须弥山恐无势力唯愿诸佛加护我等令我得成无上正觉结持此印同佛势力发是语已至诚礼拜)。
　　稽首毗卢遮那佛　　开敷净眼如青莲
　　我依大日经王说　　供养所资众仪轨
　　为成次第真言法　　如彼当得速成就
　　欲于此生入悉地　　授学处师同梵行
　　一切勿怀毁坏心　　不造愚童心行法
　　不于诸尊起嫌恨　　如世导师契经说
　　能损大利莫过嗔　　一念因缘悉焚灭
　　俱胝旷劫所修善　　是故殷勤常舍离
　　净菩提心如意宝　　能满诸愿灭尘劳
　　三昧智念由此生　　是故我今勤守护
　　又常具足大慈悲　　及与喜舍无量心
　　亲于尊所授明法　　观察相应作成就
　　先礼灌顶传教尊　　请白真言所修业
　　智者蒙师许可已　　依于地分所宜处
　　妙山辅峰半岩间　　芰荷青莲遍严池
　　大河经川洲岸侧　　远离人物众愦闹
　　条叶扶疏悦意树　　多饶乳木及祥草
　　或诸如来圣弟子　　常于往昔所游居
　　寺塔练若古仙室　　当于自心意乐处
　　悲愍有情画大坛　　具净慧力能堪忍
　　是夜放逸所生罪　　殷勤还净皆悔除
　　心目视观谛明了　　五轮投地而作礼
　　归命十方正等觉　　三世一切具三身
　　归命一切大乘法　　归命不退菩提众
　　归命诸明真实言　　归命一切诸密印
　　以身口意清净业　　殷勤无量恭敬礼
　　礼三绕三而赞叹　　欲出亦还三礼赞

　　真言曰(持地印手印有四名其右智手云毗钵舍那左定手名三昧亦云舍摩他)。
　　唵(引一)曩莫萨嚩怛他蘖多(二)迦野弭嚩吃质(二合)多(三)嚩日罗(二合)满娜南迦噜弭(四)
　　我由无明所积集　　身口意业造众罪
　　贪欲恚痴覆心故　　于佛正法贤圣僧
　　父母二师善知识　　及以无量众生所
　　无始生死流转中　　具造极重无尽罪
　　亲对十方现在佛　　悉皆忏悔不复作

　　出罪真言曰(大慧刀印)。
　　唵(引)(一)萨嚩播波萨怖(二合)吒(二)娜诃曩嚩日啰(二合)野(二)娑嚩(二合引)贺(引)
　　曩莫十方三世佛　　三种常身正法藏
　　胜愿菩提大心众　　我今皆悉正归依

　　归依真言曰(普印)。
　　唵(引)(一)萨嚩没驮冒地萨怛鑁(三合二)设罗赧蘖车弭(三)嚩日啰(二合)达磨(四)颉唎(二合五)
　　我净此身离诸垢　　及与三世身口意
　　过于大海刹尘数　　奉献一切诸如来

　　施身真言曰(独股印)。
　　唵(引)(一)萨嚩怛他蘖多(二)布惹钵啰(二合)嚩(无渴反)[口*栗]多(二合)曩夜怛么(二合)南(三)涅哩(二合)夜(引)哆夜弭(四)萨嚩怛他(引)蘖多室者(二合)地底瑟姹(二合)担(五)萨嚩怛他(引)蘖多惹难谜阿味设睹(引)(六)
　　净菩提心胜愿宝　　我今起发济群生
　　生苦等集所缠身　　及与无知所害身
　　救摄归依令解脱　　常当利益诸含识

　　发菩提心真言曰(定印)。
　　唵(引)(一)冒地唧多(二)母怛跛娜夜弭(三)
　　十方无量世界中　　诸正遍知大海众
　　种种善巧方便力　　及诸佛子为群生
　　诸有所修福业等　　我今一切尽随喜

　　随喜真言曰(归命合掌亦云金刚合掌)。
　　唵(引一)萨嚩怛佗蘖多(二)本惹(尼也反)惹曩(三)弩暮捺那布阇迷伽三暮捺啰(二合)(四)萨叵(二合)啰儜三么曳(引五)吽
　　我今劝请诸如来　　菩提大心救世者
　　唯愿普于十方界　　恒以大云降法雨

　　劝请真言曰(普印)。
　　唵(引一)萨嚩怛他蘖多(二)睇洒儜布惹迷伽三暮捺啰(二合三)萨叵(二合)啰儜三么曳(四)吽
　　愿令凡夫所住处　　速舍众苦所集身
　　当得至于无垢处　　安住清净法界身

　　奉请法身真言曰(普通印)。
　　唵(引一)萨嚩怛他(引)蘖多(二)捺睇洒夜弭(三)萨嚩萨怛缚(二合)系多(引)[口*栗]佗(二合去)野(四)达么驮睹悉体(他以反二合)底[口*栗]嚩(二合)靺睹(五)
　　所修一切众善业　　利益一切众生故
　　我今尽皆正回向　　除生死苦至菩提

　　回向真言曰(普通印)。
　　唵(引)(一)萨嚩怛他(引)蘖多(二)涅哩(二合)也怛曩(二合)布惹迷伽三暮捺罗(二合三)萨叵(二合)啰儜三么曳(四)吽
　　(此入佛三昧之前承事法)
　　为令身心遍清净　　哀愍救摄于自他
　　身随所应以安坐　　分明谛观初字明
　　轮围九重虚圆白　　正念运心四无量
　　入慈遍缘于六道　　有情皆具如来藏
　　三种身口意金刚　　以我所修功德力
　　同入普贤法界身

　　大慈三摩地真言曰。
　　唵摩贺(引)昧怛啰也(合引)娑颇(二合)啰
　　悲心愍念诸有情　　沉溺生死妄分别
　　起彼烦恼随烦恼　　不达真如平等理
　　超过河沙诸功德　　以我所修三密力
　　普愿等同虚空藏

　　大悲三摩地真言曰。
　　唵摩贺(引)迦噜拏(上)夜(引)娑颇(二合)啰
　　喜心无量遍四生　　本来清净如莲华
　　凡所修行及有情　　同证观世自在身

　　大喜三摩地真言曰。
　　唵秫(诗聿反)驮钵啰(二合)谟(引)娜娑颇(二合)啰
　　舍心清净遍法界　　离我我所及蕴处
　　能所平等心不生　　性相本寂同空库

　　大舍三摩地真言曰。
　　唵摩护闭乞洒(二合引)娑颇(二合)啰
　　次当结三昧耶印(定慧虚心合空竖建如幢)能满福智聚。所谓净除三业道真言曰(以初三昧耶故。同如来秘密身口意平等。亦为自受用故。亦为立大悲胎藏坛故亦为加持如来眷属故。亦五处真言各一遍。能除宿障以净自身。令身净故外障亦净。故诸障皆不得入。此大护也。诸佛警觉满其所愿也。由不开法印故。不合听闻一切诸法。若不先作。不合作诸法也)。
　　曩莫三满多没驮喃(归命一切如来)阿三迷(无等谓三身也)怛哩(二合)三迷(三平等。法报化合为一身化众生)三摩曳(三昧耶)娑嚩(二合)贺
　　才结此印故　　能净如来地
　　地波罗蜜满　　成三法界道
　　次结法界生　　密慧之标帜
　　净身口意故　　遍转于身分

　　彼真言曰(以第二三昧耶故。得同如来加持法界宫尊特之身。又为成就法性身诸菩萨故。又为作毗卢遮那阿阇梨事故。又为加持莲华部眷属故。两手各别作拳。竖头指当胸。向里而转。两头从顶两边向里曳头指背向内。渐渐至心散。凡诵真言作印。喻如耕牛二头同进不得前后也)。
　　曩莫三曼多没驮喃达么驮睹(法界)萨嚩(二合)婆嚩(自性亦本性也)句唅(我我即是法界。行者虽未体真性但以印真言即同法界也)
　　如法界自性　　而观于自身
　　为令彼坚固　　观自执金刚
　　结金刚轮印

　　金刚萨埵真言曰(以第三三昧耶故。令自身土皆如金刚。与无量持金刚众而自围绕。又为折伏摄受随类众生故。为执金刚弟子事业故。又加持金刚眷属故谓庄严金刚萨埵身故具说三三昧耶。由真言印故。令彼身心俱净。能现见十方诸佛。法轮三随转能转。无上大法轮于大千也)。
　　曩莫(归命曩谟归敬)三满多(上普也)嚩日啰(二合)赧(一切金刚)嚩日罗(二合)怛呴含(谓我)
　　谛观我此身　　即是执金刚
　　次擐金刚甲　　当观所被服
　　遍体生光焰

　　彼真言曰。
　　曩莫三满多嚩日罗(二合)赧唵嚩日啰(金刚)迦嚩遮(甲)吽(因义三乘法故具论三身说法义果位得名因因出生生起义)
　　啰字色鲜白　　空点以严之
　　如彼髻明珠　　置之于顶上
　　所积众罪垢　　由是悉除灭
　　福智皆圆满　　一切触秽处
　　当加此字门　　赤色具威光
　　焰鬘遍围绕　　次谓降伏魔
　　制诸大障者　　当念大护者
　　无能堪忍明

　　(诸佛平等力。不住于寂现大方便。由彼威光猛盛。如初生小儿。不堪视烈日之光。此亦如是。一切不能堪忍而敢映夺之者。此明王以此真言而护行者)。
　　彼真言曰。
　　曩莫萨嚩怛他(引)蘖帝毗药(二合归命一切如来)萨缚佩也尾蘖帝弊(能除一切诸障恐怖等)尾湿嚩(二合)目契弊(无量诸门巧妙)萨嚩他(引总诸佛功德)唅欠嚩(入)博索(空义法幢高峰观)啰吃洒(二合拥护)摩诃沫丽(大力)萨嚩(一切)怛他(引)蘖多(如来)奔尼也(二合)涅左帝(功德生)吽吽(恐怖内外二障)怛啰(二合)吒(叱呵摄伏烦恼)怛啰(二合)吒(重言对治根本随烦恼)阿钵罗(二合)底诃谛(无对无比力)娑贺(警觉一切贤圣谓作证明)
　　由才忆念故　　诸毗那夜迦
　　恶形罗刹等　　彼一切驰散
　　警发于地神　　应说如是偈

　　(双膝长跪。定持杵当心。慧手舒五轮平掌按地)。
　　怛鑁(二合汝也)泥(引)尾(引地天有女声)娑(引)乞叉(引二合护也)部(引)跢(引)悉(亲也于也一)萨嚩(一切)没驮(引)曩(佛有多声)跢(引)易南(引度也有导师义二)左哩也(二合引行也)曩也(修也)尾势(引)晒(引)数(入殊胜三)部(引)密(净地)播啰蜜跢(引到彼岸)速者(等四)摩罗(天魔)细(引)便演(二合军众)怛他(引如)婆蘖南(二合破五)舍(引)吉也(二合释迦也)僧呬(引)曩(师子)跢(引)易弩(引救世六)怛他(引)贺(如我)魔罗(魔)惹演(降)乞[口*栗](二合)怛嚩(二合引伏七)满拏[打-丁+監]历(曼荼罗)洛佉夜(引画)没药(二合)唅(我八)
　　地神持次第真言曰(金刚缚开掌。仰按习三七。覆按亦复然。即成坚牢地)。
　　唵仆(引)欠
　　作坛真言曰。
　　唵难驮难驮娜智娜智难驮婆哩(入)娑嚩(二合)贺(引)
　　洒净真言曰(定拳安腰侧。慧手散舒。风空相捻遍净洒身五处。次香华饮食衣服并结界)。
