<!-- { "loadSidebar": true } -->
　　若度于罗惹　　观彼为贺字
　　彼持钵娜么　　自持于商佉
　　更互而授与　　即生欢喜心
　　出入息为上　　常知出世心
　　远离于诸字　　自尊为一相
　　无二无取著　　不坏意色像
　　勿异于法则　　所说三落叉
　　多种持真言　　乃至众罪除
　　真言者清净　　如念诵数量
　　勿异如是教　　啰字置顶会
　　应放百光明　　百光遍照王

　　真言曰
　　（一八八）曩莫三满多没驮南暗(金刚掌舒臂置顶时摇动)
　　金刚手请问　　真言行菩萨
　　修行几时月　　禁戒得终竟
　　是时婆誐鑁　　善哉勤勇士
　　汝问殊胜戒　　古佛所开演
　　缘明所起戒　　住戒如正觉
　　令得成悉地　　为利世间故
　　等起自真实　　常住于等引
　　修行戒当竟　　菩提心业果
　　和合为一相　　远离诸造作
　　具戒如佛智　　异此非禁戒
　　得诸法自在　　通达利众生
　　常修无著行　　等砾石众宝
　　乃至满落叉　　所说真言教
　　毕于时月等　　禁戒量终竟
　　最初于金轮　　住大因陀罗
　　常观于阿字　　当结金刚印
　　饮乳以资身　　行者一月满
　　能调出入息　　次于第二月
　　严整水轮中　　轮围成九重
　　秋夕月光色　　(嚩字也)
　　应结莲华印　　而服醇净水
　　次于第三月　　胜妙火轮观
　　三角威焰鬘　　(啰字也)
　　印结大慧刀　　啖不求之食
　　烧灭一切罪　　而生身语意
　　第四月风轮　　(贺字也)
　　行者常服风　　结转法轮印
　　摄心以持诵　　金刚水轮观
　　(阿嚩字也)　　依住于瑜伽
　　是为第五月　　远离得非得
　　行者无所著　　等同三菩提
　　和合风火轮　　(贺啰字也)
　　出过众过患　　复一月持诵
　　此名第六月　　亦舍利非利
　　释梵等天众　　远住而敬礼
　　一切为守护　　人天药草神
　　持明诸灵仙　　翼侍随教命
　　罗刹七母神　　一切为障者
　　见是处光明　　驰散如猛焰
　　恭敬而远之　　等正觉真子
　　一切得自在　　调伏难降者
　　如大执金刚　　饶益诸群生
　　等同观世音　　六月满足已
　　随所愿成就　　常当于自他
　　悲愍而救护　　持念分限毕
　　捧珠发大愿　　加持陈五供
　　悦意妙伽陀　　三奉阏伽水
　　解界解脱法　　广作初方便
　　想归赞捺啰　　然后处闲静
　　依教入三昧　　常观修多罗
　　印砂思六念　　乃至俱胝数
　　最后佛放光　　行者业障尽
　　即同遍照尊　　加持句真言
　　(金刚掌随明遍触身)

　　（一八九）曩莫三满多没驮南(一)萨嚩他(引)(二)胜(思孕反)胜(三)怛[口*稜](二合)怛[口*稜](二合四)颙颙(五)达[啊-可+(嶙-山)]达[啊-可+(嶙-山)](六)娑他(二合)跛野娑他(二合)跛野(七)没驮娑底野(二合)嚩(八)达磨娑底野(二合)嚩(九)僧伽娑底野(二合)嚩(十)吽吽(十一)吠娜尾吠(十二)娑嚩(二合)贺
　　加持坚固已　　云何阿阇梨
　　具大真实行　　若于此教法
　　解斯广大义　　正觉大功德
　　说名阿阇梨　　诸佛不出世
　　此人即名佛　　持执金刚印
　　所有诸字轮　　若在于支分
　　当知住眉间　　吽字金刚句
　　娑字在膺下　　是谓莲华句
　　阿字第一命　　嚩字名为水
　　啰字名为火　　吽字名忿怒
　　佉字同虚空　　所谓极空点
　　知此最真实　　说名阿阇梨
　　了知佛所说　　当行不死句
　　想念本初字　　纯白点严饰
　　最胜百心明　　诸法本不生
　　于中正观察　　能破无明宫
　　正觉诸世尊　　所说法如是
　　佛子一心听　　安布诸字门
　　迦字在咽下　　佉字在哦上
　　哦字以为颈　　伽字在喉中
　　遮字为舌根　　车字在舌中
　　惹字为舌端　　社字舌生处
　　吒字以为胫　　咤字应知髀
　　拏字说为腰　　荼字以安坐
　　多字最后分　　他字应知腹
　　娜字为二手　　驮字以为胁
　　波字以为背　　颇字应知胸
　　么字为二肘　　婆字次臂下
　　莽字住于心　　野字阴藏相
　　啰字者为眼　　攞字为广额
　　缢伊在二眦　　坞乌为二唇
　　翳蔼为二耳　　污奥为二颊
　　暗字菩提句　　恶字般涅槃
　　知是一切法　　行者成正觉
　　一切智资财　　常在于其中
　　世号一切智　　是谓萨般若

　　尔时毗卢遮那佛。告执金刚秘密主言。大德金刚手。此法是如来秘密印最胜秘密。不应辄授与人。除已灌顶族性调柔精勤坚固发殊胜愿。恭敬师长念报恩德者。内外清净舍自身命而求法者。我弟子幖相。在家出家种姓殊胜。其相青白或白色。广首长颈额广平正。其鼻修直面辅圆满。端严相称如是佛子。应当殷勤而教授之。若异此者犯三昧耶。余如本教说。普愿诸有情同生莲华藏。

　　摄大毗卢遮那成佛神变加持经入莲华胎藏海会悲生曼荼罗广大念诵仪轨卷之三

　　摄大轨一部三卷。是慈觉智证宗睿三师之请来也。但其本非无异。而今所印刻者。则慈觉大师本。展转传写舛错颇多。故以本经及广大轨校定。有其未决猥冠注之以俟后哲。或为防慢法曹。间有其乱脱文。则就师承傍点示之。并是要法宝久住耳时正德元年辛卯之夏武城灵云寺沙门慧光识。< = >
·
·
·
·　　·
·
·
·
·
·
·　　·
·　　·
·　　　·
·
·　　·　
　　·　　
·　
·　
·　　·　
·　
·　
·　　　·　
　　·　
　　·
　　·　
　　·　
　　·　
·　　　·　
·　
·　　
·　
·　　　·　
　　·　
　　·　　
·　　·　
·
·　
·　
·　
·　
·　
·　
·　
·　
·　
·　　
·　　
·
·　　·
·　　·
　　·
　　·
　　·
·　　·
　　·
·
·
·
·
·　　·
　　·
·　　·
　　·
　　·
　　·
　　·
　　·
　　·
　　·
　　·
　　·
　　·
　　·
　　·
　　·
　　·
·　　·
　　·
　　·
　　·
　　·
·　　·
·　
·　　·
·
·　　·
·　　·
　　·
　　·
·
·　
·
·
·　　·
　　·
　　·
　　·
　　·
　　·
　　·
　　·
　　·
　　·
　　·
·　　·
　　·
　　·
　　·
　　·
　　·
　　·
　　·
　　·
　　·
　　·
　　·
　　·
　　·
　　·
　　·
　　·
　　·
　　·
　　·
　　·
　　·
　　·
　　·
·
·　　·
　　·
　　·　　
　　·
　　·
　　·　
　　·
　　·
　　·
　　·
　　·
·　　　·
　　·
　　·
　　·
　　·
　　·
　　·
　　·
　　·
　　·
　　·
　　·
　　·　　
·　
·　　　　　　　
·　　　　　　
·　　　　　　
·　　　　　　　　·
·　　
·　　·　　
·　　
·　　　　　　　　　·　
·　

