<!-- { "loadSidebar": true } -->
  摄大毗卢遮那成佛神变加持经入莲华胎藏海会悲生曼荼攞广大念诵仪轨供养方便会
　　唐 输婆迦罗译




　　刻密轨序

　　夫欲长其流者。不可以不深其渊源也。欲久其家者。不可以不固其柱础也。粤有吾祖弘法大师请来密部若干百轴。则是东寺一家之柱础。南池两流之渊源也。所以先师约身勉强不舍昼夜。誓心研核岂敢怠遑。每下校阅之帷。时肆讲授之席。专精纯熟无复与伦。平昔谓门徒曰。今也运膺浇季。人滋窳怯。若干百轴。孰能书写。所希寿诸梓以助弘通焉。而闻檗山大藏印版既济。就捡密部则十得九。我愿粗满何喜加之。更可锲者凡数十卷以厝诸怀。呜呼。先师报命有涯。未果斯志而既寂矣。余虽不肖。深悲在兹。聿企剞劂事务遂其遗意云尔。时。
　　正德元年龙次辛卯仲秋谷武城灵云精舍沙门慧光谨序

　　摄大毗卢遮那成佛神变加持经入莲华胎藏海会悲生曼荼攞广大念诵仪轨供养方便会第一

　　　　京大兴善寺中天竺国三藏输婆迦罗奉　诏译授法弟子一行笔授比丘宝月译语
　　稽首毗卢遮那佛　　开敷净眼如青莲
　　我依大日经王说　　供养所资众仪轨
　　为成次第真言法　　如彼当得速成就
　　又令本心离垢故　　我今随要略宣说
　　欲于此生入悉地　　随其所应思念之
　　亲于尊所授明法　　观察相应作成就
　　先礼灌顶传教尊　　请白真言所修业
　　智者蒙师许可已　　依于地分所宜处
　　妙山辅峰半岩间　　种种龛窟两山中
　　或诸如来圣弟子　　尝于往昔所游居
　　寺塔练若古仙室　　当于自心意乐处
　　悲愍有情画大坛　　次补如来开法眼
　　能度人天无量众　　即是如来胜生子
　　具净慧力能堪忍　　精进不求诸世间
　　是夜放逸所生罪　　殷勤还净皆悔除
　　心目视观谛明了　　五轮投地而作礼
　　归命十方正等觉　　三世一切具三身
　　归命一切大乘法　　归命不退菩提众
　　归命诸明真实言　　归命一切诸密印
　　以身口意清净业　　殷勤无量恭敬礼

　　作礼方便真言曰(用下持地印)
　　（一）唵(一)曩谟萨嚩怛他(引)蘖多(二)迦耶嚩(入)乞质(二合)多(三)嚩日罗鑁娜难迦噜弭(四)
　　由此作礼真实言　　即能遍礼十方佛
　　右膝著地合爪掌　　思惟说悔先罪业
　　我由无明所积集　　身口意业造众罪
　　贪欲恚痴覆心故　　于佛正法贤圣僧
　　父母二师善知识　　以及无量众生所
　　无始生死流转中　　具造极重无尽罪
　　亲对十方现在佛　　悉皆忏悔不复作

　　出罪方便真言曰(普通)
　　（二）唵(一)萨嚩播婆萨普(二合)吒(二)娜贺曩嚩日啰(二合)野(三)娑嚩(二合)贺
　　南无十方三世佛　　三种常身正法藏
　　胜愿菩提大心众　　我今皆悉正归依

　　归依方便真言曰(普通)
　　（三）唵(一)萨嚩没驮冒地萨怛鑁(三合二)设啰赧蘖縒弭(三)嚩日啰(二合)达磨(四)纥哩(二合五)
　　我净此身离诸垢　　及与三世身口意
　　过于大海刹尘数　　奉献一切诸如来

　　施身方便真言曰(身同独股杵相)
　　（四）唵(一)萨嚩怛他(引)蘖多(二)布惹钵啰(二合)嚩哩多曩夜怛么(二合)南(三)涅(你逸反)哩野(二合)哆夜弭(四)萨嚩怛他(引)蘖多室者(二合)地底瑟姹(二合)耽(都含反五)萨嚩怛他(引)蘖多惹难谜(六)阿味设都(引)(七)
　　净菩提心胜愿宝　　我今起发济群生
　　生苦等集所缠身　　及与无知所害身
　　救摄归依令解脱　　常当利益诸含识

　　发菩提心方便真言曰(缚印)
　　（五）唵(一)冒地唧多(二)母怛播娜夜弭(三)
　　十方无量世界中　　诸正遍知大海众
　　种种善巧方便力　　及诸佛子为群生
　　诸有所修福业等　　我今一切尽随喜

　　随喜方便真言曰(归命合掌)
　　（六）唵(一)萨嚩怛他(引)蘖多(二)布惹(尼也反)惹曩弩母娜曩(三)布惹迷伽三母捺攞(二合)(四)娑颇(二合)啰拏三么曳(五)吽
　　我今劝请诸如来　　菩提大心救世者
　　唯愿普于十方界　　恒以大云降法雨

　　劝请方便真言曰
　　（七）唵(一)萨嚩怛他蘖多(二)睇洒儜布惹迷伽娑母捺啰(二合)(三)娑颇(二合)啰拏三摩曳(四)吽
　　愿令凡夫所住处　　速舍众苦所集身
　　当得至于无垢处　　安住清净法界身

　　奉请法身方便真言曰
　　（八）唵(一)萨嚩怛他(引)蘖多(二)娜睇洒野弭(三)萨嚩萨怛嚩(二合)系多(引)哩他(二合引)野(四)达么驮睹悉体(他以反二合)底[口*栗]婆(二合上)靺睹(五)
　　所修一切众善业　　利益一切众生故
　　我今尽皆正回向　　除生死苦至菩提

　　回向方便真言曰
　　（九）唵(一)萨嚩怛他(引)蘖多(二)涅(准前)哩也(二合)怛曩(二合)布惹迷伽三母捺啰(二合三)娑颇(二合)啰拏三摩曳(四)吽
　　复造所余诸福事　　读诵经行宴坐等
　　为令身心遍清净　　哀愍救摄于自他
　　心性如是离诸垢　　身随所应以安坐
　　分明谛观初字门　　轮围九重虚圆白
　　次当结三昧耶印(定慧虚心合掌空建竖如幢能满福智聚)
　　所谓净除三业道

　　应知密印相　　诸正遍知说
　　当合定慧手　　并建二空轮　　遍触诸支分　　诵持真实语
　　入佛三昧耶　　三昧耶真言

　　（十）曩谟(引)萨嚩怛他(引)蘖帝毗药(二合一)尾湿嚩(二合)目契毗药(二合二)唵阿三迷(三)底哩(二合)三迷(四)三磨曳(五)娑嚩(二合)贺
　　才结此密印　　能净如来地
　　地波罗蜜满　　成三法界道
　　所余诸密印　　印品次当陈
　　次结法界生　　密慧之幖帜
　　净身口意故　　遍转于身分
　　般若三昧手　　俱作金刚拳
　　二空在其掌　　风幢皆正直
　　如是名法界　　清净之秘印
　　法界生真言

　　（一一）曩莫三满多没驮南(一)囕达么驮暏(二)娑嚩(二合)婆嚩句憾(三)
　　如法界自性　　而观于自身
　　或以真实言　　三转而宣说
　　当见住法体　　无垢如虚空
　　真言印威力　　加持行人故
　　为令彼坚固　　观自执金刚
　　结金刚智印　　止观手相背
　　地水火风轮　　左右互相持
　　二空各旋转　　合于慧掌中
　　是名为法轮　　最胜吉祥印
　　是人当不久　　同于救世者
　　真言印威力　　成就者当见
　　掌如宝轮转　　而转大法轮
　　金刚萨埵言

　　（一二）曩莫三满多嚩日啰(二合)赧(一)嚩日啰(二合)怛么(二合)句憾(二)
　　诵此真言已　　当住于等引
　　谛观我此身　　即是执金刚
　　无量天魔众　　诸有见之者
　　如金刚萨埵　　勿生疑惑心
　　次擐金刚甲　　当观所被服
　　遍体生焰光　　用是严身故
　　诸魔为障者　　及余恶心类
　　睹之咸四散　　先作三补吒
　　止观二风轮　　纠持火轮上
　　二空自相并　　而在于掌中
　　诵彼真言已　　当观无垢字
　　金刚甲胄明

　　（一三）曩莫三满多嚩日啰(二合)赧(一)唵(二)嚩日啰(二合)迦嚩遮(三)吽
　　啰字色鲜白　　空点以严之
　　如彼髻明珠　　置之于顶上
　　设于百劫中　　所积众罪垢
　　由是悉除灭　　福慧皆圆满

　　即彼真言曰
　　（一四）曩莫三满多没驮南(一)囕
　　真言同法界　　无量众罪除
　　不久当成就　　住于不退地
　　一切触秽处　　当加此字门
　　赤色具威光　　焰鬘遍围绕
　　次为降伏魔　　制诸大障者
　　当念大护者　　无能堪忍明
　　印相如下明
　　大护真言曰
　　（一五）曩莫萨嚩怛他(引)蘖帝毗药(二合)(一)萨嚩婆野尾誐帝毗药(二合)(二)尾湿嚩(二合)目契毗药(二合)(三)萨嚩他(引四)憾欠(五)啰乞洒(二合)摩贺(引)沫丽(六)萨嚩怛他(引)蘖多(七)奔尼也(二合)你(宁逸反)左帝(八)吽吽(九)怛啰(二合)吒怛啰(二合)吒(十)阿钵啰(二合)底资多(十一)娑嚩(二合)贺
　　由才忆念故　　诸尾曩夜迦
　　恶形罗刹等　　彼一切驰散
　　现前观啰字　　具点广严饰
　　谓净光焰鬘　　赫如朝日晖
　　念声真实义　　能除一切障
　　解脱三毒垢　　诸法亦复然
　　先自净心地　　次净道场地
　　悉除众过患　　其相如虚空
　　如金刚所持　　此地亦如是
　　瑜伽者谛观　　五轮最深密
　　最初于下位　　思惟彼风轮
　　贺字所安住　　黑光焰流布

　　即彼真言曰
　　（一六）曩莫三满多没驮南唅
　　次上安水轮　　其色犹雪乳
　　嚩字所安住　　颇胝月电光
　　即彼真言曰

　　鑁(归命同前)
　　复于水轮上　　观作金刚轮
　　想置本初字　　四方遍黄色

　　即彼真言曰
　　阿(归命同前)
　　是轮如金刚　　名大因陀罗
　　光焰净金色　　普皆遍流出
　　于彼中思惟　　导师诸佛子
　　水中观白莲　　妙色金刚茎
　　八叶具须蕊　　众宝自庄严
　　常出无量光　　百千众莲绕
　　其上复观想　　大觉师子座
　　宝王以挍饰　　在大宫殿中
　　宝柱皆行列　　遍有诸幢盖
　　珠鬘等交络　　垂悬妙宝衣
　　周布香华云　　及与众宝云
　　普雨杂华等　　缤纷以严地
　　谐韵所爱声　　而奏诸音乐
　　宫中想净妙　　贤瓶于阏伽
　　宝树王开敷　　照以摩尼灯
　　三昧总持地　　自在之婇女
　　佛波罗蜜等　　菩提妙严华
　　方便作众伎　　歌咏妙法音
　　以我功德力　　如来加持力
　　及以法界力　　普供养而住

　　虚空藏明妃真言曰(法应多诵观想如经)
　　（一七）曩莫萨嚩怛吒(引)蘖帝毗药(二合)(一)尾湿嚩(二合)目契毗药(二合二)萨嚩他(三)欠(四)嗢那蘖帝娑颇(二合)啰呬[牟*含](五)誐誐曩剑(六)娑婆(二合)贺
　　由此持一切　　真实无有异
　　金刚掌虚中　　是则加持印
　　一切法不生　　自性本寂故
　　想念此真实　　阿字置其中
　　次当转阿字　　成大日牟尼
　　无尽刹尘众　　普现圆光内
　　千界为增数　　流出光焰轮
　　遍至众生界　　随性令开悟
　　身语遍一切　　佛心亦复然
