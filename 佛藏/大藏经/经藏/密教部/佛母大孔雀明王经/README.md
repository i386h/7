<!-- { "loadSidebar": true } -->
  佛母大孔雀明王经
　　唐 不空译




　　佛母大金曜孔雀明王经序

　　佛母大孔雀明王经者。牟尼大仙之灵言也。总持真句悲救要门。绾悉地之玄宗。息波澜之苦海。二十八部之神众。同誓护于斯经。罗刹吞毒之都军。发慈心而警卫。药叉大将数穷百垓。动石擎山散支为首。捧香花于舍卫。起净念于祇林。礼明行之牟尼。忻所谈之深法。乐餐禅悦。希甘露以洗心。佛乃悲愍将来。托莎底而演教。自陈因地。为彼鸟王被罥网罗命如悬露。忽思古圣无上觉皇演陀罗尼能超众苦。发声应念。系缚冰销。适乐青空。翔腾自在。迄于成佛。酬彼曩因。逝多林中述斯密教咨嗟。末代蠢蠢含灵。去圣远遥。运生像季。多逢留难。异种魔生。修行者被惑情迷。居家者众邪为患。妖只祳怪。常现灾祥。若不此经。何威能制。是以多闻庆喜。亲奉圣言。结集贝多。周传沙界。然此支那数朝翻译。民虽遭难尚未遍宣。即盖缘往时译者词质而文梗。润文者阙方便之妙言。虽圣旨不乖。寻读者引肩而翥目。今所译者。即中天竺国三藏国师和尚不空。善唐梵之言。穷五天之教。来于此国。敕令于大明宫。乃译此经勒成三卷。题云佛母大金曜孔雀明王经矣。莫不广开佛日。高照重昏。秘密真诠。遍流同益。灵符既显。万障自袪。法药普施。业患永灭。愿此法灯常耀。总法界而清安。圣寿千春。保金枝而长茂。天龙警护。法化恒宣。佛敕流晖。尘劫不朽。
　　(此经须知大例。若是寻常字体傍加口者。即须弹舌道之。但为此方无字故借音耳。余自准可依字直说。不得漫有声势致使本音。即便乖梵韵。又读诵时。声合长短。字有轻重。看注四声而读。终须师授方能惬当。又须粗识字义呼之。始可随情。若至我某甲处。咸须具述所求之事。然此经有大神力。求者皆验。五天之地。南海十洲。及北方吐货罗等二十余国。无问道俗。有小乘大乘者。皆共遵敬读诵求请。咸蒙福利。交报不虚。但为旧经译文有阙。致使神洲不多流布。虽遭厄难。读诵者尚稀。故今综寻诸部梵本。勘会委的。更重详审。译成三卷。并画像坛场轨式。利益无边。传之求代耳)。

　　读诵佛母大孔雀明王经前启请法

　　　　开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺三藏沙门不空奉　诏译
　　南谟母驮野　南谟达磨野　南谟僧伽野　南谟七佛正遍知者
　　南谟慈氏菩萨等。一切菩萨摩诃萨。南无独觉声闻四向四果我皆敬礼如是等圣众。我今读诵摩诃摩瑜利佛母明王经。我所求请愿皆如意。所有一切诸天灵只。或居地上或处虚空。或住于水异类鬼神。所谓诸天及龙阿苏罗摩噜多蘖噜拏彦达嚩紧那罗摩护啰誐药叉。啰刹娑。毕[口*(隸-木+士)]多。比舍遮。矩畔拏。步多布单那。羯吒布单那。塞建那。嗢摩那。车耶。阿钵娑么啰。坞娑怛啰迦。及余所有一切鬼神。及诸蛊魅人。非人等。诸恶毒害一切不祥。一切恶病一切鬼神。一切使者一切怨敌。一切恐怖一切诸毒及诸咒术一切厌祷。伺断他命起毒害心行不饶益者。皆来听我读诵佛母大孔雀明王经。舍除暴恶咸起慈心。于佛法僧生清净信。我今施设香花饮食。愿生欢喜咸听我言。
　　怛你也(二合)他(去引一)迦(引)里迦啰(引)里(二)矩畔(引)腻(三)饷弃[寧*頁](四)迦么攞(引)乞史(二合)贺(引)哩(引)底(五)贺哩计(引)施室哩(二合引)么底(六)贺哩冰(卑孕反)誐黎揽迷(七)钵啰(二合)揽迷(八)迦(去)攞播(引)势(九)迦啰戍(引)娜哩(十)焰摩怒(引)底(十一)摩贺啰(引)乞洒(二合)枲(十二)部多[卄/(阿-可+辛)/子]啰(二合)萨[寧*頁](十三)钵啰(二合)底(引)砌(引)[牟*含](十四)补涩喯(二合)度(引)喯(十五引)巘淡末邻(十六)左娜(引)泻(引)弭(十七)啰乞洒(二合)他么么(某甲十八)飒跛哩嚩(引)览(十九)萨嚩婆(去)喻(引)钵捺啰(二合)吠毗药(二合二十)弭(引)嚩睹[革*(卄/(ㄇ@人)/戊)]啰洒(二合)舍耽(二十一)钵设都(二十二)舍啰喃(引)舍单(二十三)悉钿睹(二十四)满怛啰(二合)钵娜娑嚩(二合)贺(二十五引)
　　诸如是等一切天神咸来集会受此香花饮食发欢善心拥护于我某甲。
　　并诸眷属所有厄难一切忧恼一切疾病一切饥馑狱囚系缚恐怖之处悉皆解脱寿命百岁愿见百秋明力成就所求愿满。

　　佛母大孔雀明王经卷上

　　如是我闻。一时薄伽梵在室罗伐城逝多林给孤独园。时有一苾刍名曰莎底。出家未久新受近圆。学毗奈耶教为众破薪营澡浴事。有大黑蛇从朽木孔出。螫彼苾刍右足拇指。毒气遍身闷绝于地。口中吐沫两目翻上。
　　尔时具寿阿难陀见彼苾刍。为毒所中极受苦痛。疾往佛所礼双足已。而白佛言世尊莎底苾刍。为毒所中受大苦恼。具如上说。如来大悲云何救护。作是语已。
　　尔时佛告阿难陀我有摩诃摩瑜利佛母明王大陀罗尼。有大威力。能灭一切诸毒怖畏灾恼。摄受覆育一切有情。获得安乐。汝持我此佛母明王陀罗尼。为莎底苾刍而作救护。为结地界结方隅界。令得安隐所有苦恼皆得消除。彼等或为天龙所持。阿苏罗所持。摩噜多所持。[卄/(阿-可+辛)/子]噜拏所持。彦达嚩所持。紧那啰所持。摩护啰誐所持。药叉所持。啰刹娑所持。毕[口*(隸-木+士)]多所持毗舍遮所魅。步多所魅。矩畔拏所魅。布单那所魅。羯吒布单那所魅。塞建那所魅。嗢么那所魅。车耶所魅。阿钵娑么罗所魅。坞娑跢啰迦所魅。为如是等所执所魅之时。佛母明王悉能加护。令无忧怖寿命百年。或被他人厌祷咒术蛊魅。恶法之类。所谓讫哩底迦。羯摩拏。迦具啰那。枳啰拏。吠哆拏。质者。饮他血髓。变人驱役。呼召鬼神。造诸恶业恶食恶吐恶影恶视恶跳恶蓦。或造厌书或恶冒逆。作如是恶事欲相恼乱者。此佛母明王拥护彼人并诸眷属。如是诸恶不能为害。又复疟病一日二日三日四日。乃至七日半月一月。或复频日或复须臾。一切疟病四百四病。或常热病偏邪病瘿病。鬼神壮热风黄痰癊。或三集病饮食不消。头痛半痛眼耳鼻痛。唇口颊痛牙齿舌痛。及咽喉痛胸胁背痛。心痛肚痛腰痛腹痛髀痛膝痛。或四肢痛隐密处痛遍身疼痛。如是过患悉皆除灭。愿护于我某甲并诸眷属。我结地界结方隅界。读诵此经悉令安隐。即说伽他曰。
　　令我夜安　　昼日亦安　　一切时中
　　诸佛护念

　　即说陀罗尼曰。
　　怛你也(二合)他(引一)伊(上)腻(二)尾腻(三)枳腻(四)呬腻(五)弭腻(六)[寧*頁]腻(七)頞奶(八)伽(引上)奶(九)努誐奶(十)贺哩抳(十一)嚩麌腻(十二)膀(引)苏比舍止[寧*頁](十三)阿(去)嚧(引)贺抳(十四)污嚧贺抳(十五)曀[口*(隸-木+士)](十六)谜[口*(隸-木+士)](十七)帝[口*(隸-木+士)](十八)底里底里(十九)谜[口*(隸-木+士)]谜[口*(隸-木+士)](二十)底谜底谜(二十一)努谜努谜(二十二)伊(上)置弭置(二十三)尾瑟吒(二合)睇(二十四)左跛[口*(隸-木+士)](二十五)尾么[口*(隸-木+士)](二十六)尾么[口*(隸-木+士)](二十七)护噜护噜(二十八)阿湿嚩(二合)目弃(二十九引)迦(引)里(三十)么贺(引)迦里(三十一)钵啰(二合)枳(引)啰拏(二合)计施(三十二)矩噜矩噜(三十三)嚩(引)具噜(三十四)句(引)噜句(引)噜(三十五)护噜护噜(三十六)嚩谱噜(三十七)度(引)娑(上引)努(鼻)嚩(三十八)怒(引)努(鼻)嚩(三十九引)怒(引)么弩嚩(四十引)遇(引)攞夜(引四十一)跋攞夜(引四十二)比输比输(四十三)呬哩呬哩(四十四)弭里弭里(四十五)底里底里(四十六)鼻里鼻里(四十七)祖鲁祖鲁(四十八)母护母护母护(四十九)母护母护(五十)母鲁母鲁(五十一)母鲁母鲁母鲁(五十二)护护护护护护护护护护(五十三)嚩(引)嚩(引)嚩(引)嚩(引)嚩(引)嚩(引)嚩(引)嚩(引)嚩(引)嚩(引五十四)攞惹(引)攞惹(引)攞惹(引)攞惹(引)攞惹(引)攞惹(引)攞惹(引)攞惹(引)攞惹(引)攞惹(引五十五)娜么娜么[寧*頁](五十六)答跛答跛[寧*頁](五十七)入嚩(二合引)攞入嚩(二合引)攞[寧*頁](五十八)钵左钵左[寧*頁](五十九)懒努(鼻六十)檗惹[寧*頁](六十一)[革*(卄/(ㄇ@人)/戊)]啰洒(二合)抳(六十二)飒普(二合)咤[寧*頁](六十三)跢跛[寧*頁](六十四)播(引)左[寧*頁](六十五)贺哩抳(六十六)驮哩抳迦(引)哩抳(六十七)剑跛[寧*頁](六十八)沫那[寧*頁](六十九)曼腻底计(七十)么迦哩(七十一)设迦哩(七十二)羯迦哩(七十三)烁迦哩(七十四)饷迦哩(七十五)入嚩(二合)攞[寧*頁](七十六)努么(七十七)努(鼻)嚩哩(七十八)努铭努铭(七十九)遇(引)攞(引)野(八十)钵哩吠攞(引)野(八十一)[革*(卄/(ㄇ@人)/戊)]啰洒(二合)睹祢嚩(无博反)三满帝曩(八十二)伊(上)里枳枲(八十三)娑嚩(二合)贺(八十四)
　　(若读诵经者。至此处时。随所愿求。皆须称说其事。若大早时云愿天降雨。若大涝时云愿天止雨若有兵戈盗贼疫病流行饥馑恶时及诸厄难。随事陈说一心求请无不随意)。
　　阿难陀有诸龙王名字。当起慈心称念其名。摄除诸毒所谓。
　　持国龙王我慈念　　爱罗嚩拏常起慈
　　尾噜博叉亦起慈　　黑骄答么我慈念　　么抳龙王我慈愍　　婆苏枳龙常起慈
　　杖足龙王亦起慈　　满贤龙王我慈念　　无热恼池嚩噜拏　　曼娜洛迦德叉迦
　　难陀邬波难陀龙　　我常于彼兴慈意
　　无边龙王我慈念　　嚩苏目佉亦起慈
　　无能胜龙常起慈　　[口*緝]嚩龙王我慈念
　　大么娜斯我慈念　　小么娜斯亦起慈
　　阿钵罗罗迦洛迦　　有财沙弥龙王等
　　捺地穆佉及么抳　　白莲华龙及方主　　羯句吒迦及蠡足　　毛毯马胜等皆慈
　　娑鸡得迦供鼻罗　　针毛臆行龙王等　　哩使迦龙我慈念　　满耳车面亦起慈　　句洛迦龙我慈念　　婆雌补多苏难陀
　　爱罗钵多大龙王　　滥亩洛迦我慈愍
