<!-- { "loadSidebar": true } -->
　　南无佛陀蛇　南无达摩蛇　南无僧伽蛇　南无毗首陀遮蛇　南无阿伽竭浮遮蛇　南无摩诃萨婆伽利蛇多掷哆　林弥利　婆[其*居]婆弥　留遮陀　檀摩陀　那阇那唏知　汦利　婆[其*居]婆遮蛇　那蛇波罗萨婆　摩诃唏　知汦利　央求　知利默求知利　比婆萨婆蛇那　毗林婆阇呵　陀舍地输　萨婆娑罗　三幕钵汦　波波波利　摩诃　阿那　莎呵
　　尔时佛告诸大众言。吾本无数劫中。处于凡夫时字遮他陀。在伽伦罗国作于商客。贩卖治业虚妄无实。造诸恶行不可称计。淫旷无道不可具说。是时愚痴害父爱母迳由数年。举国人民一皆知之。称声唱言是遮他陀。害父爱母今迳数年。吾时思念与六畜无异更无人事。时于伽伦罗国。夜跳城奔走趣于深泽。时此国王名毗阇罗。告令国中人民。此遮他陀淫旷无道致为此事。其有能得此人者。当重赐宝物。时此国人各各受募欲捕吾身。是时惊怖即出国作沙门。在于他国修行十善。坐禅学道昼夜泣泪。经三十七年。以五逆罪障故。心不得定忧悲叵处。以三十七年中在于山窟。常举声泣哭苦哉苦哉。当以何心去此苦也。悲叹下窟乞食。时道中地得一大钵。中有一函经更无余经。唯有集法悦舍苦陀罗尼。说过去恒河沙诸佛临泥洹时。常在毗悦罗国。说此陀罗尼付诸大菩萨。后有人得闻此陀罗尼者。此人过去世时。修持五戒十善。当令得闻。有人虽闻而不在心。不修习者是名无缘。此陀罗尼能除去百亿劫生死五逆大罪。若有人受持读诵者。终不堕于三涂地狱饿鬼畜生。何以故过去诸佛。以欲泥洹时专当说之。尊重叹仰称其功德不可计量。付诸菩萨后有众生。得闻此陀罗尼者。修习著心福报难计。犹如须弥宝海。凡夫不能得量。若有人作诸恶行。窃闻此陀罗尼名不及修习。一用在怀堕于地狱中。一切地狱中蒙此人恩苦痛不行。有人能行现身精勤。修习得者睹见百千万佛刹土。得福无量不可具说。唯有诸佛与诸菩萨乃能究尽。声闻二乘人者不能得知。何以故此陀罗尼。非一佛二佛所说。过去恒河沙诸佛所说。是时吾得此经已。即不乞食。欢喜向窟到于窟中。烧香礼拜悲泪赞仰。于窟中修习读诵经一年。始得以罪业障故。不能得入心怀。是时吾即以秋月夜。洗浴修行经一七日。如童子初学愦愦者不少。便更行于七日。亦如是愦愦无异。心中愁恼不知云何。意中思惟此陀罗尼字书。经于数反心中忽定。时吾欣悦。如人地得百千斤金。人无知者内欣不止。吾时亦然。修行数年飞行无碍。睹见十方三世诸佛。后有行者如法行之。

　　观世音说随愿陀罗尼

　　南无观世音菩萨　但提咃　呿罗婆多　呿罗婆多　伽呵婆多　伽婆多　伽[口*伐]多　莎呵
　　行此陀罗尼法。应静处专精礼拜绕塔。诵是陀罗尼万二千遍。当见观世音菩萨。一切所愿随意皆得。

　　乞梦即知吉凶陀罗尼

　　南无三宝　南无摩尼跋陀大鬼神将　摩诃但茶　陀罗尼　尼律师那冰伽梨　呵梨冰伽梨[口*戒]　阿跋多蛇　阿跋多蛇　摩尼跋陀林　摩诃干豆　波乾陀　提波
　　烧香散华。佛前诵一百八遍。卧去更不共人语。若欲所作于梦中。见得不得成不成。

　　除一切颠狂病陀罗尼

　　那暮勒囊　梨蛇蛇　那暮阿梨陀　婆路羁提一舍　婆罗蛇菩提萨埵蛇　摩诃萨埵蛇　多掷哆　至梨弥　至梨　勒叉勒叉　摩诃梨蛇　婆路羁提一舍　婆罗蛇　莎呵
　　此咒能除一切颠欺狂病者。应结缕系其人颈。若五种色缕。若无五色应用赤缕以此咒咒之三遍。结缕为三结。即能除一切颠狂病。

　　除怖畏陀罗尼

　　南无佛陀耶　南无达摩蛇　南无僧伽蛇　南无阿利陀　南无路抧汦　舍婆罗蛇　菩提萨埵蛇　摩诃萨埵蛇　多掷哆　呵梨迦比梨　伽罗冰伽罗[噴-卉+氏]　蛇奢茂抧　萨[噴-卉+氏]豆　守鍮阇泥　萨[噴-卉+氏]豆　乌呵蛇弥　慕呵蛇弥　阇婆蛇弥　贪婆　莎呵
　　若有善男子善女人。读诵此陀罗尼者。除一切怖畏。若水火盗贼诸恶鬼神。虎狼毒兽种种怖畏。悉能却之。若道路遇贼者。取一把土以此陀罗尼咒七遍。向贼洒散能厌贼。目令不相见顺道而去。

　　结药界陀罗尼

　　多掷咃　秀咩　秀摩婆帝　婆留支　婆罗[(口*皮)/女]　摩摩利　呵摩利泥　摩帝　迦啰摩　莎呵
　　应以此持咒童女所作缕咒二十一遍作二十一结。以系手指。呿陀罗橛已钉著地。是名系药方。法意然后掘身。当有种种形像。
　　若得象像者。食之系咽而行。师子虎狼等恶狩之类。见之驰散不敢绕近。若食之得见那伽若与唎交会。若百返千返势力不竭。
　　若得马像者磨食之。若合饮饮之。即能律提。空中七日行二千余禅水不没。
　　若得牛像者。食之力敌十象。寿二百岁不足疑也。
　　若得女像者持之而行。于一切刹悉得自在。一日之中行百余禅。脚不疲乏。所往至处为人所爱。言辞美妙犹如甘露。随有闻者欢喜信受。人所乐见好营他事。
　　若得男像者常捉持行。于一切处皆得代尸若饮之。寿二百岁。身力无比无能胜者。端正聪明威德光泽。若其生子亦似其父。老相悉灭还为年少。一切世事皆悉了知。闻十万偈并义能持。肉眼清净彻见尼提。勇健多力。
　　若得羖羝像。食之十三月不饥。好习色斗战无前。心性和善身体肥大。
　　若得孔雀像者即自食之食。已一切毒皆无能为能。见百余禅事。
　　若得蛇像持之而行。一切世人无能为也。若用涂身得大势力。能与和修吉龙斗不被毒害。若被螫及食恶毒。并用涂身皆无所苦。若以涂眼得见尼提。
　　若得鹿像者持而行之。一切世人无能为。
　　若得鹿像共蛇像相缠者。又言龟像食之身[革*卬]如石。若用涂身身不可坏。乃至金刚亦不坏。阿修罗打亦不能坏。无大小便。
　　若得虾蟆者持之而行。水上不没。若入水下亦无所患。常使快乐无能胜者。
　　若得贝形似吉祥果持之而行。世人见之威光如日。若王闻来出百步迎其人。心念欲作万事王悉受用。随其所作皆为作之。一切所愿皆悉与之。

　　复有求梦陀罗尼

　　多嗅他呵梨呵梨　无呵尼三无呵尼　莎呵
　　此是求梦咒诵七遍卧时诵。若无所见至一七日必有所见。

　　佛说咒时气病经

　　南无佛　南无法　南无比丘僧　南无过去七佛　南无现在诸佛　南无诸佛　南无诸佛弟子
　　礼是已便说是咒。即从如愿。
　　阿佉尼　尼佉尼　阿佉那　尼佉尼　阿比罗　慢多梨　尼佉尼　波陀尼　波提梨　南无佛　南无法　南无比丘僧　南无过去七佛　南无现在诸佛　南无诸佛弟子　南无诸佛　南无诸师弟子
　　今我所咒即从如愿。
　　若人得时气疾病缕结七过咒文并书此上鬼神名字著纸上系著缕头读咒时当斋戒清净澡漱烧香正心乃说。

　　行住随方面归依称十方佛名号

　　东方佛号等行如来至真等正觉。人若东行归命彼佛。南西北方四维亦尔。若欲卧时称下方佛。起称上方佛。
　　南方佛号初发意念离恐畏起首如来至真等正觉。
　　西方佛号金刚步迹如来至真等正觉。
　　北方佛号宝智首如来至真等正觉。
　　东北方佛号坏魔慢步积如来至真等正觉。
　　东南方佛号初发意不退转成首如来至真等正觉。
　　西南方佛号宝盖照空如来至真等正觉。
　　西北方佛号开化如来至真等正觉。
　　下方佛号初发意念断疑拔欲如来至真等正觉。
　　上方佛号消冥等超王如来至真等正觉。

　　佛说偈令人诵得长寿

　　我慈诸龙王　　天上及世间
　　以我此慈心　　得灭诸毒恚
　　我以智慧聚　　用心杀此毒
　　味毒无味毒　　破灭入地去

　　此偈佛说此。恒晨朝时清净已诵一七遍。得无量功德灭一切恶能令人长寿。

　　佛说一切大吉祥灭一切恶陀罗尼

　　南无佛陀　南无达摩　南无僧伽　南无蛇尼浮弹　娑摩伽檀(昵声反)浮梦(暮音)阿多婆勒叉　鸠梨槃陀　弥帝梨　娑呱达　不梨咶(成萨反)蛇娑遮啰　嘟嚧吱(针施反)昼那提　檀暮

　　佛说观佛三昧观四威仪品中出

　　复有化佛教诸声闻。数息安般流光。白骨白骨流光。心净想心不净想。起结使想灭结使想。断结使支想杀使根想。如是诸想九百亿尘数。如数息安般说是名声闻法。菩萨法者唯有四法。一者昼夜六时说罪忏悔。二者常修念佛不诳众生。三者修六和敬心不恚慢。四者修行六念如救头然。佛告父王。如是等名未来世观佛三昧。亦名分别佛身。亦名知佛色相。亦名念佛三昧。亦名诸佛光明。覆护众生。

　　陀罗尼杂集卷第九



　　陀罗尼杂集卷第十

　　　　未详撰者今附梁录
　　　定志慧见陀罗尼一首
　　　八兄弟陀罗尼一首
　　　观世音说应现与愿陀罗尼一首
　　　日藏经中除罪见佛陀罗尼一首
　　　获果利神增善陀罗尼一首
　　　善护除病陀罗尼一首
　　　进果获证修业陀罗尼一首
　　　结缕除睡蒙护陀罗尼一首
　　　咒苏除睡不饥益乳陀罗尼一首
　　　见佛随愿陀罗尼一首
　　　观世音现身施种种愿除一切病陀罗尼一首
　　　散华观世音足下陀罗尼一首
　　　念观世音求愿陀罗尼一首
　　　诵咒手摩眼除一切痛陀罗尼一首
　　　咒盐水饮腹痛者陀罗尼一首
　　　除卒中毒病欲死者陀罗尼一首
　　　除嗔恚陀罗尼一首(出日藏)
　　　观世音除业障陀罗尼一首
　　　佛说咒泥涂身涂幢涂药涂毒涂肿陀罗尼一首
　　　乐虚空藏菩萨陀罗尼一首
　　　观世音陀罗尼一首
　　　忏悔掷花陀罗尼一首
　　　咒肿陀罗尼一首
　　　咒痈疮中恶陀罗尼一首
　　　日藏中护眼陀罗尼一首
　　　四天王咒除一切不祥合五首

　　定志慧见陀罗尼

　　南无佛陀蛇　南无达摩蛇　南无僧伽蛇　檀摩檀　那阇那　阇梨　阇那婆咩汦　呵罗呢呵罗呢　郁波多婆蛇　莎呵
　　此陀罗尼。用秋月若十五日月竟日。入造化首佛形像。以黄华周匝。遍敷其地纵广一步。于东方白时至心诵于一千遍。亦可睹见十方一切诸佛。灭除生死一切罪障。行一七日。佛像后画一菩萨。名金刚住菩萨。前亦诵千遍。一日像前一日菩萨前番诵。若行此陀罗尼人。堕于三涂者无有是处。若人遇疾诸恶来。睹诵此咒三七遍。

　　八兄弟陀罗尼

　　如是我闻。一时佛在舍卫国祇树给孤独园。尔时世尊告阿难言。有八兄弟陀罗尼。汝应受持读诵为人演说。
