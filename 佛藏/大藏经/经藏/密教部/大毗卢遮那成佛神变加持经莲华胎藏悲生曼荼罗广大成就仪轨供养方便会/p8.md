<!-- { "loadSidebar": true } -->
　　到殊胜位者　　唯愿圣天众
　　决定证知我　　各当随所安
　　后复垂哀赴

　　真言曰。
　　唵(一)讫哩妒嚩(二合)(二)萨嚩萨怛嚩(二合)啰他(二合)(三)悉地捺哆(引)(四)野他(引)努誐(引五)蘖车特梵(二合六)没驮尾洒盐(七)布曩啰誐摩曩野睹(八)唵钵娜么(二合)萨怛嚩(二合)穆(九)
　　如前三密护　　忏悔随喜等
　　思惟菩提心　　而住萨埵身
　　圣力所加持　　行愿相应故
　　持明传本教　　无越三昧耶
　　顺行于学处　　悉地当现前
　　我依大日教　　开示瑜只行
　　修证殊胜福　　普利诸有情


　　大毗卢遮那经广大成就仪轨卷下

　　大毗卢遮那成就仪轨二卷。法全阿阇梨住玄法寺而所撰集。故呼曰玄法寺仪轨。此慈觉大师之请来也。旧本五言偈颂一行四句。是古来调经本之通法也。然今所梓行则一行三句。是由间有脚注其句难分而已。又其所仇正皆以冠注之。庶乎后贤为再正之。旹。
　　正德元年龙集辛卯仲秋念有三日灵云道场沙门慧光钦识

