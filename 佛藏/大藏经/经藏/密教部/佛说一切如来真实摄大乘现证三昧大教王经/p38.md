<!-- { "loadSidebar": true } -->
　　彼中入已速称言　　我求秘密成就法
　　是法贪性所出生　　如是一切皆成就

　　此佛所说降三世法门。
　　莲华部曼拏罗清净成就秘密教理。
　　调伏世间胜法仪　　一切莲华部中用
　　智者画此曼拏罗　　彼中入已作是语
　　应言贪法大莲华　　圣尊施我速成就
　　如是言已法相应　　诸曼拏罗皆成就

　　此佛所说观自在法门。
　　宝部曼拏罗清净成就秘密教理。
　　一切义成胜法用　　依此当画曼拏罗
　　是为大宝部相应　　彼中入已作是语
　　悉[亭*夜]悉[亭*夜]大萨埵　　具德一切法成就
　　一切现爱悉地门　　意乐最上皆成就
　　如是称说秘密语　　诸曼拏罗中入已
　　得大悉地法圆成　　秘密供养胜无上
　　从是已后自成就　　一切所作常得成
　　若此秘密法速成　　真实警悟亦成就

　　此佛所说金刚萨埵法门。
　　如上是为诸部曼拏罗清净成就秘密教理。
　　复次金刚手菩萨摩诃萨。宣说诸部诸印秘密成就教理。
　　谓先通说一切如来印秘密成就教理。
　　如来广大极微妙　　随所爱乐施诸乐
　　真实随转如实言　　生毁谤者不成就

　　如来部大印秘密成就教理。
　　当结本部大印契　　如其所说依次第
　　而此真实秘密门　　从金刚语所宣说
　　金刚萨埵即我是　　金刚明妃住我心
　　一切身分相合时　　勇起金刚高举相
　　金刚高举大明妃　　真实警悟随爱乐
　　一切身中坚固成　　如其所说速成就

　　此佛所说金刚高举法门。
　　金刚部三昧印秘密成就教理。
　　悉[亭*夜]悉[亭*夜]等三昧　　三摩逾[亢*欠]我爱乐
　　今此警悟速疾门　　随其所乐皆成就

　　此佛所说金刚三昧法门。
　　莲华部法印秘密成就教理。
　　没[亭*夜]没[亭*夜]大萨埵　　本部善爱者爱乐
　　今此警悟速疾门　　随其所乐随成就

　　此佛所说法金刚法门。
　　宝部羯磨印秘密成就教理。
　　善爱者作众羯磨　　本部金刚我成就
　　今此警悟速疾门　　随其所乐随成就

　　此佛所说虚空藏法门。
　　如上是为诸部诸印秘密成就教理。
　　复次金刚手菩萨摩诃萨。宣说诸部三昧。秘密成就教理。
　　谓先通说一切如来三昧秘密成就教理。
　　为利益诸外见者　　故佛隐覆善爱法
　　但当依法画印成　　此了知已即成就

　　此佛所说一切如来三昧法门。
　　如来部三昧秘密成就教理。
　　善知一切有情意　　常施一切有情乐
　　与诸有情为父尊　　即佛胜欲胜三昧

　　此佛所说一切如来法门。
　　今此一切佛世尊　　最上秘密未曾有
　　若清净信能了知　　诸难成者亦成就

　　此佛所说执金刚法门。
　　金刚部三昧秘密成就教理。
　　贪清净中难著者　　邪外非见执我者
　　最胜三昧破彼心　　此了知已得成就

　　此佛所说执金刚法门。
　　莲华部三昧秘密成就教理。
　　大种出生于一切　　是中何等说清净
　　诸邪外者破相时　　决定秘密得成就

　　此佛所说金刚眼法门。
　　宝部三昧秘密成就教理。
　　宝中善爱宝和合　　是宝秘密而聚集
　　此善爱宝无上门　　如应观察得成就

　　此佛所说智积法门。
　　如上是为诸部三昧秘密成就教理。
　　复次金刚手菩萨摩诃萨。宣说诸部供养秘密成就教理。
　　谓先通说一切如来供养秘密成就教理。
　　诸善爱者众围绕　　作诸适悦妙爱事
　　奉献供养佛世尊　　即得供养法成就

　　此佛所说觉智法门。
　　如来部供养秘密成就教理。
　　作妙乐事懈息已　　彼胜乐从乐事生
　　四处礼敬供养时　　奉献诸佛速成就

　　此佛所说坚固法门。
　　金刚部供养秘密成就教理。
　　结降三世三昧印　　善爱和合妙乐生
　　以彼和合妙乐因　　奉献诸佛得成就

　　此佛所说金刚降三世法门。
　　莲华部供养秘密成就教理。
　　想我即成观自在　　于所爱相善观察
　　以彼观察胜乐因　　奉献诸佛速成就

　　此佛所说莲华眼法门。
　　宝部供养秘密成就教理。
　　羯磨印契结成已　　诸庄严具以严身
　　善爱和合供养时　　广大奉献得成就

　　此佛所说金刚宝法门。
　　如上是为诸部供养秘密成就教理。
　　复次金刚手菩萨摩诃萨。宣说诸部胜秘密供养成就教理。
　　谓先通说一切如来胜秘密供养成就教理。
　　他所善爱秘密法　　是中无有能知者
　　依法观想于佛身　　即得供养法成就

　　此佛所说觉智法门。
　　如来部胜秘密供养成就教理。
　　相合金刚嬉戏法　　次系金刚妙宝鬘
　　作彼金刚大歌音　　金刚旋舞为供养
　　诸欲妙乐胜灌顶　　歌舞乐中生胜乐
　　此外无别有法门　　秘密供养为上者

　　金刚部胜秘密供养成就教理。
　　如教所说诸法仪　　胜供养为密供养
　　观想降三世圣尊　　即得供养法成就

　　此佛所说金刚秘密法门。
　　莲华部胜秘密供养成就教理。
　　如教所说秘密法　　大法印契妙供养
　　调伏世间印契成　　即得供养法成就

　　此佛所说观自在法门。
　　宝部胜秘密供养成就教理。
　　如教所说秘密法　　羯磨印契妙供养
　　一切义成法相应　　即得供养法成就

　　此佛所说金刚藏法门。
　　如上是为诸部胜秘密供养成就教理。
　　复次金刚手菩萨摩诃萨。宣说诸部开觉真实甚深秘密成就教理。
　　谓先通说一切如来开觉真实甚深秘密成就教理。
　　从三摩地智出生　　所应成佛依次第
　　萨埵爱乐法相应　　由斯速得无上法

　　此佛所说觉智法门。
　　如来部开觉真实甚深秘密成就教理。
　　萨埵无始亦无终　　斯乃虚空出生相
　　一切皆是普贤身　　妙欲一切世间主
　　所有一切有情心　　彼坚固性即萨埵
　　相合金刚等无殊　　决定同成金刚性
　　建立萨埵法成已　　复成金刚萨埵尊
　　即此具德大士身　　金刚萨埵是如来
　　最初觉了自心已　　成佛菩提如教说
　　即彼所成佛世尊　　出生一切如来部

　　此佛所说无始无终萨埵法门。
　　由是便成如来部　　即此说为金刚部
　　净莲华部成亦然　　此复说名大宝部

　　此佛所说一切如来轮法门。
　　如上是为诸部开觉真实甚深秘密成就教理。
　　复次金刚手菩萨摩诃萨。宣说诸部印契标帜执持成就秘密教理。
　　谓先通说一切如来标帜执持成就秘密教理。
　　即此具德萨埵尊　　金刚萨埵心中住
　　相合三摩地法门　　是为成佛菩提者

　　此佛所说觉智法门。
　　如来部标帜执持成就秘密教理。
　　金刚杵善觉了性　　胜钩乃表摄持法
　　箭射厌离妙智门　　善哉是为欢喜相
　　妙宝以为庄严具　　日轮是持光明相
　　宝幢即表建立门　　笑相说为大悦乐
　　莲华表贪清净法　　利剑断彼烦恼冤
　　大轮境界法为因　　语即妙谈持诵相
　　众妙金刚巧业性　　甲胄善护不破坏
　　如牙极恶可怖形　　拳缚以表印法用
　　如佛世尊法常住　　金刚萨埵遍所行
　　金刚杵等标帜门　　亦然观想此成就

　　此佛所说一切如来标帜法门。
　　如上是为诸部印契标帜执持成就秘密教理。
　　复次金刚手菩萨摩诃萨。宣说诸部印缚出生成就秘密教理。
　　谓先通说一切如来印缚出生成就秘密教理。
　　盘结金刚加趺相　　二手当作金刚缚
　　金刚萨埵三摩地　　依法速疾得成佛

　　此佛所说觉智法门。
　　如来部印缚出生成就秘密教理。
　　譬如世间王印契　　印已即成王教令
　　大士秘密诸印门　　普印有情皆顺伏
　　所有身语心金刚　　影像秘密胜法用
　　即诸大士大印门　　此了知已得成就

　　此佛所说普贤法门。
　　金刚部印缚出生成就秘密教理。
　　如彼极胜三昧印　　随其何等应结者
　　悉无过越此法门　　亦然一切如来法
　　佛及金刚萨埵等　　最胜印契三昧缚
　　乃至尽寿不应违　　此了知已得成就

　　此佛所说金刚三昧法门。
　　莲华部印缚出生成就秘密教理。
　　彼一切佛金刚语　　依法不应有违越
　　是中若知此缚门　　知已即得法成就

　　此佛所说法金刚法门。
　　宝部印缚出生成就秘密教理。
　　金刚教令大羯磨　　是中不应有违越
　　而此教令羯磨门　　此了知已得成就

　　此佛所说坚固法门。
　　如上是为诸部印缚出生成就秘密教理。
　　尔时具德金刚手菩萨摩诃萨。前白佛言。世尊我此所说诸部法门。唯愿世尊加持摄受。即时一切如来又复云集。咸共称赞一切如来增上主宰金刚手菩萨摩诃萨。颂曰。
　　金刚萨埵善哉者　　金刚大宝复善哉
　　善哉金刚妙法门　　善哉金刚胜羯磨
　　能善宣说此正法　　无上金刚秘密乘
　　一切如来秘密门　　大乘现证法中摄

　　一切如来真实摄一切仪轨最上秘密广大教理分第二十五之一

　　尔时金刚手菩萨摩诃萨。宣说诸部最上法成就教理。
　　谓先通说一切如来最上法成就教理。
　　所有佛法三摩地　　妙等引心当观想
　　念佛三昧法相应　　即得无上法成就

　　此佛所说诸如来法门。
　　如来部最上法成就教理。
　　金刚萨埵三摩地　　妙等引心当观想
　　贪性随念法相应　　即得最上法成就

　　此佛所说一切如来三摩地法门。
　　金刚部最上法成就教理。
　　于降三世胜相前　　依法观想亦复然
　　由金刚手力所成　　即得降三世成就

　　此佛所说金刚萨埵法门。
　　莲华部最上法成就教理。
　　调伏世间法圣尊　　于前观想亦如是
　　诸相具足妙庄严　　遍作一切调伏事

　　此佛所说法金刚法门。
　　宝部最上法成就教理。
　　一切义利成就相　　于前观想亦复然
　　诸相具足法圆成　　即得具足胜财宝

　　此佛所说金刚手法门。
　　如上是为诸部最上法成就教理。

　　佛说一切如来真实摄大乘现证三昧大教王经卷第二十七



　　佛说一切如来真实摄大乘现证三昧大教王经卷第二十八

　　　　西天译经三藏朝奉大夫试光禄卿传法大师赐紫沙门臣施护等奉　诏译

　　一切如来真实摄一切仪轨最上秘密广大教理分第二十五之余

　　复次金刚手菩萨摩诃萨。宣说诸部法三昧成就教理。
