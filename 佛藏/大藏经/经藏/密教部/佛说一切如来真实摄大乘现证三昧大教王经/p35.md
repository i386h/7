<!-- { "loadSidebar": true } -->
　　唵(引)嚩日啰(二合)啰怛那(二合)萨契尾[寧*也](切身引)达啰怛网(二合一句)钵啰(二合)野蹉尸(引)竭囕(二合)阿毗诜左(引)呬(二)诃诃诃诃怛啰(二合)(三)
　　然后如教所说教授结彼四种印契。亦然作彼四种成就。
　　尔时虚空藏菩萨摩诃萨。复说此一切义成就大明曰。
　　唵(引)嚩日啰(二合)摩尼达啰(一句)萨哩嚩(二合引)[口*栗]他(二合)悉亭弥(引)钵啰(二合)野蹉呼(引)(二)婆誐鑁嚩日啰(二合)啰怛那(二合)吽(引)(三)
　　次说此曼拏罗颂曰。
　　我今复次当演说　　大曼拏罗胜无上
　　依一切义成就坛　　如前法用周遍画

　　次说秘密智印智法。
　　所有色等五欲境　　不舍离故受诸乐
　　以此奉献佛世尊　　即得成就诸仪轨

　　所有四种印智法。即以如是[巾*(穴/登)]像等及大士印契。左月曼拏罗中。依法画已。当作所求成就事业。
　　尔时一切如来又复云集。咸共称赞虚空藏菩萨摩诃萨。说是颂曰。
　　金刚萨埵善哉者　　金刚大宝复善哉
　　善哉金刚妙法门　　善哉金刚胜羯磨
　　能善宣说此正法　　无上金刚秘密乘
　　一切如来秘密门　　大乘现证法中摄

　　尔时金刚手菩萨摩诃萨。宣说诸部大真实法广大教理。
　　此中先当通说大印最上成就教理。颂曰。
　　所有如来大印契　　成结周遍等空界
　　诸佛影像安立成　　从心中入而广大
　　若有于此现生中　　欲求最上寂静法
　　除成佛事外复无　　彼成就法能过上

　　次说如来部诸印最上成就教理。
　　大印颂曰。
　　大印依法而相合　　此即大士尊所说
　　一切教迹我悉随　　大士法用而观想
　　若有于此现生中　　欲求菩萨胜善果
　　己身辨事外复无　　彼成就法能过上

　　三昧印最上成就教理。
　　如执金刚成就法　　我此亦然作观想
　　成佛菩萨外复无　　彼成就法能过上

　　法印最上成就教理。
　　所有自性清净语　　此即一切法所说
　　得成佛事外复无　　彼成就法能过上

　　羯磨印最上成就教理。
　　诸种一切处清净　　一切事业亦清净
　　成佛菩萨外复无　　彼成就法能过上

　　复次金刚手菩萨摩诃萨。宣说本部最上成就教理。先说大印最上成就教理。
　　佛智为利诸有情　　设诸成就方便法
　　依法观想大印成　　于现生中得成佛

　　三昧印最上成就教理。
　　如执金刚成就法　　我此亦然作观想
　　大印方便依法成　　刹那得成菩萨位

　　法印最上成就教理。
　　一切法本无文字　　是中戏论无所有
　　此说即是胜法门　　观想得成菩萨位

　　羯磨印最上成就教理。
　　随有所作诸事业　　是中若净若非净
　　悉以奉献佛世尊　　刹那得成菩萨位

　　复次金刚手菩萨摩诃萨。宣说莲华部最上成就教理。
　　先说大印最上成就教理。
　　贪法本来性清净　　外事毕竟无所有
　　此中离贪法亦无　　是即大乘中成就

　　三昧印最上成就教理。
　　惯习事谓大慈心　　坚固三摩地法用
　　广大如教说相应　　刹那得成菩萨位

　　法印最上成就教理。
　　贪法自性本清净　　此教最初作是说
　　贪波罗蜜得圆成　　刹那获成菩萨位

　　羯磨印最上成就教理。
　　所有一切见与闻　　若觉若知亦复然
　　我及一切诸有情　　常令普尽苦边际

　　复次金刚手菩萨摩诃萨。宣说宝部最上成就教理。
　　先说大印最上成就教理。
　　由一切佛灌顶我　　是故得成金刚藏
　　而此观想遍无性　　刹那得成菩萨位

　　三昧印最上成就教理。
　　一切有情令得此　　随诸意愿悉圆满
　　虚空藏尊等无差　　刹那得成菩萨位

　　法印最上成就教理。
　　充当己身弃舍已　　然复欢喜施珍财
　　说法成印语庄严　　现生得成菩萨位

　　羯磨印最上成就教理。
　　若欲利益诸贫者　　出生财宝为最上
　　勤求菩萨外复无　　彼成就法能过上

　　如上是为诸部诸印。得佛菩萨最上成就广大教理。
　　复次金刚手菩萨摩诃萨。宣说诸部三昧成就教理。
　　谓先通说一切如来三昧成就教理。
　　若与贪染相合故　　即彼贪染自清净
　　乃是诸佛大印门　　此说名为智三昧

　　如来部三昧成就教理。
　　若不舍离诸欲贪　　即是三昧大妙理
　　此如来部清净门　　诸佛尚不敢违越

　　金刚部三昧成就教理。
　　诸佛本无忿怒心　　利有情故现忿怒
　　此大金刚部法门　　三昧无有违越者

　　莲华部三昧成就教理。
　　以彼自性清净智　　若欲作事随应作
　　此大莲华部法门　　三昧无有违越者

　　宝部三昧成就教理。
　　所有若少若多性　　随所乐欲法亦然
　　不空事业日常行　　此即是为施三昧

　　如上是为诸部三昧教理。
　　复次金刚手菩萨摩诃萨。宣说诸部法成就教理。
　　谓先通说一切如来法成就教理。
　　此中佛无法可说　　无说已即法尔字
　　乃为佛法大印门　　是即大智最上法

　　如来部法成就教理。
　　贪染清净无复上　　是中常施诸法乐
　　此如来部妙法门　　羯磨成就最上作

　　金刚部法成就教理。
　　诸佛教敕清净义　　救度有情利亦然
　　无忿怒中忿恚生　　破诸魔恶得成就

　　莲华部法成就教理。
　　莲华处染而无染　　贪性亦然无所著
　　此说若知外事无　　设作诸罪亦无染

　　宝部法成就教理。
　　平等布施无有法　　真实所行说亦然
　　此宝部法外复无　　彼成就法能过上

　　如上是为诸部法成就教理。

　　佛说一切如来真实摄大乘现证三昧大教王经卷第二十四



　　佛说一切如来真实摄大乘现证三昧大教王经卷第二十五

　　　　西天译经三藏朝奉大夫试光禄卿传法大师赐紫沙门臣施护等奉　诏译

　　一切如来真实摄一切仪轨随应方便广大教理分第二十三之二

　　复次金刚手菩萨摩诃萨。宣说诸部羯磨成就教理。谓先通说如来羯磨成就教理颂曰。
　　一切有情悉成佛　　或成菩萨亦复然
　　如教所说依法仪　　能施羯磨胜成就

　　如来部羯磨成就教理。
　　布以四种胜供养　　四种相应法亦然
　　随其四时作法仪　　当作羯磨成就事

　　金刚部羯磨成就教理。
　　为欲破灭恶有情　　随不善法亦应作
　　此金刚部羯磨仪　　能与一切胜成就

　　莲华部羯磨成就教理。
　　诸有怖者施无畏　　如教所说法亦然
　　此莲华部羯磨仪　　能施一切佛成就

　　宝部羯磨成就教理。
　　依法施彼宝灌顶　　圆满一切胜意愿
　　诸佛诸有情亦然　　成就一切羯磨事

　　如上是为诸部羯磨成就教理。
　　复次金刚手菩萨摩诃萨。宣说诸部法性智成就教理。
　　谓先通说如来法性智成就教理。
　　金刚萨埵三摩地　　诸佛法性于中住
　　即以是智成佛尊　　此外无别佛可得

　　如来部法性智成就教理。
　　依法观想于大印　　能成一切成就事
　　此即如来部法门　　施彼法性胜成就

　　金刚部法性智成就教理。
　　三昧胜印依法结　　能成一切羯磨事
　　依彼大印本法仪　　即得金刚胜成就

　　莲华部法性智成就教理。
　　所有法印本法用　　如其法仪转法印
　　而此成就妙法门　　是即法性金刚法

　　宝部法性智成就教理。
　　依彼羯磨印法用　　羯磨金刚杵安心
　　如是观想法性成　　即得一切胜羯磨

　　如上是为诸部法性智成就教理。
　　复次金刚手菩萨摩诃萨。宣说诸部智印成就教理。谓先通说如来智印成就教理。
　　金刚萨埵三摩地　　净月金刚胜法用
　　随诸色相现应知　　亦然世间随相现
　　净中净胜智应知　　是相洁白而明亮
　　染中染现忿怒身　　随诸色相彼身现

　　如来部智印成就教理。
　　依法大印而相合　　月曼拏罗妙光明
　　随其自事若了知　　亦然悉知世间意

　　金刚部智印成就教理。
　　若在虚空若余方　　随现忿怒曼拏罗
　　若如是相有所观　　彼如是意悉明了

　　莲华部智印成就教理。
　　微妙文字成行列　　想现虚空分位中
　　随诸色相次第知　　彼如是相从心现

　　宝部智印成就教理。
　　应遍观察诸世间　　若如是相有对碍
　　彼如是相亦然观　　而世间心悉明了
　　此如是心相合故　　是中有去亦有来
　　若所作中有动摇　　随所见相亦然现
　　所有别别诸有情　　以等至心普观想
　　彼彼所见亦复然　　而一切心悉觉了

　　此佛所说执金刚法门。
　　如上是为诸部智印成就教理。
　　复次金刚手菩萨摩诃萨。宣说诸部成就智教理。
　　谓先通说如来成就智教理。
　　大士加持胜法用　　想己身即佛影像
　　此如是智若相应　　即得最上佛成就

　　如来部成就智教理。
　　若在虚空若余方　　现黄白光曼拏罗
　　中有自印大士身　　历然焕明而可见

　　金刚部成就智教理。
　　若如是相诸影像　　是中黑色随应观
　　金刚部胜成就门　　速得所欲皆如意

　　莲华部成就智教理。
　　即彼虚空妙青色　　是中随见莲华相
　　此大莲华部印明　　成就出生如是法
　　宝部成就智教理
　　若在虚空若余方　　即彼虚空净无垢
　　渐广出现光明鬘　　见已速得成就法
　　金刚萨埵等大士　　月曼拏罗妙光明
　　随方如应现圣身　　成就时起自色相

　　如上是为诸部成就智教理。
　　复次金刚手菩萨摩诃萨。宣说诸部神通智成就教理。
　　谓先通说如来神通智成就教理。
　　金刚萨埵三摩地　　想现如来一切身
　　观想一切菩萨等　　出现诸身亦复然

　　如来部神通智成就教理。
　　金刚萨埵大印契　　妙等引心依法结
　　依此法作成就时　　即获五种神通事

　　所谓天眼智通等。
　　大印依法而相合　　是中发生于眼识
　　随彼所有观察时　　一切极远尚能见

　　此佛所说金刚萨埵法门。
　　大印依法而相合　　是中发生于耳识
　　彼一切事随所思　　一切极远能闻听

　　此佛所说金刚萨埵法门。
　　大印依法而相合　　是中发生于意识
　　随诸有情若观时　　悉能了知彼心意
　　大印依法而相合　　是中若自若他人
