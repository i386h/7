<!-- { "loadSidebar": true } -->
　　忿怒意爇金刚华　　得依金刚教令作
　　复以前柴依法用　　忿怒心举火炽燃
　　随取华鬘掷炉中　　使彼悉依教令作
　　吉木为柴忿怒意　　等摄心举火炽燃
　　掷彼金刚手华鬘　　依彼教令成所作
　　复用前柴作护摩　　忿怒心燃火炽焰
　　衣服作法掷炉中　　刹那令彼随教令

　　此等大明曰。
　　吽(引)嚩日啰(二合)嚩商葛啰(引)野莎(引)贺(引一句)
　　吽(引)燥(引)哩嚩日啰(二合)嚩商葛啰(引)野莎(引)贺(引一句)
　　吽(引)嚩日啰(二合)播(引)尼嚩商葛啰(引)野莎(引)贺(引一句)
　　吽(引)没驮嚩商葛啰(引)野莎(引)贺(引一句)
　　复次教授秘密羯磨印智。
　　同彼所爱作法者　　安膳那用出生门
　　和合设法置其中　　得乐触故生敬爱
　　雌黄用于出生门　　作金刚缚而打掷
　　随四种相作相应　　即获四种成就法
　　牛黄安置出生门　　以秘密拳而逼附
　　即于彼处炽焰生　　得与执金刚无异
　　郁金用于出生门　　彼作萨埵金刚法
　　隐覆彼中炽焰燃　　得与执金刚无异

　　此等大明曰。
　　唵(引)虞呬也(二合)啰底嚩日啰(二合)嚩商葛啰悉[亭*夜](切身下同)吽(引一)
　　唵(引)虞呬也(二合)嚩日啰(二合)悉[亭*夜]吽(引一句)
　　唵(引)嚩日啰(二合)驮啰虞呬也(二合)悉[亭*夜]吽(引一句)
　　唵(引)嚩日啰(二合)虞呬也(二合)悉[亭*夜]吽(引一句)
　　复次教授金刚部羯磨大印智。
　　金刚事业依法用　　所有大印如次第
　　金刚忿怒法相应　　以金刚拳善作用
　　胜三昧印亦如是　　当依降三世指法
　　所有法印用亦然　　即唵字等诸文字
　　彼诸羯磨印次第　　以羯磨拳依法作
　　金刚羯磨法相应　　作诸成就皆清净

　　大金刚部广大仪轨分第十

　　尔时世尊。复入一切如来金刚三昧印加持三摩地。宣说自部最上大明曰。
　　唵(引)萨哩嚩(二合)怛他(引)誐多嚩日啰(二合)三摩曳(引)吽(引一句)
　　尔时金刚手菩萨摩诃萨。宣说自部金刚三昧印明曰。
　　唵(引)嚩日哩(二合)摩吒(半音一句)
　　尔时金刚藏菩萨摩诃萨。宣说自部宝三昧印明曰。
　　吽(引)勃哩(二合)酤胝嚩日哩(二合)啰吒(半音一句)
　　尔时金刚眼菩萨摩诃萨。宣说自部法三昧印明曰。
　　吽(引)钵讷摩(二合)嚩日哩(二合)涅哩(二合)吒(半音一句)
　　尔时金刚巧业菩萨摩诃萨。宣说自部羯磨三昧印明曰。
　　吽(引)嚩日啰(二合)葛哩摩(二合引)屹哩(二合)讫哩(二合)吒(半音一句)
　　尔时金刚手菩萨摩诃萨。复次宣说降三世四印曼拏罗。
　　我今次第当演说　　最上四印曼拏罗
　　其相犹如金刚界　　金刚忿怒故此说
　　依大曼拏罗法用　　如此抨诸曼拏罗
　　降三世等随所应　　周匝当画于佛像

　　所有四印曼拏罗中。钩召等法广大仪轨。皆悉依彼大曼拏罗法用作已。行人依法应入四印曼拏罗中。入已教授秘密印智。
　　自当依法画四印　　清净法性曼拏罗
　　与相应者同语言　　常得所作皆成就
　　自当依法画四印　　清净法性曼拏罗
　　同彼妙爱语言时　　由观视故得成就
　　自当依法画四印　　清净法性曼拏罗
　　妙相相应者转时　　即得妙乐事成就
　　自当依法画四印　　清净法性曼拏罗
　　同妙爱语乐合时　　即获一切胜悉地

　　此等清净法性印明。
　　唵(引)萨哩嚩(二合)怛他(引)誐多秫驮达哩摩(二合)帝(引)呼(引一句)
　　唵(引)嚩日啰(二合)尾秫驮捺哩(二合)瑟征(二合)[口*弱](一句)
　　唵(引)莎婆(引)嚩秫驮目契吽(引一句)
　　唵(引)萨哩嚩(二合)秫驮哥(引)野嚩(引)吒摩(二合)那塞哥(二合)哩摩(二合)嚩日哩(二合)[亢*欠](一句)
　　复次教授四印曼拏罗中秘密中秘密印智。
　　此曼拏罗得入已　　五欲妙乐悉能成
　　他相应者法合时　　即得最上成就事

　　此大明曰。
　　呼(引)嚩日啰(二合)哥(引)摩(一句)
　　然后如教所说。以金刚宝莲华三叉印等。如是四三昧印广大仪轨。如应教授已。即当依此四印法用。作金刚歌乐及金刚萨埵嬉戏歌音歌咏。奉献一切圣贤。次以印对印小印智印。现前一切旋舞。作供养事。由是旋舞供养故。即得旋舞供养事业成就。
　　当依金刚旋舞法　　即以二手忿怒指
　　依法当于自心间　　结彼降三世大印
　　金刚旋舞亦复然　　左手当执右手拳
　　旋转还复额前安　　头指次应置于口
　　又复解其旋舞相　　二拳齐密而相合
　　头指复安于心间　　顶礼意生于战悚
　　次竖金刚忿怒指　　即复仰起面相合
　　后复旋转置顶间　　头指还于口门住

　　此名四印曼拏罗。
　　尔时金刚手菩萨摩诃萨。复说自部金刚忿怒三昧大明曰。
　　吽(引)
　　复次说此曼拏罗。
　　我今次第当演说　　外界最上曼拏罗
　　其相犹如金刚界　　应知此即降三世
　　依大曼拏罗法用　　外曼拏罗应遍画
　　彼中所画依法仪　　月轮中布金刚杵
　　金刚杵即降三世　　依法执持于大印
　　作金刚步妙威势　　色相随应如教说

　　所有外秘密曼拏罗中。一切所用仪轨广大作已。次说金刚降三世秘密印智。
　　此曼拏罗当入已　　以忿怒指而坚密
　　出生门中作法时　　一切事业善成就

　　求成就大明曰。
　　吽(引)嚩日啰(二合)三摩野讫哩(二合)咄(半音一句)
　　复次教授金刚降三世秘密成就印智。
　　此曼拏罗善入已　　最胜大印应安置
　　金刚吽字和合时　　即能善作诸事业

　　彼成就大明曰。
　　吽(引)嚩日啰(二合)三摩野吽(引一句)
　　如其所说四印。依法教授。成结仪则。然后从是出生诸成就事。随其曼拏罗如是[巾*(穴/登)]像等。诸有画者。作诸形像。应悉通用此成就法。
　　尔时金刚手菩萨摩诃萨。向诸如来作是白言。世尊一切如来。愿加持我。我此部中所作法用。悉为一切有情随其所欲作利益事。普令获得诸成就故。
　　尔时世尊一切如来。为欲建立此降三世大仪轨故。即复云集作是赞言。
　　金刚萨埵善哉者　　金刚大宝复善哉
　　善哉金刚妙法门　　善哉金刚胜羯磨
　　能善宣说此正法　　无上金刚秘密乘
　　一切如来秘密门　　大乘现证法中摄

　　三世轮大曼拏罗广大仪轨分第十一

　　尔时世尊一切如来。如是悉知金刚手菩萨摩诃萨已。咸作是言。金刚手汝今当依一切如来教令所行。彼大自在天以降伏故。久践足心。而今宜应举足放释。
　　是时金刚手菩萨摩诃萨。白诸如来言。我首受于一切如来忿怒灌顶。使我调伏一切恶者。今此云何令我放释。尔时一切如来。为令普尽三世增上主宰大自在天得活命故。从一切如来心出是大明曰。
　　唵(引)嚩日啰(二合)萨埵吽(引)[口*弱](一句)
　　此大明印。
　　坚固应作秘密钩　　诸指向外而舒展
　　是印相合置顶中　　死者能令得还命

　　说是印明时。而彼下方跋娑摩餐那世界。跋娑弥莎啰你哩瞿沙如来。忽从大自在天身中出现。说此颂曰。
　　大哉一切正觉尊　　诸佛大智无有上
　　能令死者有情身　　去识还来得活命

　　尔时金刚手菩萨摩诃萨。即说此举足大明曰。
　　唵(引)嚩日啰(二合)目(一句)
　　此大明印。
　　齐竖金刚忿怒指　　指面不著坚固住
　　旋转还成二金刚　　从下渐起至顶上

　　说是印明时。金刚手菩萨摩诃萨。即举足心。彼大自在天。从是得起还活其命。时大自在天。由彼如来威神建立。得活命已。于彼世界当受灌顶。即于彼界。为诸有情作利益事。亦使调伏诸恶有情。
　　尔时金刚手菩萨摩诃萨。从此足心出生大明。名为月足。是即一切如来菩萨智印。大明曰。
　　唵(引)赞捺噜(二合引)多哩(引)三满多跋捺啰(二合)枳啰尼(引一句)摩贺(引)嚩日哩(二合)尼吽(引)(二)
　　此大明印。
　　坚固应作金刚缚　　小指大指二皆竖
　　起是印住等摄心　　此说名为月光印

　　出是印明时。即从金刚手大菩萨足心。出现月上如来。如是出现已。时大自在天。举头置于金刚手大菩萨足。菩萨即为灌其半月顶相。得灌顶已。乃于金刚手大菩萨左面。如理而住。然后一切如来。以金刚叉授大自在天双手掌中。令与金刚手大菩萨作助伴者。复以金刚最上明灌顶法。而为灌顶。乃立其名号金刚最上明菩萨。

　　佛说一切如来真实摄大乘现证三昧大教王经卷第十四



　　佛说一切如来真实摄大乘现证三昧大教王经卷第十五

　　　　西天译经三藏朝奉大夫试光禄卿传法大师赐紫沙门臣施护等奉　诏译

　　三世轮大曼拏罗广大仪轨分第十一之二

　　尔时金刚最上明菩萨摩诃萨。即以所受大金刚叉。如轮旋转。作妙旋舞供养事业。说此颂曰。
　　大哉一切正觉尊　　大菩提心无有上
　　圣尊胜足若触时　　由斯我当得成佛

　　尔时金刚手菩萨摩诃萨。从金刚忿怒三摩地起。前白佛言。世尊我初手受一切如来大金刚杵。而复授我金刚手灌顶法。彼时大自在天等。悉处外界诸金刚部。今此建立降三世大曼拏罗已。如我所作。由斯因故。此等有情。悉得不退转于阿耨多罗三藐三菩提。
　　尔时世尊大毗卢遮那如来应供正等正觉。即说一切如来大士顶轮大明曰。
　　唵(引)嚩日啰(二合)萨都(引)瑟尼(二合引)沙吽(引)发吒(半音一句)
　　说是大明时。从一切如来顶中。出现具德金刚手大菩萨像。像中复现无数色光。普照世界。照已旋还。合于金刚手大菩萨上。然后乃成一切如来顶轮光聚。于是光聚中。出此一切如来顶轮大明曰。
　　唵(引)那莫萨哩嚩(二合)怛他(引)誐都(引)瑟尼(二合引)沙帝(引)儒(仁祖切)啰(引)尸(引)那嚩路(引)吉多母(引)哩驮(二合)吽(引一句)入嚩(二合)罗(二)达哥达哥(三)尾捺啰尾捺啰(四)亲那(五)频那吽(引)发吒(半音六)
　　尔时金刚手菩萨摩诃萨。说此自部使者说自心明曰。
　　唵(引)你逊婆嚩日啰(二合)吽(引)发吒(半音一句)
