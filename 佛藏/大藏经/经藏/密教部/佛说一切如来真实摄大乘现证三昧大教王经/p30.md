<!-- { "loadSidebar": true } -->
　　纥哩纥哩纥哩字　　即得观自在成就
　　观自在尊三摩地　　结三昧印称室哩
　　室哩室哩室哩字　　称已即得胜成就
　　观想观自在等至　　妙等引心称狄俱
　　狄俱狄俱狄俱字　　莲华忿怒得成就
　　彼羯磨印相合故　　大莲华成而善妙
　　悉悉悉悉合称时　　即得一切悉地法

　　此等大明曰。
　　唵(引)系(引)悉[亭*夜](一句)
　　唵(引)室哩(二合)悉[亭*夜](一句)
　　唵(引)狄俱(半音)悉[亭*夜](一句)
　　唵(引)悉悉[亭*夜](一句)
　　次当教授羯磨秘密印智法。
　　观自在尊妙等至　　一切善爱者爱乐
　　阿呼苏珂此称时　　彼得一切佛供养
　　观自在尊妙等至　　一切善爱者喜爱
　　称必哩曳必哩曳　　彼得诸佛常爱乐
　　观自在尊妙等至　　一切善爱者悦乐
　　阿呼啰帝此称时　　彼常获得妙乐事
　　观自在尊妙等至　　一切善爱者悦泽
　　苏珂苏珂此称时　　彼得快乐不散坏

　　此等大明曰。
　　唵(引)萨哩嚩(二合)布(引)惹(引)钵啰(二合)嚩哩多(二合)那钵讷摩(二合一句)
　　唵(引)必哩(二合)底葛啰钵讷摩(二合)呼(引一句)
　　唵(引)啰底钵啰(二合)嚩哩多(二合)那钵讷摩(二合一句)
　　唵(引)摩贺(引)苏珂钵讷摩(二合)捺哩(二合)茶[亢*欠](一句)
　　次当教授羯磨大印。如教所说当紧密合掌成三昧印。然后作金刚事业。依曼拏罗法用。于一切处以此印安布。次当称怛啰字。即成莲华部羯磨法印。所有羯磨三昧法。坚固作已。彼羯磨印即得成就。
　　尔时世尊。复入金刚法三昧印加持三摩地。说此自印大明曰。
　　唵(引)嚩日啰(二合)达哩摩(二合)钵讷摩(二合)吽(引一句)
　　尔时金刚手菩萨摩诃萨。说此自印大明曰。
　　唵(引)嚩日啰(二合)剂(引一句)
　　尔时金刚藏菩萨摩诃萨。说此自印大明曰。
　　唵(引)嚩日啰(二合)啰怛那(二合)末酤胝(引)吽(引一句)
　　尔时金刚眼菩萨摩诃萨。说此自印大明曰。
　　唵(引)达哩摩(二合)钵讷弥(二合引)提(引一句)
　　尔时金刚巧业菩萨摩诃萨。说此自印大明曰。
　　唵(引)萨哩嚩(二合)目契吽(引一句)
　　尔时圣观自在菩萨摩诃萨。说此四印曼拏罗颂曰。
　　我今次第当演说　　最上四印曼拏罗
　　其相犹如金刚界　　大曼拏罗等无异
　　四印曼拏罗中间　　依法安布佛形像
　　彼尊周匝诸分位　　当画金刚莲华等

　　此曼拏罗中所有钩召等法。悉依广大仪轨作已。如其所说。引弟子入曼拏罗。谓弟子言。汝不应以此秘密法辄为人说。无令受于极大苦恼夭趣命终。
　　然后教授智出生法。
　　二手执持妙莲华　　一心遍取华妙香
　　以此妙香普供养　　供已速得佛成就
　　宝冠中有佛形像　　妙等引心安布已
　　为起世间敬爱因　　现高举相而顺动
　　莲华莲华大影像　　三摩地心所作已
　　如教安坐依法仪　　意想杀害诸魔恶
　　四门遍设于莲华　　依法作已手中持
　　执已遍作警悟时　　如教复作旋转事

　　此等大明曰。
　　唵(引)囐驮布(引)惹(引)屹啰(二合)娑(引)达野纥哩(二合引一句)
　　唵(引)钵讷摩(二合)末酤吒怛他(引)誐多(一句)嚩尸(引)酤噜萨哩网(二合引)(二)路(引)计(引)说啰那毗尸(引)哥三摩野呼(引)(三)
　　唵(引)钵讷摩(二合)钵讷摩(二合一句)摩(引)啰野萨哩嚩(二合)钵啰(二合)爹哩体(二合引)三摩(引)地倪也(二合引)那吠(引)俱(半音二)
　　唵(引)尾说钵讷摩(二合一句)萨哩嚩(二合)葛哩摩(二合)葛噜婆嚩(二合)罗梨卢梨卢梨吽(引)发吒(半音三)
　　次当教授秘密印智法。
　　随彼爱乐一切事　　此三昧能作成就
　　此印能令难成法　　于刹那间得成就

　　此三昧大明曰。
　　唵(引)娑(引)达野钵讷摩(二合一句)啰(引)誐三摩野恶(二)
　　次当教结此部大印等一切印相。
　　尔时圣观自在菩萨摩诃萨。说此调伏一切世间大明曰。
　　唵(引)萨哩嚩(二合)惹誐讷尾(二合)那野(一句)摩贺(引)萨埵(引)誐蹉尸(引)竭囕(二合)(二)吠(引)说噜(引)必野(二合)三捺哩舍(二合)野(三)摩摩左萨哩嚩(二合)悉驮野钵啰(二合)野蹉纥哩(二合)(四)
　　说是大明已。即说调伏一切世间曼拏罗颂曰。
　　我今次第当演说　　调伏世间曼拏罗
　　依大曼拏罗法用　　外曼拏罗应遍画
　　彼中宫位安莲华　　亦然依法周遍画
　　而诸莲华悉开敷　　是华复具种种色

　　此曼拏罗中所有诸法用引入仪轨等。皆如广大仪轨所说。
　　次当教授调伏一切世间智法。
　　此曼拏罗遍画已　　当知善调伏世间
　　依法观想大印成　　持巧业尊等无异

　　次当教授调伏世间秘密印智法。
　　所有众色三摩地　　妙等引心当观想
　　莲华金刚杵合时　　曼拏罗法得成就

　　然后教授结彼大印等诸印相。此中所有诸成就法[巾*(穴/登)]像法等。皆依一印曼拏罗法用所作成就仪轨。
　　尔时一切如来又复云集。咸共称赞圣观自在菩萨摩诃萨。颂曰。
　　金刚萨埵善哉者　　金刚大宝复善哉
　　善哉金刚妙法门　　善哉金刚胜羯磨
　　能善宣说此正法　　无上金刚秘密乘
　　一切如来秘密门　　大乘现证法中摄

　　一切义成就大曼拏罗广大仪轨分第十九

　　尔时一切如来又复云集。咸共称赞已。得一切如来灌顶宝者。执金刚尊圣虚空藏菩萨摩诃萨一百八名。而伸劝请颂曰。
　　虚空藏尊利有情　　摩诃萨埵大光耀
　　大宝复为妙胜宝　　稽首归命金刚宝
　　得灌顶者大宝主　　广大清净大善妙
　　觉智大宝清净身　　稽首归命宝中宝
　　虚空虚空所出生　　一切虚空大虚空
　　即虚空界具诸愿　　稽首归命诸胜愿
　　宝中出生宝毫相　　即佛毫相妙如来
　　一切上妙一切宝　　稽首归命宝所作
　　妙宝胜宝复宝勇　　亦复为诸如来宝
　　是大虚空最上宝　　稽首归命等虚空
　　殊妙庄严大严丽　　众庄严相妙严者
　　净利清净利有情　　稽首归命布施行
　　最上清净妙法宝　　如来复为僧伽宝
　　大灌顶者利世间　　稽首归命第一义
　　布施广施最上施　　善舍胜舍能舍者
　　利诸有情普利已　　稽首大利善利益
　　如意宝王大威光　　布施波罗蜜多理
　　是即如来大勇猛　　稽首归命一切觉
　　是即如来大珍宝　　是即如来大光明
　　是即如来大宝幢　　稽首归命大笑相
　　如来最上灌顶者　　自灌顶者复大尊
　　世间胜妙世间尊　　稽首归命世间日
　　宝中极上复极上　　众宝庄严诸宝事
　　为宝世间大世间　　稽首归命宝名称
　　为妙宝勇复宝越　　摩尼金刚摩尼德
　　胜妙光明宝照耀　　稽首归命一切宝
　　大身宝杖宝自在　　能满一切誓愿者
　　已得一切意乐圆　　稽首归命众宝聚
　　尽有顶际大威力　　能施诸愿大誓愿
　　一切具足大吉祥　　稽首归命金刚藏
　　已受诸佛灌顶者　　汝寂静尊百八名
　　若人称赞及受持　　彼得刹那灭诸罪
　　我今劝请汝宝主　　善说自尊宝财藏
　　诸佛灌顶最上尊　　真实出生秘密部

　　尔时圣虚空藏菩萨摩诃萨。闻诸如来劝请语已。即说一切如来灌顶三昧大明曰。
　　唵(引)嚩日啰(二合)啰怛那(二合)吽(引一句)
　　尔时世尊大毗卢遮那如来。说此摩尼宝三昧最上大明曰。
　　唵(引)萨哩嚩(二合)怛他(引)誐多(引)舍(引)波哩布(引)啰拏(一句)摩贺(引)啰怛那(二合)吽(引)(二)
　　尔时金刚手菩萨摩诃萨。说此自部出生最上大明曰。
　　唵(引)嚩日啰(二合)啰怛那(二合)吽(引一句)
　　尔时金刚藏菩萨摩诃萨。说此自部最上大明曰。
　　唵(引)摩尼吽(引一句)
　　尔时金刚眼菩萨摩诃萨。说此自部出生最上大明曰。
　　唵(引)钵讷摩(二合)纥哩(二合引一句)
　　尔时金刚巧业菩萨摩诃萨。说此自部最上大明曰。
　　唵(引)尾说啰怛那(二合)吽(引一句)
　　尔时圣虚空藏菩萨摩诃萨。即入一切如来灌顶宝三摩地。如是入已。周遍从彼如来心中。出现金刚摩尼宝相。广大光明普遍照耀一切世界。以一切如来灌顶法。普为一切有情作灌顶已。复聚为一体。其光旋复入具德虚空藏菩萨摩诃萨心。然后即从虚空藏菩萨摩诃萨心。出现具德金刚手尊。周遍具有炽盛光藏。众色金刚大摩尼宝。灌顶宝等妙庄严具。庄严其身。执大金刚净摩尼宝标帜印契。出现如是大菩萨身已。广为一切世界一切有情。雨大珍宝等。出生诸义利。普令一切悉欢喜已。其所现身还复世尊大毗卢遮那如来。周匝金刚界大曼拏罗相应月轮中。依止而住。说此颂曰。
　　大哉一切正觉尊　　一切真实珍宝藏
　　汝此金刚宝部中　　出生世间诸义利


　　佛说一切如来真实摄大乘现证三昧大教王经卷第二十一



　　佛说一切如来真实摄大乘现证三昧大教王经卷第二十二

　　　　西天译经三藏朝奉大夫试光禄卿传法大师赐紫沙门臣施护等奉　诏译

　　一切仪成就大曼拏罗广大仪轨分第十九之余

　　尔时圣虚空藏菩萨摩诃萨。从自部出生已。所有一切如来等一切胜愿。皆悉圆满。说此一切义成就大曼拏罗颂曰。
　　我今次第当演说　　大曼拏罗胜无上
　　其相犹如金刚界　　此名一切义成就
　　坛相四方与四门　　及四楼阁而庄严
　　四线抨量依法仪　　珠璎缯彩广严饰
　　其曼拏罗诸隅分　　及诸门户相合处
　　钿金刚宝于其间　　外曼拏罗抨如次
　　于坛中位依法作　　金刚妙宝所成宫
　　八柱殊胜如本仪　　随教抨量而布设
　　五曼拏罗妙严丽　　种种宝光炽盛照
　　周匝自印而围绕　　彼中依法安佛像

　　此等大明曰。
　　唵(引)没驮啰怛那(二合)吽(引一句)
　　唵(引)嚩日啰(二合)摩尼吽(引一句)
　　唵(引)嚩日啰(二合)啰怛曩(二合引)酤啰吽(引一句)
　　唵(引)嚩日啰(二合)啰怛那(二合)钵讷摩(二合)吽(引一句)
