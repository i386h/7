<!-- { "loadSidebar": true } -->
　　能观彼相知彼心　　过去生事皆发现

　　此佛所说金刚手法门。
　　大印依法而相合　　随所乐起神通事
　　是中若处若诸方　　妙等引心悉能现

　　此佛所说大菩提心法门。
　　金刚部神通智成就教理。
　　所有降三世胜印　　妙等引心依法结
　　依此法作成就时　　即获五种神通事
　　现彼忿怒一切事　　如教所说依次第
　　天眼智等法相应　　刹那成就诸神通

　　此佛所说金刚萨埵法门。
　　莲华部神通智成就教理。
　　调伏世间最上印　　妙等引心而相合
　　依此法作成就时　　即获五种神通事
　　随其所说贪染法　　如教次第亦复然
　　天眼智等法相应　　即能成就神通事

　　此佛所说观自在法门。
　　宝部神通智成就教理。
　　彼一切义成就印　　妙等引心依法结
　　依此法作成就时　　即获五种神通事
　　遍作一切佛供养　　如教次第亦复然
　　天眼智等法相应　　能见五种神通事

　　此佛所说虚空藏法门。
　　如上是为诸部神通智成就教理。
　　复次金刚手菩萨摩诃萨。宣说诸部真实誓诫成就教理。
　　谓先通说如来真实誓诫成就教理。
　　如应真实随转已　　依教当作誓诫语
　　斯大真实善护仪　　由此速得成佛果

　　此佛所说觉智法门。
　　如来部真实誓诫成就教理。
　　今此誓诫三昧法　　从如来部所出生
　　金刚真实善护门　　由此速得胜成就

　　此佛所说执金刚法门。
　　金刚部真实誓诫成就教理。
　　执金刚者迅誓诫　　作已无敢有违越
　　真实三昧善护门　　随所欲得胜成就

　　此佛所说执金刚法门。
　　莲华部真实誓诫成就教理。
　　王法誓诫所作已　　大莲华部胜最上
　　真实三昧善护门　　随所欲得胜成就

　　此佛所说法金刚法门。
　　宝部真实誓诫成就教理。
　　诸佛供养善誓诫　　作已无敢有违越
　　最上真实善护门　　由斯获得大灌顶

　　此佛所说佛供养法门。
　　如上是为诸部真实誓诫成就教理。
　　复次金刚手菩萨摩诃萨。宣说诸部三昧真实成就教理。
　　谓先通说如来三昧真实成就教理。
　　诵三昧邪萨怛鑁　　本部中出一切印
　　依法自结坚固成　　所作法无不成者

　　此佛所说大三昧真实法门。
　　如来部三昧真实成就教理。
　　诵苏啰多萨怛鑁　　一切印契皆成就
　　由自所结成就故　　是即大士真实语

　　此佛所说大三昧真实法门。
　　金刚部三昧真实成就教理。
　　依法一称吽字时　　一切印契如次第
　　是中自他印契门　　自结亦复令他结

　　莲华部三昧真实成就教理。
　　萨哩嚩秫驮称时　　是中若自若他人
　　出生门等合相应　　于一切处不舍离

　　宝部三昧真实成就教理。
　　唵字如是作成就　　一切印契如次第
　　一切世间胜亦然　　自然成此胜供养

　　如上是为诸部三昧真实成就教理。
　　复次金刚手菩萨摩诃萨。宣说诸部印成就教理。
　　谓先通说如来印成就教理。
　　佛印依法而相合　　应当思念于如来
　　速疾能成悉地门　　诸佛菩提常安住

　　如来部印成就教理。
　　金刚萨埵大印契　　依法结已当观想
　　想在金刚萨埵前　　速疾得彼胜悉地

　　金刚部印成就教理。
　　结彼胜三昧印契　　金刚萨埵三摩地
　　中想金刚萨埵尊　　获得二倍成就法

　　莲华部印成就教理。
　　结彼法所成印契　　观自在尊三摩地
　　中想观自在圣尊　　获得二倍成就法

　　宝部印成就教理。
　　依法羯磨印相合　　金刚藏尊三摩地
　　中想金刚藏圣尊　　获得二倍成就法

　　如上是为诸部印成就教理。
　　复次金刚手菩萨摩诃萨。宣说诸部一切成就法用教理。
　　谓先通说如来一切成就法用教理。
　　自身当住于佛前　　应作念佛三昧观
　　遍结一切印契成　　刹那得彼成就法

　　此佛所说觉智法门。
　　如来部一切成就法用教理。
　　若作一切印成就　　随我所欲此观想
　　金刚持诵法相应　　能成一切胜悉地

　　此佛所说金刚萨埵法门。
　　金刚部一切成就法用教理。
　　金刚影像即自身　　妙等引心当观想
　　一切印契结若成　　刹那即得成就法

　　此佛所说一切如来坚固法门。
　　莲华部一切成就法用教理。
　　莲华影像即自身　　依法自身当观想
　　诸智庄严成就门　　此大莲华部法用

　　此佛所说观自在法门。
　　宝部一切成就法用教理。
　　依法观想于自身　　现摩尼宝焰光聚
　　诸供养成悉地门　　此大宝部胜法用

　　此佛所说虚空藏法门。
　　如上是为诸部一切成就法用教理。

　　佛说一切如来真实摄大乘现证三昧大教王经卷第二十五



　　佛说一切如来真实摄大乘现证三昧大教王经卷第二十六

　　　　西天译经三藏朝奉大夫试光禄卿传法大师赐紫沙门臣施护等奉　诏译

　　一切如来真实摄一切仪轨随应方便广大教理分第二十三之三

　　复次金刚手菩萨摩诃萨。宣说诸部如来加持成就教理。
　　谓先通说一切如来加持成就教理颂曰。
　　金刚界主胜印契　　妙等引心依法结
　　心额喉及顶间安　　安已得佛加持力

　　此佛所说觉智法门。
　　如来部加持成就教理。
　　萨埵金刚坚固印　　金刚萨埵三摩地
　　心额喉顶安亦然　　安已即得加持力

　　金刚部加持成就教理。
　　金刚降三世印契　　妙等引心依法结
　　心额喉及顶间安　　刹那普得加持力

　　此佛所说金刚尊法门。
　　莲华部加持成就教理。
　　金刚莲华坚固印　　观自在尊三摩地
　　心额喉及顶间安　　即得本尊加持法

　　此佛所说观自在法门。
　　宝部加持成就教理。
　　结大金刚宝印契　　金刚藏尊三摩地
　　心额喉及顶间安　　即得本尊加持法

　　此佛所说金刚藏法门。
　　如上是为诸部加持成就教理。
　　复次金刚手菩萨摩诃萨。宣说诸部灌顶印成就教理。
　　谓先通说一切如来灌顶印成就教理。
　　宝金刚印二相合　　依法安置于额间
　　此金刚宝所作成　　即得本部佛灌顶

　　此佛所说觉智法门。
　　如来部灌顶印成就教理。
　　所有金刚界主等　　现前最上佛印契
　　周遍四面四印仪　　随处系鬘作灌顶

　　金刚部灌顶印成就教理。
　　当作金刚灌顶鬘　　依法相合置于额
　　由彼宝鬘灌顶因　　即得金刚灌顶法

　　莲华部灌顶印成就教理。
　　法金刚印二相合　　依教当于顶上安
　　由此诸佛灌顶因　　即得观自在灌顶

　　此佛所说观自在法门。
　　宝部灌顶印成就教理。
　　应结金刚宝牙印　　依法安置于额间
　　由此诸佛灌顶因　　即得供养胜灌顶

　　如上是为诸部灌顶印成就教理。
　　复次金刚手菩萨摩诃萨。宣说诸部三摩地成就教理。
　　谓先通说一切如来三摩地成就教理。
　　所有一切诸佛相　　谓等引心结印契
　　依法持诵诸咒明　　如应速得胜悉地

　　此佛所说觉智法门。
　　如来部三摩地成就教理。
　　彼三摩地金刚法　　萨埵加持理相应
　　持诵心印诸咒明　　速得所作皆成就

　　此佛所说觉智三摩地法门。
　　金刚部三摩地成就教理。
　　贪性出生彼智法　　我此忿怒应观想
　　持诵心印诸咒明　　速得所作皆成就

　　此佛所说执金刚法门。
　　莲华部三摩地成就教理。
　　慈心广大相应行　　于心等处作成就
　　观自在尊本部中　　持诵悉得施成就

　　此佛所说观自在法门。
　　宝部三摩地成就教理。
　　所有诸欲三摩地　　妙等引心当观想
　　持诵心印诸咒明　　一切所向得成就

　　此佛所说虚空藏法门。
　　如上是为诸部三摩地成就教理。
　　复次金刚手菩萨摩诃萨。宣说诸部供养印成就教理。
　　谓先通说一切如来供养印成就教理。
　　如前香等诸供养　　妙等引心善作已
　　然后所求成就门　　随意皆得悉地法

　　如来部供养印成就教理。
　　秘密供养四种法　　此说供养秘密门
　　或己身等奉献时　　随作供养皆成就

　　此佛所说金刚萨埵法门。
　　金刚部供养印成就教理。
　　忿怒金刚大供养　　此说忿怒秘密法
　　以忿怒拳遍作时　　我本部法速成就

　　此佛所说执金刚法门。
　　莲华部供养印成就教理。
　　甚深广大诸经中　　宣说秘密方便法
　　奉献语意供养时　　速得本部法成就

　　此佛所说金刚眼法门。
　　宝部供养印成就教理。
　　伞盖幢幡诸乐具　　尊重恭敬大供养
　　得宝部中成就时　　或复得彼诸布施

　　此佛所说金刚藏法门。
　　本尊加持等和合　　金刚萨埵获无异
　　四种神通胜智门　　金刚巧业彼成就

　　此佛所说金刚萨埵法门。
　　如上是为诸部供养印成就教理。
　　复次金刚手菩萨摩诃萨。宣说诸部神通智成就教理。
　　谓先通说一切如来神通智成就教理。
　　三摩地即身中佛　　自神通即善逝尊
　　于彼善能觉了时　　而菩提果得成就

　　如来部神通智成就教理。
　　所有天眼等神通　　妙等引心当观想
　　五种神通自然生　　得成金刚萨埵尊

　　此佛所说金刚萨埵法门。
　　金刚部神通智成就教理。
　　忿怒智通出生已　　妙等引心作成就
　　五种神通自然生　　即得最上成就法

　　此佛所说执金刚法门。
　　莲华部神通智成就教理。
　　贪法神通出生已　　妙等引心当观想
　　五种神通自然生　　即得清净法成就

　　此佛所说金刚眼法门。
　　宝部神通智成就教理。
　　供养智通出生已　　妙等引心当观想
　　五种神通自然生　　即得任持诸悉地

　　此佛所说执金刚法门。
　　如上是为诸部神通智成就教理。
　　复次金刚手菩萨摩诃萨。宣说诸部大菩提智成就教理。
　　谓先通说一切如来大菩提智成就教理。
　　金刚萨埵三摩地　　随念本部佛圣尊
　　此佛菩提大智门　　如应观想得成就

　　此佛所说觉智法门。
　　如来部大菩提智成就教理。
　　金刚萨埵三摩地　　所有大印当观想
　　此佛菩提大智门　　如应观想得成就

　　此佛所说大菩提萨埵法门。
　　金刚部大菩提智成就教理。
