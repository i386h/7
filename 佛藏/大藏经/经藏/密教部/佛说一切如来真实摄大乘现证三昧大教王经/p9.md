<!-- { "loadSidebar": true } -->
　　彼金刚宝加趺相　　如是名为自灌顶
　　金刚莲华加趺相　　此说名为持寿命
　　羯磨金刚加趺相　　是为巧业金刚法
　　应当遍画莲华位　　又复悉画圆光相
　　座中应画金刚杵　　及金刚钩而起立
　　画二金刚相相合　　二手作拳善哉相
　　复画宝聚有炽焰　　日光轮印亦复然
　　胜幢炽盛光围绕　　诸齿行列金刚笑
　　金刚中画莲华相　　利剑炽焰亦复然
　　复画金刚大火轮　　及画舌相具光焰
　　诸处遍画金刚杵　　应画金刚甲胄相
　　依法次画金刚牙　　二手拳印如应画
　　萨萨金刚等随画　　如大坛中所说仪
　　悉画本印及标帜　　金刚戏等坛中画
　　于外坛中如仪轨　　悉画本部自标帜
　　慈氏菩萨等亦然　　随其所乐咸应画

　　复次宣说入金刚秘密曼拏罗仪。
　　所谓金刚阿阇梨。先应自结萨埵金刚印。依教入曼拏罗中。作右旋绕。以所结印献金刚手尊。如其所说。于坛四门诵自心明。作解散已。复结金刚钩羯磨印。如教所说作事业已。即应顺向出曼拏罗。乃令金刚弟子。依金刚界大曼拏罗法用。如次而入。入已然后依法解拳。次当授与秘密成就金刚标帜教授金刚。秘密印智等法。
　　复次此中。应教授金刚秘密身印智。
　　净月曼拏罗中住　　观想金刚作奋迅
　　手足指面悉动摇　　金刚明妃尚生爱
　　屈臂犹如持钩势　　观想金刚在头上
　　手掌相击使振声　　想金刚钩作钩召
　　又复应作射箭法　　起奋迅相射心中
　　如应杀彼诸恶魔　　妙乐金刚自当得
　　又应作缚系于臂　　从自心至遍自身
　　彼金刚法用相应　　自得诸佛常卫护

　　即说如是等心明曰。
　　嚩日啰(二合)啰(引)誐野呼(引一句)
　　嚩日囕(二合引)酤舍[口*弱](一句)
　　摩(引)啰摩(引)啰野发吒(半音一句)
　　满驮荦(力角切)叉[亢*欠](一句)
　　复次教授金刚秘密观视印智。
　　诸金刚视生妙爱　　所谓欢喜开华眼
　　以其观视明妃故　　即能得彼常顺爱
　　又复极恶动摇眼　　眼睫照明钩召相
　　此说名为光明视　　一切世间悉钩召
　　又复颦眉破坏相　　刹那能现忿怒势
　　此名遍持忿怒视　　乃至三世尚降伏
　　又作坚固慈爱眼　　犹如须弥诸山石
　　此说名为慈爱视　　能破病毒及执魅

　　即说如是等心明曰。
　　嚩日啰(二合)捺哩(二合)瑟致(二合)末吒(半音一句)
　　祢(引)钵多(二合)捺哩(二合)瑟啖(二合引)酤尸[口*弱](一句)
　　骨噜(二合引)驮捺哩(二合)瑟致(二合)系(引一句)
　　捺哩(二合)茶捺哩(二合)瑟致(二合)怛啰(二合)吒(半音一句)
　　复次教授金刚秘密语印智。
　　呼呼呼呼此称时　　刹那即得离语言
　　令诸众生善爱兴　　得金刚语悉明焕
　　[口*弱][口*弱][口*弱][口*弱]此称时　　一切声语得明焕
　　普能钩召诸世间　　即得执金刚无异
　　吽吽吽吽遍持故　　诸忿怒语得明焕
　　杀害一切恶有情　　等同须弥诸山石
　　[亢*欠][亢*欠][亢*欠][亢*欠]此称时　　诸微妙语悉明焕
　　而能普护诸世间　　即得同佛金刚身

　　即说如是等心明曰。
　　嚩日啰(二合)呼(引一句)
　　嚩日啰(二合)[口*弱](一句)
　　嚩日啰(二合)吽(引一句)
　　嚩日啰(二合)[亢*欠](一句)
　　复次教授金刚秘密心印智。
　　如应观想于自身　　所有诸相皆具足
　　自身即是金刚手　　得彼诸佛生妙爱
　　如应观想于自身　　所有诸相皆具足
　　自身即是金刚藏　　而能钩召金刚手
　　如应观想于自身　　所有诸相皆具足
　　自身即是金刚眼　　以诸正法摧魔恶
　　如应观想于自身　　所有诸相皆具足
　　自身即是巧金刚　　得众金刚常卫护

　　即说如是等心明曰。
　　嚩日啰(二合)播(引)尼嚩舍(一句)摩(引)那野萨哩嚩(二合)没谈(引)呼(引二)
　　嚩日啰(二合)誐哩婆(二合一句)嚩日啰(二合)播(引)尼孕(二合)尸竭啰(二合)摩(引)葛哩沙(二合)野吽(引)[口*弱](二)
　　嚩日啰(二合)泥(引)怛啰(二合)萨哩嚩(二合)达哩[牟*含](二合一句)摩(引)啰野吽(引)癹吒(半音二)
　　嚩日啰(二合)尾说荦叉萨哩嚩(二合)嚩日啰(二合引)[亢*欠](一句)
　　复次教授金刚秘密印智。
　　萨埵金刚遍持故　　于自心中观自身
　　作金刚视普遍观　　一切世间遍警悟
　　大宝金刚遍持故　　于自心中观自身
　　作光明视普遍观　　钩召一切令顺爱
　　妙法金刚遍持故　　于自心中观自身
　　作忿怒视普遍观　　杀诸世间魔恶者
　　羯磨金刚遍持故　　于自心中观自身
　　作慈爱眼普遍观　　一切世间善作护

　　即说如是等心明曰。
　　嚩日啰(二合)玉呬野(二合)三摩野阿(一句)
　　嚩日啰(二合)玉呬野(二合)三摩野呼(引一句)
　　嚩日啰(二合)玉呬野(二合)三摩野吽(引一句)
　　嚩日啰(二合)玉呬野(二合)三摩野[亢*欠](一句)
　　复次教授金刚秘密大印成结仪则。
　　从金刚掌所生印　　此说名为大秘密
　　彼诸大印如次第　　成结之仪我今说
　　二手大指相钩结　　复屈头指头相执
　　竖二中指而向上　　此金刚界主宰印
　　即此中指金刚相　　又复中指如宝形
　　中指无名指如莲　　舒掌四印应如次
　　一二头指如金刚　　又二大指皆藏摄
　　弹指及头指如宝　　即复头指宝光相
　　竖二无名指如宝　　即以此印向口转
　　复以诸指头展舒　　竖二大指于中住
　　展舒诸指如轮相　　即以此印从口散
　　并竖大指如金刚　　竖二头指中间住
　　开二大指复如牙　　后入掌中成拳印
　　而复金刚秘密法　　从彼金刚缚所生
　　复次法秘密标帜　　观想内心自相合
　　羯磨秘密亦中住　　羯磨标帜应表示

　　今说法印次第。所谓最上秘密彼彼种子。
　　阿(引)[口*弱]呼(引)索
　　唵(引)盎(引)怛啰(二合)郝
　　纥哩(二合引)谈[牟*含]囕
　　岗[亢*欠]吽(引)鑁
　　二羽应结秘密印　　如教分别羯磨印
　　乃至三昧邪胜印　　二羽所成亦如是
　　次当宣说成就仪　　称三昧邪萨怛鑁
　　若结自印即能成　　得一切欲胜妙乐
　　若一若多诸密印　　一切余时不应结
　　或成大事或密中　　智者和合如应作
　　常时身住于此中　　金刚眷属自然生
　　行人坚固妙爱心　　乃至尽寿不应舍

　　复次宣说彼一切印成结等事业。
　　金刚遍入发生已　　是中或自或他人
　　若结诸印若解时　　随应诵是心明曰

　　嚩日啰(二合)吽(引)满驮(一句)
　　次说解印仪则。
　　由彼彼所生　　一切印次第
　　于彼彼处解　　应诵是心明

　　唵(引)嚩日啰(二合)穆(一句)
　　次说坚固护身所作法仪。
　　结宝金刚坚固拳　　二头指结甲胄印
　　从心至顶次第解　　随应诵是心明曰

　　唵(引)捺哩(二合)茶嚩日啰(二合)葛嚩左特哩(二合)吒(半音一句)
　　次说三昧缚仪。
　　随处如应遍解已　　当结坚固护身印
　　解缚齐掌作摧拍　　即诵如是心明曰

　　唵(引)玉呬野(二合)三摩野多(引)罗萨(一句)
　　金刚密句随意诵　　善修一切坛事业
　　此中三昧法相应　　能作最上诸成就

　　金刚智法曼拏罗广大仪轨分第三

　　尔时具德金刚手菩萨摩诃萨。复入一切如来微妙金刚智印三昧曼拏罗加持三摩地。说此最上自心明曰。
　　唵(引)速(引)叉摩(二合)嚩日啰(二合)倪也(二合引)那三摩野吽(引一句)
　　尔时世尊阿閦如来。即入一切如来金刚萨埵微妙金刚智印三昧曼拏罗加持三摩地。说此最上自心明曰。
　　唵(引)嚩日啰(二合)萨埵速(引)叉摩(二合)倪也(二合引)那三摩野吽(引一句)
　　尔时世尊宝生如来。即入一切如来金刚宝微妙智金刚印三昧曼拏罗加持三摩地。说此最上自心明曰。
　　唵(引)嚩日啰(二合)啰怛那(二合)速(引)叉摩(二合)倪也(二合引)那三摩野吽(引一句)
　　尔时世尊无量寿如来。即入一切如来金刚法微妙金刚智印三昧曼拏罗加持三摩地。说此最上自心明曰。
　　唵(引)嚩日啰(二合)达哩摩(二合)速(引)叉摩(二合)倪也(二合引)那三摩野吽(引一句)
　　尔时世尊不空成就如来。即入一切如来金刚羯磨微妙智印三昧曼拏罗加持三摩地。说此最上自心明曰。
　　唵(引)嚩日啰(二合)葛哩摩(二合)速(引)叉摩(二合)倪也(二合引)那三摩野吽(引一句)
　　尔时世尊大毗卢遮那如来。即入一切如来微妙智金刚三摩地。于是三摩地中。从一切如来心。成具德执金刚者。微妙智金刚光明。为出现已。普照一切世界。于一切如来众及一切如来微妙智金刚三摩地三摩钵底中。坚固作已。复成一聚三摩地智妙金刚身遍观察已。合为一体。出生如来智身。于世尊大毗卢遮那如来心中。如理而住。
　　是时具德金刚手菩萨摩诃萨。即入一切如来智心。如是入已。说此一切如来微妙智大三昧金刚大明曰。
　　速(引)叉摩(二合)嚩日啰(二合一句)
　　说是大明时。从一切如来心中。出现具德金刚手菩萨摩诃萨。以一切如来微妙智金刚加持影像身。于一切如来鼻端而住。说此颂曰。
　　大哉一切正觉尊　　微妙金刚我广大
　　由广大性微妙故　　普能舒遍于三界

　　时具德金刚手菩萨摩诃萨。作是说已。即于一切如来鼻端。以微妙金刚智相。舒遍一切如来身。如是舒遍已。又复遍周法界与虚空界合。由是微妙金刚智相舒遍普尽虚空界故。即于一切如来智金刚加持影像身中。如理而住。如是影像身。于刹那间。混入一切如来智金刚中。观察金刚法性已。即于一切如来及一切如来微妙智金刚三摩地中。如理而住。然后从一切如来金刚中说。一切如来三摩地智心明曰。
　　嚩日啰(二合)那(引)毗怛他(引)誐多吽(引一句)
　　说是心明时。具德金刚手菩萨摩诃萨。复入自心微妙智。与一切如来身合。如是入已。于自心中成金刚影像。如理而住。
　　是时一切如来。即说萨埵金刚等四大智心明曰。
