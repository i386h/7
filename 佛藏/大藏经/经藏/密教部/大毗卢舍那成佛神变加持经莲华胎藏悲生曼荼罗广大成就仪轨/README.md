<!-- { "loadSidebar": true } -->
  大毗卢舍那成佛神变加持经莲华胎藏悲生曼荼罗广大成就仪轨
　　




　　　　大毗卢舍那成佛神变加持经莲华胎藏悲生曼荼罗广大成就仪轨卷上


　　供养方便会第一

　　归命满分净法身　　毗卢舍那遍照智
　　开敷妙觉光明眼　　修广犹若青莲叶
　　我今依经要略说　　自利利他悉地法
　　真言次第方便行　　发起信解胜妙门
　　先令自心离尘垢　　思惟诸佛现于前
　　谛想自身在其所　　虔诚布散妙香花
　　种种胜妙庄严具　　瞻仰本尊明印法
　　一心恭敬而作礼
　　作礼方便真言曰
　　唵(引)(一)曩莫萨嚩怛他(引)蘖多(二)迦(引)野嚩(引)吃质(二合)多(三)嚩日罗(二合)娜满娜南迦噜弭(四)
　　由此作礼真实言　　即能遍礼十方佛
　　右膝著地合爪掌　　思惟说悔先罪业
　　我由无明所积集　　身口意业造众罪
　　贪欲恚痴覆心故　　于佛正法贤圣僧
　　父母二师善知识　　及以无量众生所
　　无始生死流转中　　具造极重无尽罪
　　亲对十方现在佛　　悉皆忏悔不复作

　　唵(一)萨嚩播波萨怖(二合)吒(二)娜诃曩嚩日啰(二合)野(三)娑嚩(二合引)贺
　　南无十方三世佛　　三种常身正法藏
　　胜愿菩提大心众　　我今皆悉正归依

　　归依方便真言曰。
　　唵(引)(一)萨嚩没驮冒地萨怛鑁(二合)(二)设啰赧蘖车弭(三)嚩日啰(二合)达磨(四)颉利(二合)(五)
　　我净此身离诸垢　　及与三世身口意
　　过于大海刹尘数　　奉献一切诸如来

　　施身方便真言曰。
　　唵(一)萨嚩怛他蘖多(二)布惹钵啰(二合)嚩(无阿反)[口*栗]多(二合)曩夜怛么(二合)南(三)涅哩(二合)夜(引)哆夜弭(四)萨嚩怛他(引)蘖多室者(二合)地底瑟姹(二合)担(五)萨嚩怛他(引)蘖多惹难谜阿味设睹(引)(六)
　　净菩提心胜愿宝　　我今起发济群生
　　生苦等集所缠身　　及与无知所害身
　　救摄归依令解脱　　常当利益诸含识

　　发菩提心方便真言曰。
　　唵(一)冒地唧多(二)母怛跛娜夜弭(三)
　　十方无量世界中　　诸正遍知大海众
　　种种善巧方便力　　及诸佛子为群生
　　诸有所修福业等　　我今一切尽随喜

　　随喜方便真言曰。
　　唵(引)(一)萨嚩怛他蘖多(二)本惹(尼也反)惹曩(三)弩暮捺那布阇迷伽三暮捺啰(二合)(四)萨叵(二合)罗儜三么曳(引)(五)吽
　　我今劝请诸如来　　菩提大心救世者
　　唯愿普于十方界　　常以大云降法雨

　　劝请方便真言曰。
　　唵(引)(一)萨嚩怛他蘖多(二)睇洒儜布惹迷伽三暮捺啰(二合)(三)萨叵(二合)罗儜三摩曳(四)吽
　　愿令凡夫所居处　　速舍众苦所集身
　　当得至于无垢处　　安住清净法界身

　　奉请法身方便真言曰。
　　唵(引)(一)萨嚩怛他(引)蘖多(二)捺睇洒夜弭(三)萨嚩萨怛嚩(二合)系多(引)[口*栗]他(二合去)野(四)达磨驮睹悉体(他以反二合)底[口*栗]嚩(二合)靺睹(五)
　　所修一切众善业　　利益一切众生故
　　我今尽皆正回向　　除生死苦至菩提

　　回向方便真言曰。
　　唵(引)(一)萨嚩怛他(引)蘖多(二)涅哩(二合)也怛曩(二合)布惹迷伽三暮捺啰(二合)(三)娑婆啰儜三摩曳(引)(四)吽
　　为令身心遍清净　　哀愍救摄于自他
　　心性如是离诸垢　　身随所应以安坐
　　分明谛观初字门　　轮围九重虚圆白
　　次当结三昧耶印　　所谓净除三业道

　　应如密印相　　诸正遍知说
　　当令定惠手　　并建二空轮
　　遍触诸支分　　诵持真实语

　　净除三业道真言曰。
　　曩莫三满多没驮南(一)阿三迷怛哩(二合)三迷(二)三摩曳娑嚩(二合)贺
　　才结此印故　　能净如来地
　　地波罗蜜满　　成三法道界
　　所谓诸印等　　次第如继说
　　真言者当知　　所作得成就
　　次结法界生　　密惠之标帜
　　净身口意故　　遍转于分身
　　般若三昧手　　俱作金刚拳
　　二空在其掌　　风幢皆正直
　　如是名法界　　清净之秘印

　　法界生真言曰。
　　曩莫三满多没驮南达磨驮睹萨嚩(二合)婆嚩(二合)句唅
　　如法界自性　　而观于自身
　　或以真实言　　三转而宣说
　　当见住法体　　无垢如虚空
　　真言印威力　　加持行人故
　　为令彼坚固　　观自金刚身
　　结金刚智印　　正观手相背
　　地水火风轮　　左右互相持
　　二空各旋转　　合于惠掌中
　　是名为法轮　　最胜吉祥印
　　是人当不久　　同于救世者
　　真言印威力　　成就者当见
　　常如实轮转　　而转大法轮

　　金刚萨埵轮真言曰。
　　曩莫三满多嚩日啰(二合)赧嚩日啰(二合)怛摩(二合)呴含
　　诵此真言已　　当住于等引
　　谛观我此身　　即是执金刚
　　无量天魔等　　诸有见之者
　　如金刚萨埵　　勿生疑惑心
　　次以真言印　　而擐金刚甲
　　当观所被服　　遍体生焰光
　　用是严身故　　诸魔为障者
　　及余恶心类　　睹之咸四散
　　是中密印相　　先作三补咤
　　心观二风轮　　纠持火轮上
　　二空自相并　　而在于掌中
　　诵彼真言已　　当观无垢字

　　金刚甲胄真言曰。
　　曩莫三满多嚩日啰(二合)赦(一)唵嚩日啰迦嚩遮吽
　　啰字色鲜白　　空点以严之
　　如彼髻明珠　　置之于顶上
　　设于百劫中　　所积众罪垢
　　由是悉除灭　　福惠皆圆满

　　彼真言曰(同用普印)
　　曩莫三满多没驮南囕
　　真言同法界　　无量众罪除
　　不久当成就　　住于不退地
　　一切触秽处　　当加此字门
　　赤色具威光　　焰鬘遍围绕
　　警发于地神　　应说如是偈
　　(双膝长跪定持杵当心惠手舒五指平掌按地)

　　怛鑁(二合汝也)泥(引)尾(引地天有女声)娑(引)乞叉(引二合护也)部(引)跢(引)悉(亲也于叉)萨嚩(一切)没驮(引)曩(佛有多声)跢(引)易南(二利度也导师义)左里也(二合引行也)曩也(修也)尾势(引)晒(引)数(入三殊胜)部蜜(净地)播(引)罗密跢(引到彼岸)速者(四等)摩啰(天魔)细(引)便演(二合军众)怛他(引如)婆蘖南(二合五破)舍(引)吉也(二合释迦也)僧四(引)曩(师子)跢(引)易弩(引赦世六)怛他(引)贺(妒我)魔罗(魔)惹演乞[口*栗](二合)怛嚩(二合伏也)满拏[打-丁+監]历(曼荼罗)洛佉夜(引尽)没药(二合)唅(我八)
　　地神持次第真言曰。
　　唵部(引入)欠
　　洒净真言曰(三股持印)。
　　南么三曼多勃驮喃(一凡真言中事声字皆稍上声呼之以下准引此一)阿钵啰(二合)底娑(上)谜(二)誐誐曩娑(上)谜(三)三满多(引)弩(鼻音)蘖帝(引)(四)钵啰(二合)讫哩(二合)底尾秫弟(引五)达磨驮睹(六)尾戍驮[寧*頁]娑嚩(二合)贺(引)
　　受持地真言曰。
　　曩莫三(去)满多没驮(引)喃(引)(二)萨嚩怛他蘖多(引二)地瑟咤(二合)曩(引)地瑟耻(二合)帝阿佐丽(四)尾么丽(五)娑么(二合)罗祢(平)(六)钵啰(二合)讫哩(二合)底钵哩输睇(七)娑嚩(二合)贺(引)
　　地神真言曰。
　　喃么三曼多勃驮喃(一)钵[口*栗]体(地以反)梅(无盖反)曳娑嚩(二合)诃
　　次地神劝请偈。
　　汝天亲护者　　于诸佛导师
　　修行殊胜行　　净地波罗密
　　如破魔军众　　释师子救世
　　我亦降伏魔　　我尽曼荼罗

　　大毗卢遮那成佛神变加持经菩提幢密印标帜秘密漫荼罗法品第二

　　尔时世尊又复宣说入秘密漫荼罗法优陀那曰。
　　真言遍觉者　　通达秘密坛
　　如法为弟子　　烧尽一切罪
　　寿命悉焚灭　　令被不复生
　　同于灰烬已　　彼寿命还复
　　谓以字烧字　　因字而更生
　　一切寿及生　　清净遍无垢
　　以十二支句　　而作于彼器
　　如是三昧耶　　一切诸如来
　　菩萨救世者　　及佛声闻众
　　乃至诸世间　　平等不违逆
　　解此平等誓　　秘密漫荼罗
　　入一切法教　　诸坛得自在
　　我身等同彼　　真言者亦然
　　以不相异故　　说名三昧耶
　　现前观罗字　　谓净光焰鬘
　　赫如朝日晖　　念声真实义
　　能除一切障　　解脱三毒垢
　　诸法亦复然　　先自净心地
　　复净道场地　　悉除众过患
　　其相如虚空　　如金刚所持
　　此地亦如是　　住本尊瑜伽
　　加以五支字　　等引而运想
　　即同牟尼尊　　阿字遍金色
　　用作金刚色　　加持于下体
　　说名瑜伽座　　鑁字素月光
　　在于雾聚中　　加持自脐
　　是名大悲水　　囕字初日晖
　　[彰-章+舟]赤在三角　　加持本心位
　　是名智火光　　唅字劫灾焰
　　黑色在风轮　　加持白毫际
　　说名自在力　　佉字及空点
　　想成一切色　　加持在顶上
　　故名为大空　　五字以严身
　　威德炬炽燃　　灭除众罪业
　　天魔为障者　　见赫奕金刚
　　首中百光王　　安立无垢眼
　　观身同如来　　复念满足句(一引)
　　阿鑁囕唅欠　　安立器世间
　　空风最居下　　以观火水地
　　是轮同金刚　　名大目陀罗
　　光焰净金色　　普皆遍流出
　　尔时薄伽梵　　观察大众会
　　告秘密主言　　有法界标帜
　　由是严身故　　生死中巡历
　　于如来大会　　菩提幢摽帜
　　诸天龙夜叉　　恭敬而受教
　　初印佛三昧　　法界及法轮
　　憩伽归命合　　屈风空轮加
　　法螺虚心合　　风绞空轮上
　　吉祥愿莲花　　金刚大惠印
　　摩诃如来顶　　由峰毫相藏
　　瑜伽持钵相　　智惠手上舒
　　名无畏施者　　下垂哀满愿
　　惠拳舒火水　　智者成佛
　　内缚风轮索　　心印舒火轮
　　舒水如来脐　　内缚舒惠水
　　是名如来腰　　如以习真言

　　大惠刀真言曰。
