<!-- { "loadSidebar": true } -->
　　见持真言者　　恭敬而远之
　　是见处光明　　驰散如猛火
　　随所作法教　　皆依明禁故
　　等正觉真子　　一切得自在
　　调伏难降者　　如大执金刚
　　饶益诸群生　　同于观世音
　　经逾六月已　　随所愿成果
　　常当于自他　　悲愍而救护
　　持珠当心上　　余如苏悉地
　　一一诸真言　　作心意念诵
　　出入息为二　　第一常相应
　　阿字布支分　　持满三落叉
　　普贤及文殊　　执金刚圣天
　　现前而摩顶　　行者稽首礼
　　速奉阏伽水　　意生香花鬘
　　便得身清净　　念诵分限毕
　　持珠安本处　　方入三摩地
　　食项从定出　　复结根本印
　　真言七遍已　　以陈虚空眼
　　奉献香花等　　悦意妙伽他
　　阏伽及发愿　　说救世加持
　　令法眼道遍　　一切处久住
　　当合金刚掌　　随明遍触身

　　加持句真言曰。
　　归命(一)萨嚩他(二合)(二)胜胜怛[口*陵](二合)怛[口*陵](二合)颙颙(四)达怜(五)娑他(二合)嚩野娑他(二合)婆野(二合)没驮萨底也(二合)嚩野娑他(二合)达么萨底也(二合)嚩(七)僧伽萨底也(二合)嚩(八)娑嚩迦嚩(九)吽吽吠娜尼泥娑嚩(二合)贺
　　难堪忍大护　　左旋解大界
　　还呈三昧耶　　顶上散开之
　　心送于圣天　　五轮投地礼
　　当启白众圣　　现在诸如来
　　救世诸菩萨　　不断大乘教
　　到殊胜位者　　唯愿圣天众
　　决定证知我　　各当随所安
　　后复垂哀赴

　　真言曰。
　　唵(一)讫哩姤嚩(二合)(二)萨嚩萨怛嚩(二合)罗他(二合)(三)悉地捺多(引)(四)野他(引)弩誐(引)[(薩-文+(立-一))/木]车特[口*梵](二合)没驮尾洒盐布曩啰誐摩喃野睹唵钵娜摩(二合)萨怛嚩(二合)穆
　　如前三密护　　忏悔随喜等
　　思惟菩提心　　而住萨埵身
　　圣力所加持　　行愿相应故
　　持明传本教　　无越三昧耶
　　顺行于学处　　悉地当现前
　　我依大日教　　开示瑜只行
　　修证殊胜福　　普利诸有情

　　　　大毗卢遮那经广大成就仪轨卷下

　　承安三年七月一日于劝修寺西山住□
　　　　　　　　　　　书了　末资兴然

