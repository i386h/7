<!-- { "loadSidebar": true } -->
　　尔时释迦牟尼如来。见诸菩萨人天大众。欢喜踊跃一时偈赞观世音菩萨摩诃萨不空罥索神变真言经。流通拥护乐自书持。诰言。善哉善哉汝等能守观世音菩萨摩诃萨不空罥索神变真言经。久住世间虔诚流布。遍赡部洲随诸方处。无令散灭隐没于地如是敬护即当皆得无量功德福聚之门。说不可尽。若苾刍苾刍尼族姓男族姓女。受持读诵书写流通。为他解释所感功德皆亦如是。以斯义故汝之大众。应勤修习随方拥护。尔时大众得佛教诰欢喜信受顶戴奉行。

　　不空罥索神变真言经卷第三十


