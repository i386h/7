<!-- { "loadSidebar": true } -->
  大毗卢遮那经广大仪轨
　　唐 善无畏译




　　　　大毗卢遮那经广大仪轨卷上(亦名大悲胎藏)

　　稽首毗卢遮那佛　　开敷净眼如青莲
　　我依大日经王说　　供养所资众仪轨
　　如彼当得速成就　　然初自他利成就
　　无上智愿之方便　　发起悉地由信解
　　一切如来胜生子　　彼等佛身真言形
　　所住种种印威仪　　殊胜真言所行道
　　及方广乘皆谛信　　哀愍轮回六趣众
　　随顺饶益故开演　　应当恭敬决定意
　　亦起勤诚深信心　　知妙真言调伏行
　　解了具缘众支分　　得受传教印可已
　　见如是师恭敬礼　　瞻仰犹如世导师
　　供养给侍随所安　　善顺师意令欢喜
　　稽首请胜善逝行　　愿尊如应教授我
　　彼师自在而建立　　大悲藏等妙圆坛
　　依法召入曼荼罗　　随器授与三昧耶
　　道场教本真言印　　亲于尊所口传授
　　随其力分相应事　　悉皆奉请而供养
　　授学处师同梵行　　一切勿怀毁坏心
　　次礼灌顶传教尊　　请白真言所修业
　　智者蒙师印可已　　依于地分所宜处
　　如法建立曼荼罗　　又常具足堪忍慧
　　净命善伴或无伴　　当与妙法经卷俱
　　自他现法作成就　　不随余天无畏依
　　具此名为良助伴　　彼作成就处所已
　　每日先住于念慧　　依法寝息初起时
　　除诸无尽为障者　　诚心思念十方佛
　　当依本尊所在方　　五轮投地而作礼
　　归命十方等正觉　　三世一切具三身
　　归命一切大乘法　　归命不退菩提众
　　归命诸明秘密尊　　三业清净恭敬礼

　　作礼方便真言曰(用持地印)
　　唵(一)曩莫萨嚩怛他(引)蘖多(二)迦(引)野弭嚩(引)吃质(二合)多(三)播娜鑁(无旱反)娜难迦噜弭(四)
　　右膝著地悔先罪　　我由无明所积集
　　身口意业造众罪　　贪欲恚痴覆心故
　　于佛正法贤圣僧　　父母二师善知识
　　及以无量众生所　　无始生死流转中
　　具造极重无量罪　　亲对十方现在佛
　　悉皆忏悔不复作

　　出罪方便真言曰(用大慧刀印)
　　唵(一)萨嚩播波萨怖(二合)吒(二)娜诃曩嚩日啰(二合)也(三)娑嚩(二合)贺
　　归命十方三世佛　　三种常身正法藏
　　胜愿菩提秘密众　　我今皆悉正归依

　　归依方便真言曰(用普通印)
　　唵(一)萨嚩没驮冒地萨怛鑁(二合引)(二)设啰赧(平)蘖车弭(三)嚩日啰(二合)达么(四)颉利(二合)(五)
　　我净此身离诸垢　　及与三世身口意
　　过于大海刹尘数　　奉献一切诸如来

　　施身方便真言曰(用独股杵印)
　　唵(一)萨嚩怛他(引)蘖多(二)布惹钵啰(二合)嚩(无发反)[口*栗]多(二合)曩夜怛忙(二合去)难(三)涅哩夜(二合)多夜弭(四)萨嚩怛他(引)蘖多室柘(二合)地底瑟咤(二合)多(五)萨嚩怛他(引)蘖多(六)惹难谜阿(引)味设睹(二合)(七)
　　净菩提心胜愿宝　　我今起发济群生
　　生苦等集所缠绕　　及与无知所害身
　　救摄归依令解脱　　常当利益诸含识

　　发菩提心真言曰(用金刚缚印)
　　唵(一)冒地质多(二)母怛播(二合引)娜夜弭(三)
　　所有十方世界中　　一切诸正遍知者
　　种种善巧语言思　　惟佛广为济群生
　　所有修福等业量　　我今尽将皆随喜

　　彼真言曰(用归命合掌)
　　唵(一)萨嚩怛他(引)蘖多(二)奔(去)若(尼也反)惹曩(三)弩暮捺那布惹迷伽三暮捺罗(二合)(四)萨叵(二合)啰儜三摩曳(五)吽
　　我今劝请诸如来　　菩萨秘密救世者
　　唯愿普于十方界　　常以大云降法雨

　　劝请真言曰(用归命合掌)
　　唵(一)萨嚩怛他(引)蘖多(引)(二)睇洒儜布惹冥伽三暮捺啰(二合)(三)萨叵(二合)啰儜三摩曳(四)吽
　　愿令凡夫所住处　　速舍众苦所集身
　　当得至于无垢处　　安住法界清净身

　　请法身真言曰(用缚风钩)
　　唵(一)萨嚩怛他(引)蘖多(二)捺睇洒夜弭(三)萨嚩萨怛嚩(二合)系多(引)[口*栗]他(二合)耶(四)达么驮睹萨体(他以反二合)底[口*栗]嚩(二合)靺睹(五)
　　所修一切众善业　　利益一切众生故
　　我今尽皆正回向　　除生死苦至菩提

　　回向真言曰(用普通印)
　　唵(一)萨嚩怛他(引)蘖多(二)[嗨-每+(臼/工)]哩也(二合)怛曩(二合)布惹冥伽三暮捺罗(二合)(三)萨叵(二合)啰儜三么曳(四)吽
　　为令身心遍清净　　哀愍救摄于自他
　　心性如是离诸垢　　身随所应以安坐

　　次结三昧耶　　复入法界生
　　萨埵被甲胄　　欲净有情界
　　先以法界生　　印明在心位
　　谛观自性慧　　体中有啰字
　　遍身成智火　　诸垢不可得
　　佛说火中上　　三角生火光
　　如日晖猛焰　　先烧妄分别
　　藏识因业尽　　大及蕴处界
　　皆令性寂灭　　二羽金刚拳
　　而舒于风轮　　名净法界印

　　彼真言曰
　　曩莫三曼多没驮喃嚂
　　三称彼明已　　举印于顶上
　　渐渐至于足　　能焚蕴四大
　　诸法本不生　　自性寂灭故
　　是为净心地　　故名字烧字
　　既焚有情界　　诸法本不生
　　心性自清净
　　次观阿字轮　　一切佛加持
　　色如黄金聚　　其相普方等
　　性不可破坏　　名金刚地轮
　　加持于下体(足脐)　　说名瑜伽座
　　即金刚宝界
　　彼真言曰
　　归命(一)阿(引)
　　印如金刚慧
　　由真言印力　　加持成瑜伽
　　不坏金刚座
　　次观金刚智　　光明照有情
　　令同得此地　　同体大悲中
　　能生于鑁字　　于脐位
　　白色相圆明　　如月光九重
　　在于轻雾中　　流注甘露水
　　充润众生界　　名为定水轮
　　加持于脐位　　故名大悲水

　　彼真言曰
　　归命(一)尾
　　印与莲华同　　由真言印力
　　加持威德故　　得大悲三昧
　　次观大悲定　　体同自性慧
　　光净本无垢　　能生于蓝字
　　色赤如日晖　　三角生威焰
　　名为慧火轮　　能除垢秽障
　　加持在心位　　故称慧火威

　　彼真言曰
　　归命(一)嚂
　　印同大慧刀　　由印明力故
　　加持成自性　　大实相火轮
　　次观自性风　　慧光焰鼓动
　　能生于唅字　　形如半月轮
　　青黑生威怒　　飘动十方界
　　有情因果业　　悉皆无自性
　　性本无缚解　　成解脱风轮
　　加持在眉间　　能坏众恶魔
　　故名解脱风
　　彼真言曰
　　归命(一)唅
　　印同转法轮
　　由印真言力　　成解脱风轮
　　次观解脱性　　体空含众色
　　真空生欠字　　想置于顶上
　　色玄相周普　　圆满遍十方
　　名为大空轮　　一切无障碍

　　彼真言曰
　　归命(一)欠
　　印号尊胜空　　由真言印力
　　加持等法界

　　尔时世尊。入降伏四魔三昧。说以满足句。普通印。
　　。彼真言曰。
　　唵(一)萨嚩他(二)欠(三)嗢那蘖谛萨叵啰呬[牟*含](四)誐誐那剑(五)娑嚩(二合)贺
　　由真言印力　　能降伏四魔
　　烦恼五蕴死　　解脱于六道
　　满足一切智　　净五蕴四大
　　成五分法身
　　次结三摩耶　　复入法界生
　　萨埵被甲胄　　次净器世界
　　如前法界生　　印转在心位
　　三称彼明已　　以印想烧地
　　水火风有为　　一切如劫烧
　　成无为空界　　二界同一空
　　永离有为过　　凝然同大空
　　十方佛所位　　故名净二界

　　彼真言曰
　　归命(一)嚂
　　真言者观察　　情界同大空
　　还念本性空　　建立无为界
　　严净佛国土　　故大日世尊
　　入法界俱舍　　庄严藏三昧
　　以现于法界　　无尽庄严故
　　以真言行门　　度无余界众
　　次应念持地　　警觉于地神
　　警觉地神偈(定手执智杵于心慧手五轮案其地)
　　汝天亲护者　　于诸佛导师
　　修行殊胜行　　净地波罗蜜
　　如破魔军众　　释师子救世
　　我亦降伏魔　　我画曼荼罗
　　而说发生偈　　能生随类形
　　诸法之法相　　诸佛与声闻
　　救世因缘觉　　勤勇菩萨众
　　及仁尊亦然　　众生器世界
　　次第而成立　　生住等诸法
　　常恒如是生　　由具智方便
　　离于无慧疑　　而观此道故
　　诸正遍知说　　如诸佛发生
　　自性无为法　　五轮三昧智
　　同清净法界　　行者住等引
　　观十缘生句　　知蕴本不生
　　则复无有灭　　于不生灭中
　　次第成五轮　　清净器世界
　　下方观欠字　　圆满遍十方
　　含融一切色　　色玄性无碍
　　故名大空轮
　　彼真言曰
　　归命(一)欠
　　次上观唅字
　　形如仰半月　　青黑生大风
　　威怒有大力　　能持十方国
　　故名大风轮
　　彼真言曰
　　唅
　　次上观嚂字　　三角生猛焰
　　犹如劫灾火　　故名大火轮

　　彼真言曰
　　嚂
　　次上观嚩字　　形如月九重
　　光轮洁白色　　在于雾聚中
　　能雨一切水　　充满大千界
　　故名大水轮
　　彼真言曰
　　鑁
　　次上观阿字　　色如黄金聚
　　其相方广大　　非以数量测
　　性坚实难坏　　力持刹尘国
　　名金刚地轮
　　彼真言曰
　　阿
　　金刚满足句　　三念普通明
　　加持成五轮
　　彼真言曰
　　唵(一)萨嚩他(二)欠(三)嗢那蘖谛萨叵啰呬[牟*含](四)誐誐那剑(五)娑嚩(二合)贺
　　由真言印力　　加持器世界
　　五轮皆成就　　如诸佛国土
　　种种宝庄严　　宝树多华果
　　遍满法界中　　清净极严洁
　　次想为大海　　五宝为四岸
　　底布妙金沙　　观尾字光轮
　　次想为大海　　出八功德水
　　盈满其海中　　结无尽海印
　　定慧两相
　　彼真言曰
　　唵尾么卢那地吽
　　由真言印力　　令八味无减
　　次于其海中　　一缘而观想
　　八峰弥卢山　　定慧内相合
　　结成弥卢山
　　彼真言曰
　　唵阿左攞吽
　　由真言印力　　八峰皆圆满
　　次上观嚩字　　成大羯磨轮
　　用持大宝华　　坚固无倾动

　　彼真言曰(用大羯磨印)
