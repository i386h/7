<!-- { "loadSidebar": true } -->
　　次当大日前　　般若波罗蜜
　　明妃契六臂　　三目皆圆满
　　定羽掌梵夹　　慧羽竖护印
　　次定仰脐轮　　慧羽垂与愿
　　二羽定慧手　　各结根本契
　　身被坚甲胄　　是名诸佛母
　　六波罗蜜印
　　彼真言曰(真言玄如)
　　由印明力故　　相应身无二
　　当知此明妃　　三世诸佛母
　　圆满萨若

　　尔时金刚手。升于大日世尊身语意地。法平等观念未来众生。为断一切疑故。说大真言王曰(用羯磨印)。
　　归命(一)阿三忙钵多达磨驮睹(二)蘖登(底孕反)蘖多南(三)萨嚩他(引)(四)暗欠暗恶(五)糁索(六)唅鹤(七)嚂[口*落](入)(八)鑁嚩(入)(九)娑嚩(二合)贺(十)吽嚂[口*落]诃啰(二合)鹤娑嚩(二合)贺(十一)嚂[口*落]娑嚩(二合)贺(十二)
　　时执金刚秘密主。说此真言王已。时一切如来住十方世界。各舒右手摩执金刚顶。而以善哉声而称叹言。善哉善哉佛子。汝已超升毗卢遮那世尊身语意地。为欲照明一切方所。住平等真言道诸菩萨故。乃至同于正遍知者。
　　次传八秘密　　于诸真言门
　　修行菩萨行　　诸菩萨应知
　　观于本尊身　　各坚固不动
　　如本尊三昧　　如本尊观住
　　而得成悉地　　谛观白莲华
　　八叶皆广大　　令普周法界
　　东方叶华座　　观嚂字光轮
　　转成如来身　　号宝幢如来
　　身色如日晖

　　以定慧手作虚心合掌。而散风轮地轮如放光焰。是世尊威德生印。其曼荼罗三角而具光明。彼真言曰。
　　归命(一)嚂[口*落](入)(二)娑嚩(二合)贺
　　南方叶华座　　观鑁字光轮
　　转成如来身　　名开敷华王
　　金色放光明　　三昧离诸垢

　　即以此印而屈风轮。在二空轮上如嚩字形是世尊金刚不坏印。其曼荼罗如嚩字相有金刚光。彼真言曰。
　　归命(一)鑁嚩(入)(二)娑嚩(二合)贺(引)
　　北方叶华座　　观唅字光轮
　　转成鼓音王　　离恼清凉定

　　即以此印屈二地轮。入于掌中。是如来万德庄严印。其曼荼罗。如半月形。以大空点围之。彼真言曰。
　　归命(一)唅鹤(二)娑嚩(二合)贺(引)
　　西方叶华座　　观糁字光轮
　　转成无量寿　　色如阎浮金

　　即以初印散水轮火轮。名莲华藏印。其曼荼罗如月轮相。以波头摩华围绕之。彼真言曰。
　　归命　糁索(入)(二)娑嚩(二合)贺(引)
　　东南叶华座　　观暗字光轮
　　转成普贤身

　　复以定慧手。作未开敷莲华合掌。建立二空轮而稍屈之。是如来一切支分生印。其曼荼罗如迦罗舍满月之形。金刚围之。彼真言曰。
　　归命(一)暗恶(二)娑嚩(二合)贺(引)
　　西北叶华座　　观嚩字光轮
　　转成圣者身　　号名观自在
　　色如红颇梨　　是名圣观音

　　即以此印屈其火轮余相如前。是世尊陀罗尼印。其曼荼罗犹如彩虹。而遍围之垂金刚幡。彼真言曰。
　　归命(一)没驮达啰抳(二)娑没[口*栗](二合)底(丁以反)么啰驮曩迦[口*履](三)驮啰野驮啰野萨鑁(四)婆誐嚩底(丁以反五)阿(引)迦(引)啰嚩底(六)三么曳(七)娑嚩(二合)贺(引)
　　西南叶华座　　观阿字光轮
　　转成文殊身　　所谓一切智
　　身如郁金色

　　复以虚心合掌开散火轮。其地轮与空轮和合持之。是为如来法住印。其曼荼罗犹如虚空。以杂色围之有二空点。彼真言曰。
　　归命(一)阿吠娜尾泥(二)娑嚩(二合)贺(引)
　　东北叶华座　　观野字光轮
　　加以二昧声　　转成慈氏尊
　　大乘相应故　　身色如黄金

　　二羽虚心合掌。以定慧手交互相加持。而自旋转。是名世尊迅疾加持印。放曼荼罗亦如虚空。而用青点严之。彼真言曰。
　　归命(一)摩贺瑜誐瑜(引)拟(宜以反)[寧*頁](二)瑜诣湿嚩(二合)[口*履](三)欠若唎计(四)娑嚩(二合)贺
　　中央法界性　　圆明广大轮
　　轮中转阿字　　成大法界身
　　号名遍照尊　　金色具晖曜
　　首持发髻冠　　绡縠严身服
　　辉焰过众电　　放种种色光
　　正受相应身　　寂然三摩地
　　应愿济群生　　大日正觉尊
　　以八曼荼罗　　种子字围绕
　　甚深圆镜中　　法界曼荼罗
　　犹如敬制底　　如来三密门
　　当依如是法
　　彼大日真言曰
　　曩莫萨嚩怛他(引)蘖帝[口*驃](毗庾反一)微湿嚩(二合)目契弊(毗也反二)萨嚩他(三)阿(上)阿(引)暗(去引)恶(入)(四)
　　行者若持诵　　乃至初安住
　　不生疑虑意　　随取彼一心
　　以心置于心　　证于极净句
　　无垢安不动　　不分别如镜
　　现前甚微细　　若彼常观察
　　修习而相应　　乃至本所尊
　　自身像皆现　　即是第一句
　　瑜伽阿阇梨　　当依第二句
　　于镜曼荼罗　　作本尊三昧
　　观心自圆明　　微妙如圆镜
　　镜中有八叶　　大宝莲华王
　　白严好须蕊　　台中有种子
　　转种子色声　　即大日如来
　　真实加持身　　即是正觉句
　　次应捧念珠　　菩提与莲子
　　金刚光好者　　贯穿一百八
　　持珠当于心　　四时及三时
　　乃至于二时　　当心住等引
　　三么呬多地　　念大日本明
　　一百或一千　　数满三洛叉
　　作心意念诵　　出入息为一
　　短声与长声　　常一一相应
　　异此而受持　　真言阙支分
　　自尊为一相　　无二无取著
　　不坏意色像　　勿异于法则
　　次住巧智生　　说出生种种
　　善巧智百光　　遍照诸佛刹
　　二羽金刚合　　或作五智印
　　即置于顶上　　微加摇动之
　　彼百光遍照
　　真言曰
　　归命(一)暗
　　此百字真言　　真言救世者
　　成就大威德　　法自在牟尼
　　破诸无智暗　　摧坏无智城
　　如日轮普现　　利益众生故
　　念诵分限毕　　捧珠顶戴已
　　然后安本处　　重结大日印
　　入法界三昧　　行者出三昧
　　念本明七遍　　复结五供养
　　悦意妙五赞　　献阏伽香水
　　当发五大愿　　复结大三昧
　　左旋成解界　　当白众圣尊
　　现前诸如来　　救世诸菩萨
　　乃至诸圣天　　不断大乘教
　　到殊胜地者　　唯愿圣天众
　　决定证知我　　广利诸有情
　　久久住世间　　佛说加持句
　　定慧金刚合　　随明遍触身
　　念彼密言曰

　　归命(一)萨嚩他(二)胜胜(三)怛[口*陵](二合)怛[口*陵](二合)(四)颙颙(五)达[口*憐](二合)达[口*憐](二合)(六)娑他(二合)波也娑他(二合)波也(七)没驮萨底也(二合)嚩(八)达么萨底也(二合)嚩(九)僧伽萨底也(二合)嚩(十)娑嚩(二合)迦嚩(十一)吽吽(十二)吠娜尾泥(十三)娑嚩(二合)贺
　　于顶上解之　　各随其所安
　　皆令得解脱　　复结三昧耶
　　萨埵被甲胄　　三印等护持
　　法界字为顶　　功德悉成就
　　如前应作礼　　然后出道场
　　住于闲净处　　转读修多罗
　　华严与涅槃　　楞伽思益等
　　愿共诸有情　　同证华藏海
　　入佛无漏智

　　　　大毗卢遮那经广大仪轨卷下

　　此法从摩诃毗卢遮那。付属金刚手。金刚手次传。付属那烂陀寺达磨多阿阇梨。达磨鞠多阿阇梨。次付属中天竺国王种释迦善无畏三藏。善无畏三藏开元中来至此国。当玄宗朝为大国师传法灌顶。次付属海东新罗国僧玄超阿阇梨。玄超阿阇梨次传。付属京青龙寺僧慧果阿阇梨。慧果阿阇梨次传。付属僧法润阿阇梨。大和八年甲寅岁三月七日。付属慧日寺五部持念僧惟谨。
　　大毗卢遮那广大仪轨三卷。善无畏三藏译。此宗睿僧正之请来也。今所刻本似未治定。而无异本可以校者。但如安然遮梨及法三御子等所引用文。亦全同之。于是决知元来未正之仪轨也。故今点之间存两训。或又为防慢法之曹。往往乱脱。即点师传以指示之。诸余仇正冠注其头。而俟后哲冀为正之。旹　正德元年辛卯八朔灵云精舍沙门慧光钦识。

