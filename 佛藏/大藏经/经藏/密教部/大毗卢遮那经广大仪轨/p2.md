<!-- { "loadSidebar": true } -->
　　归命(一)阿三忙钵多(二合)达磨驮睹(二)蘖登(座孕反)蘖多南(三)萨嚩他(四)暗欠暗恶(五)糁索(六)唅鹤(七)嚂[口*落](八)鑁嚩(入)(九)娑嚩(二合)贺吽嚂[口*落](十)贺罗(二合)鹤(十一)娑嚩(二合)贺嚂[口*落](十二)娑嚩(二合)贺
　　次应复观想　　羯磨轮之上
　　其中观阿字　　转成白莲华
　　台蕊皆严好　　八叶皆广大
　　众宝自庄严
　　彼真言曰
　　归命(一)阿
　　由真言印力
　　以印三旋绕　　遍布于八方
　　想百千莲华　　当坐众圣尊
　　不坏金刚座
　　次应布五色　　啰嚂迦么贺
　　白赤黄青黑　　染彼众生界
　　令同法界色
　　次布金刚印　　结金刚慧印

　　彼真言曰
　　归命(一)吽
　　由真言印力　　三转金刚印
　　流散如火光　　其明普周遍
　　一切诸佛刹　　以无疑虑心
　　普遍而流出　　三界金刚道
　　中有法界宫　　广大宝楼阁
　　中观曼荼罗
　　次结转法轮　　印如金刚顶

　　彼真言曰
　　唵嚩日罗(二合)斫讫啰(二合)吽弱吽鑁斛
　　念彼真言已　　印心额喉顶
　　乃至随所印　　成大曼荼罗
　　摩诃萨意处　　说名曼荼罗
　　行者住斯位　　镜中观阿字
　　焰鬘皆妙好　　光辉普周遍
　　照明众生界　　如合会千电
　　持佛巧色形　　深居圆镜中
　　应现诸方所　　犹如净水月
　　普现众生前　　次于其首上
　　顶会交际中　　标以大空点
　　而思惟暗字　　妙好净无垢
　　如水精月电　　说寂静法身
　　次应观光轮　　想入嚩啰字
　　舒无量百光　　成大圆明轮
　　照明众生界　　乃至微尘众
　　影入圆光内　　彼圆光真言
　　(用大护印二空并入掌风轮而散舒)

　　(一)入嚩(二合)罗么[口*栗]你(二)怛他(引)蘖多[口*栗]旨(精以反二合三)娑嚩(二合)贺
　　念彼真言已　　以印三旋转
　　普现圆光轮　　轮中佛菩萨
　　一切所依持　　行者瑜伽座
　　身同执金刚　　啰字为眼界
　　辉烛犹明灯　　俯颈小低头
　　舌近于腭间　　而以观心处
　　当心现等引　　无垢妙清净
　　圆镜常现前　　如是真实心
　　瑜伽者转字　　入曼荼罗行
　　观一切大会　　修习慈悲眼
　　观察众生界　　入甘露三昧
　　犹是定力故　　说一切三世
　　无碍力明妃
　　彼真言曰
　　怛你也(二合)他(一)誐誐曩三迷(二)阿钵罗底三迷(三)萨嚩怛他蘖多三么多努蘖帝(四)誐誐曩三摩(五)缚啰落乞洒(二合)奶(六)娑嚩(二合)贺
　　念彼明八遍　　无二境界故
　　复说此偈言　　犹是佛加持
　　菩萨大名称　　于法无挂碍
　　能灭除众苦　　心本不生句
　　加持自身故　　及与持金刚
　　上首执金刚　　谛听金刚手
　　字轮曼荼罗　　真言修行行
　　能作诸佛事　　普现其色身
　　尔时执金刚　　从金刚华座
　　旋转而下已　　顶礼大日尊
　　而发赞叹言　　归命菩提心
　　归命发菩提　　稽首于行体
　　地波罗蜜等　　敬礼先造者
　　归命证空者　　执金刚叹已
　　惟愿法王尊　　哀愍护念我
　　而演说之言　　为利益众生
　　真言修圆满　　大日遍照尊
　　告执金刚言　　我一切本初
　　号名世所依　　说法无等比
　　本寂无有上　　佛说此伽他
　　如是作加持　　加持执金刚
　　及诸菩萨众　　能见胜愿者
　　佛菩提座处　　大日如虚空
　　无戏论无二　　行瑜伽相应
　　是业成就故　　即时大日尊
　　身诸支分故　　悉皆出现字
　　于一切世间　　金刚与菩萨
　　缘觉及声闻　　乃至诸众生
　　思惟成悉地　　种种同依处
　　彼种子真言　　阿
　　秘密主阿字　　一切佛加持
　　普现色身像　　此一切佛心
　　密中之秘密　　大悲胎藏生
　　大曼荼罗王　　敷置圣天位
　　三昧神通行　　瑜伽阿阇梨
　　镜中观阿字　　放净妙光明
　　普现圆光内　　千界为增数
　　流出光焰轮　　次当转阿字
　　成大遍照尊　　导师成正觉
　　以八曼荼罗　　种子字围绕
　　各执持标记　　随性令开悟
　　身语遍一切　　佛心亦复然
　　阎浮净金色　　为应世间故
　　跏趺坐莲上　　正受离诸毒
　　身被绡縠衣　　总持发髻冠
　　字门转成佛　　普利诸众生
　　瑜伽者观察　　一身与二身
　　乃至无量身　　各各住三昧
　　咸皆受佛化　　愿生华藏海
　　同入于一体　　成大曼荼罗
　　次观虚空藏　　广大宝楼阁
　　在大宝阁中　　宝柱皆行列
　　遍有诸幢盖　　珠鬘等交络
　　垂悬妙宝衣　　周布香华云
　　及与众宝云　　普雨杂华云
　　缤纷以严地　　谐韵所爱声
　　而奏诸音乐　　坛中想净妙
　　贤瓶与阏伽　　宝树王开敷
　　照以摩尼灯　　三昧总持地
　　自在之婇女　　佛波罗蜜等
　　菩提妙严华　　方便作众伎
　　歌咏妙法音　　如云而供养
　　一一佛海会　　供养诸如来
　　菩萨金刚众　　以我功德力
　　如来加持力　　及以法界力
　　普供养而住　　虚空藏明妃
　　金刚合掌印
　　彼真言曰
　　曩莫萨嚩怛他(引)蘖帝[口*驃](一)尾湿嚩(二合)目契弊(二)萨嚩他(三)欠(四)嗢那蘖底萨颇(三合)啰呬[牟*含](五)誐誐娜剑(六)娑嚩(二合)贺
　　奉请大日遍照尊　　尘刹海会诸如来
　　菩萨金刚声闻众　　广大楼阁普云集
　　无边圣众皆证知　　我今如佛净二界
　　成身建立曼荼罗　　种种庄严今已竟
　　不舍悲愿而降临　　唯愿圣众满本愿

　　尔时薄伽梵。即便住于身无害力三昧。住斯定故。说一切如来入三昧耶。遍一切无能障阂力。无等三力明妃。是密印相。当以定慧手作虚心合掌。二虚空轮并合而建立之。颂曰。
　　此一切诸佛　　救世之大印
　　正觉三昧耶　　于此印而住

　　彼真言曰
　　(一)阿三迷(二)怛[口*履](二合)三迷(三)三摩曳(四)娑嚩(二合)贺
　　秘密主如是明妃。示现一切如来地。不越三法道界。圆满地波罗蜜。
　　复以定慧手为拳。虚空轮入于掌中。而舒二风轮。是为净法界印。彼真言曰。
　　(一)嚂达么驮暏(二)娑嚩(二合)娑嚩句唅(三)
　　复以定慧手。五轮皆等迭翻相钩。二虚空轮首俱相向。颂曰。
　　是名为胜愿　　吉祥法轮印
　　世依救世者　　悉皆转法轮

　　彼真言曰
　　曩么三曼多嚩日啰(二合)喃(一)嚩日啰(二合引)怛么(二合)句唅(二)
　　由真言印力　　当住于等引
　　谛观我此身　　即是执金刚
　　无量天魔等　　诸有见之者
　　如金刚萨埵　　勿生疑惑心
　　次应被甲胄　　当观所被服
　　遍体生焰光　　用是严身故
　　诸魔为障者　　及余恶心类
　　睹之咸四散　　定慧三补吒
　　止观二风轮　　纠持火轮上
　　二空自相并　　而在于掌中
　　金刚甲胄印　　由真言印力
　　即观无垢字
　　彼真言曰
　　曩莫三曼多嚩日啰(二合)赧(一)唵(二)嚩日啰(二合)迦嚩左(三)吽
　　由真言印力　　想置五处印
　　额左右心喉　　遍身三昧光
　　天魔无能坏
　　次结法界生　　想啰字白色
　　空点以严之　　如彼髻明珠
　　置之于顶上　　设于百劫中
　　所积众罪垢　　由是悉除灭
　　定慧风圆满　　印同法界生

　　彼真言曰
　　囕
　　真言同法界　　无量众罪除
　　不久当成就　　住于不退地
　　一切触秽处　　当加此字门
　　赤色具威光　　焰鬘遍围绕

　　复以定慧手作归命合掌。风轮相捻以二空轮加上。形如憩伽。颂曰。
　　此大慧刀印　　一切佛所说
　　能断于诸见　　谓俱生身见

　　彼真言曰
　　(一)摩贺(引)朅伽尾啰惹(二)达磨萨捺啰(二合)奢迦娑诃惹(三)萨得迦耶捺[口*栗](二合)瑟耻(二合)砌诺迦(四)怛他(引)蘖多地目吃底(二合)你(入)佐多(五)尾啰誐达么你(入)社多吽(六)
　　复以定慧手虚心合掌。屈二风以绞二空轮。形如商佉。颂曰。
　　吉祥法螺印　　诸佛世之师
　　菩萨救世者　　皆说无垢法
　　至寂灭涅槃
　　彼真言曰
　　(一)暗
　　复以定慧手相合。普舒散之犹如健吒。二地轮二空轮相持。火风轮和合。颂曰。
　　吉祥愿莲华　　诸佛救世者
　　不坏金刚座　　觉悟名为佛
　　菩提与佛子　　悉皆从是生

　　彼真言曰
　　(一)阿(去引)
　　复以定慧手。五轮内向为拳。建火轮。舒二风轮屈为钩形在傍持之。虚空轮地轮并而直上。水轮交合如拔折啰。颂曰。
　　金刚大慧印　　能坏无智城
　　晓寤睡眠者　　天人不能坏

　　彼真言曰
　　曩莫三曼多嚩日啰(二合)赦吽
　　复以定慧手五轮内为拳。建立火轮以二风置傍。屈二虚空相并。颂曰。
　　此印摩诃印　　所谓如来顶
　　适才结作之　　即同于世尊

　　彼真言曰
　　(一)吽吽
　　复以智慧手为拳置于眉间。颂曰。
　　此名毫相藏　　佛常满愿印
　　以才作此印　　即同人中胜

　　彼真言曰
　　(一)阿(急呼)痕惹(急呼)
　　住瑜伽座持钵相应。以定慧手俱在脐间。是名释迦牟尼大钵印。彼真言曰。
　　(一)婆(入声)
　　复次以智慧手上向而作施无畏形。颂曰。
　　能施与一切　　众生类无畏
　　若结此大印　　名施无畏者

　　彼真言曰
　　(一)萨嚩他(二)尔那尔那(三)佩野曩奢那(四)娑嚩(二合)贺
　　复次以智慧手垂作施愿形。颂曰。
　　如是与愿印　　世依之所说
　　适才结此者　　诸佛满其愿

　　彼真言曰
　　(一)嚩啰娜嚩日罗(二合)怛么(二合)迦(二)娑嚩(二合)贺
　　复以智慧手为拳而舒风轮。以毗俱胝形住于等引颂曰。
　　以如是大印　　诸佛救世尊
　　恐怖诸障者　　随意成悉地
　　由结是印故　　大恶魔军众
　　及余诸障者　　驰散无所疑

　　彼真言曰
　　(一)摩贺沫啰嚩底(丁以反)(二)捺舍嚩路嗢婆(二合)吠(平)(三)摩诃(引)昧怛[口*履]也(二合)毗庾(二合)嗢蘖(二合)底(四)娑嚩(二合)贺
