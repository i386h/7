<!-- { "loadSidebar": true } -->
　　五浊者。亦云五滓。名异意一。一劫浊。谓大小三灾时危在险。二众生浊。六道杂居业苦相系。三烦恼浊。贪嗔痴慢甚增盛故。四见浊。身边邪等执不可移。五命浊。寿命短促习善无成。悲花经明成劫坏劫空劫无浊。住劫至二万岁六万有浊也。十地经六浊。尼乾子经有十二浊。经数无定。即知劫末圣遥。何者非浊。而五六等言随根布教耳。

　　菩萨品

