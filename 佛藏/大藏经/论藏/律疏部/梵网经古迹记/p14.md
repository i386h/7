<!-- { "loadSidebar": true } -->
　　述曰。说是非而破唯在内家。非外道等之所能也。如莲华面经云。佛告阿难。譬如师子命终。若空若地若水若陆。所有众生不敢食师子身肉。唯师子自生诸虫自食师子虫之肉。阿难我之佛法非余能坏。是我法中诸比丘破我三大阿僧祇劫积行勤苦所集佛法。
　　经。如是九戒至心心顶戴喜跃受持。
　　述曰。轻戒三门。自下第三结劝奉行门。
　　经。尔时释迦牟尼佛至七行品中说。
　　述曰。始终卷初分为三段。此即第三流通分也。此文意言。此一释迦行作意时。其余释迦亦尔。应知。从摩醯首罗等者。说十世界海等。处如卷初说。言心藏等者。传说。心藏即三贤也。地藏者十圣之地。戒藏即十重四十八轻戒也。无量行愿藏者即上三贤十圣所有行愿也。因谓三劫。果即四智。佛性常住清净法界也。自下总结如文可解。
　　经。明人忍慧强至疾得成佛道。

　　梵网经古迹记卷下(末终)


