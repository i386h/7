<!-- { "loadSidebar": true } -->
  金光明经文句记
　　宋 知礼述




　　金光明经文句记卷第一(上)

　　　　宋四明沙门释知礼述
　　吾先师昔居宝云尝讲斯典。其徒繁会竞录所闻。而窃形卷轴。况笔寄他手反羁乎旷远之旨。至于援证经论辞多舛谬。予每一临文不能无慨。近因讲次忆其所领大义撰成记文。仍采孤山索隐中俗书故实。用为裨助。庶览者不以事相之关情。但思理观之为益。时天圣五祀腊月三日记。
