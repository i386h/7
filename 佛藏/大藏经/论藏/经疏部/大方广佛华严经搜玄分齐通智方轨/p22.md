<!-- { "loadSidebar": true } -->

　　大方广佛华严经搜玄分齐通智方轨卷第三(之上)


　　大方广佛华严经搜玄分齐通智方轨卷第三(之下)

　　　　终南山至相寺沙门智俨述
　　第五地内六门同前。
　　一释名者。得出世间智方便善巧能度难度故名难胜地。
　　二所离者。若依地论离身净我慢障。若依摄论下乘般涅槃无明又有二障。一生死涅槃一向背取思惟。二方便所摄修习道品。又治二业障及一报因缘生死。
　　三明所显。相续不异义。
　　四明所成。禅波罗蜜及学四谛。
　　五明所得果通达法界相续不异功德得与三世诸佛无差别法身果。及成五地位。通果同前。
