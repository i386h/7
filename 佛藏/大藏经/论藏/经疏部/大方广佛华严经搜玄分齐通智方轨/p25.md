<!-- { "loadSidebar": true } -->

　　大方广佛华严经搜玄分齐通智方轨卷第三(之下)

　　　　　　　　　巳岁大藏都监开板


　　大方广佛华严经搜玄分齐通智方轨卷第四(之上)

　　　　终南山至相寺沙门智俨述
　　第七地者。六门同上。
　　一释名者。善修无相行。功用究竟。能过世间二乘出世间道故名远行地。
　　二所治者。依地论文。细相习障。若依摄论。粗相行无明。此文在六地。又有两无明。一微细相行起无明。即迷俗也。二一向无相思惟方便。即迷真也。及二业障有一报障因缘生死。
　　三所显者。种种法无别义。
　　四所成者。成方便波罗蜜。
　　五所得果者。达种种法无别功德。得一切相灭。恒住无相果。
