<!-- { "loadSidebar": true } -->
　　第七释文中三分同前。
　　初赞请分中有十五颂分四。初二颂明菩萨众以三业供养。次有二颂明天王眷属三业供养。次有十颂天女叹佛。于中初一叙事。次八叹佛。初二叹因深果现。次二体极用希。谓此一类所化根器久来未熟故。今佛海于彼一类常恒堪然未曾起用。今既根熟感佛应机从体起用。故云从久远来大海相始动。非谓如来从久远来一切处未用今始方用。次二颂庆此希遇。次二颂叹佛德胜。后一总结天女叹已默住。末后一颂众首正请。
　　第二正说中论分为三　初胜慢对治　二不住道行胜　三彼果胜。
