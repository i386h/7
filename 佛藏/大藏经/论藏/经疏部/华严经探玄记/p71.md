<!-- { "loadSidebar": true } -->
　　支节诸骨同施。施皮者。智论十六中。如毒龙受一日夜戒被剥五色皮忍己施之。又金刚胁鹿王者。菩萨本缘集经第四中。菩萨往世堕畜生中。而为鹿身。两胁金色。脊似琉璃。余身杂厕。种别难名踝如砗磲。角如金精。其身庄严如七宝藏。身色光炎如日初出。为诸群鹿而作饶益。于大暴河见人欲溺投身救之。其人得济后遂背恩。告王将兵欲杀鹿取皮。将王及兵至鹿。指示两臂俱落。王知背恩发心礼鹿谢过而去。广如彼说也。施手足指中。如有练指供养等亦是其类。
