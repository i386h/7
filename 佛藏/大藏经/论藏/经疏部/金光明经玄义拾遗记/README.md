<!-- { "loadSidebar": true } -->
  金光明经玄义拾遗记
　　宋 知礼述




　　金光明经玄义拾遗记卷第一(并序)

　　　　宋四明沙门知礼述
　　问曰。昔者宝云法师。尝有撰集赞释玄辩。近岁孤山阇梨。又以章记表明微旨。今复纂述其故何哉。答曰。宝云。讲次学徒随录义或阙如。未及补治不幸归寂。孤山之制多事消文。复于中间毁除观心。斯实不忍。今故秉笔拾先师遗余之义。拾后人遗弃之文。使教行二涂不至壅蔽。但谕新学达者。无诮吾之烦辞也。时天圣元年岁次癸亥四月望日序。
