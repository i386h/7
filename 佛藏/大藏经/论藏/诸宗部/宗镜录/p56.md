<!-- { "loadSidebar": true } -->
　　问。佛度众生。众生还度佛不。
　　答。若约内观。因了妄念杂识。众生无体。发其觉慧。成自心之佛。此岂不是因众生得度。若论外化。皆因众生感出。若无机缘。既无所化。亦不成佛。如净名经云。菩萨随所化众生而取佛土。净度三昧经云。众生亦度佛。若无感。佛不出世。亦不能得成三菩提。出世菩提。皆由众生机故。

　　宗镜录卷第十八

　　　　　　　　丁未岁分司大藏都监开板


　　宗镜录卷第十九

　　　　慧日永明寺主智慧禅师延寿集
　　夫如上所说。祖教同诠。凡曰有心。皆得成佛。如今现见众生。何不成佛。
