<!-- { "loadSidebar": true } -->
　　不信不知恩　　断蜜无容处
　　恒食人所吐　　是最上丈夫

　　又契经言。
　　觉不坚为坚　　善住于颠倒
　　极烦恼所恼　　得最上菩提

　　又契经言。菩萨摩诃萨成就五法。施波罗蜜多速得圆满。何等为五。一者增益悭吝法性。二者于施有倦。三者憎恶乞求。四者无暂少施。五者远离于施。
　　又契经言。菩萨摩诃萨成就五法名梵行者。成就第一清净梵行。何等为五。一者常求以欲离欲。二者舍断欲法。三者欲贪已生即便坚执。四者怖治欲法。五者三二数贪。
　　何故此论名为大乘阿毗达磨集。略有三义。谓等所集故。遍所集故。正所集故。

　　　　大乘阿毗达磨集论卷第七


