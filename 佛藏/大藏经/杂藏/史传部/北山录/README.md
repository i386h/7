<!-- { "loadSidebar": true } -->
  北山录
　　唐 神清撰．慧宝注




　　北山录序

　　　　钱唐沈　辽
　　始余欲闻内典。访诸南屏梵臻法师。于是受斯录焉。南屏云。往闻老师言。丁秘监(谓)酷爱其书。一见如不及至手传其本。老师之言可信不疑者。丁公所述作多所自出也善乎。一乘以为宗。百家以为支。寻其支如涉江河随地得宜。不得其源犹足以为多闻。况遂达其源乎。然其书出未久而世罕传。能传者莫不有名于时。而其传者皆秘玩之以为资不肯广也。余闻神清在元和时其道甚显。为当世公卿所尊礼。从其学者至千人。而性喜述作。其出入诸经者或删焉或益焉凡百余卷。而斯录独发其所缊尤称赡博。使世之学者尽得其书而达其源。何患不为神清乎。神清其名也。生大安山下。后居长平山阴。故谓之北山录。惟贤大师先得蜀本。将传诸好事者。请余叙其大方而刻之。因述南屏法师之言。以为首云。
　　熙宁元年五月十二日序

　　北山录卷第一

　　　　梓州慧义寺沙门神清撰
　　　　西蜀草玄亭沙门慧宝注　　·天地始第一
　　·圣人生第二
　　·法籍兴第三
　　·真俗符第四
　　·合霸王第五
　　·至化第六
　　·宗师议第七
　　·释宾问第八
　　·丧服问第九
　　·讥异说第十
　　·综名理第十一
　　·报应验第十二
　　·论业理第十三
　　·住持行第十四
　　·异学第十五
　　·外信第十六


　　天地始第一(明儒释序天地开辟物象始兴之事)

