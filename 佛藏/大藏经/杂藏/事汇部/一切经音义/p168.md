<!-- { "loadSidebar": true } -->
　　叱之(齿逸反苍颉篇叱呵也礼记尊客之前不叱狗是也)。
　　逡巡(且旬反尔雅逡退也郭璞曰逡巡却退)。
　　煜爚(由掏反弋灼反说文煜光耀也爚火光也广雅煜炽也埤苍煜盛貌也论文作昱曰明也烁式灼反字与铄同销铄也并非此义也)。
　　桎梏(之失公屋反周礼掌囚凡囚中罪桎梏郑玄曰在手曰桎在足曰梏)。
　　回眄(冥见反说文邪视也方言自关而西秦晋之间曰眄也)。
　　填积(古文窴同徒坚反填满也广雅填塞也)。
　　即厌(伊琰反字苑眠内不祥也苍颉篇伏合人心曰厌山东音伊[芸/木]反说文厌合也字从厂音呵且反)。
　　[烈-列+福]煮(古文[偪/心][(大/禾)*(ㄆ/田)]二形同扶逼反方言[烈-列+福]火干也关西陇冀以往谓之[烈-列+福]说文以火干肉曰[烈-列+福])。

　　第十八卷

　　著圂(胡遁反说文圂厕也苍颉篇豕所居也字从口豕在中也字意也论文作溷溷浊也乱也溷非正体)。
　　稽留(古[前-刖+ㄅ]反字林稽留也稽止也)。
　　悬绳(论文多作铉胡大反举鼎也铉非此用绳未见所出)。
　　能决(闺悦反说文下流也又穿决)。
　　烙(罗各反谓烧煮物著之也论文作烁式灼反销也烁非字义)。
　　鸡鹜(莫族反尔雅舒凫鹜郭璞注曰即鸭也李巡曰野曰凫家曰鹜一名舒凫某氏曰在野翼舒飞远为[梟-木+儿])。
　　[此/朿]距(今作[口*束]同子累反广雅[此/朿]口也字书鸟喙也或作觜论文作嘴捡诸经史无如此字唯傅毅七激云嘴埴饮泉作此字音徐耎反嘴非字义距古文讵岠二形同居吕渠吕二反说文鸡足距也)。
　　蚑蜂(巨仪反通俗文矜求谓之蚑[虫*朮]关西呼[求/田]溲为蚑[虫*朮]音求溲所诛反声类云多足虫也)。
　　鸺鹜(许牛反尔雅怪[氏*鳥]舍人曰一名怪鸟一名鸺鹠南阳名钩[名*鳥]字林鸱鸺也)。
　　[狂-王+加]玃(字体作[狂-王+哥]或作猳同音加下居缚居碧二反说文大母猴也善顾眄玃持人也尔雅玃父善顾郭璞曰猳玃也似弥猴而大色苍黑善玃持人好顾眄也古今注云猿五百岁化为玃也枹朴子云弥猴八百岁化为玃寿千岁是也)。
　　饕餮(古文[飢-几+刀]叨二形同他高反正字作餮同他结反说文贪也左传缙云氏有不才子贪于饮食冒于货贿聚敛积实不知纪极天下人民谓之饕[餐-又+(珍-王)]杜预曰贪财曰饕贪食曰[餐-又+(珍-王)])。
　　眼陷(楚辞陷滞而不济王逸云陷没也案陷犹坠人也论文作[啗-口+目]此应近也)。
　　荡涤(古文[浼-儿+(焉-正)]同徒朗反下徒历反荡涤谓洒器也尚书九川涤源孔安国曰涤除也)。
　　铁丳(字苑初眼反今之炙肉丳字也字略云以韱贯肉齐也论文作铲今作刬刬削也)。
　　[國*瓜]裂(捡诸字书无如此字案字义宜作攫居碧九缚二反说文爪持也礼记云[((素-糸)*(素-糸))/手]虫攫持也)。
　　拼度(古文[革*平]鞞二形同补耕反拼谓振绳墨也)。
　　抟[雀*戈](徒官反通俗文手团曰抟说文抟团也声类抟捉也字林抟[式-工+圭]之抟作抟音杜丸反论文作揣初委都果二反量也度也揣非义音)。
　　六驳(补角反尔雅驳如加马倨牙食虎豹舍人曰驳多力兽也山海经云曲山有兽状如马白身黑[巢-果+(一/自)]一角虎爪音如鼓其名驳食虎豹可以御兵诗云隰有六驳是也魏黄初三年六驳再见于野)。
　　咬啮(又作[齒*堯]同五狡反说文咬啮骨也广雅龁啮也)。
　　[齒*齊]掣(又作[齒*來]同竹皆反通俗文啮挽曰[齒*齊]广雅[齒*齊]啮也)。
　　轹诸(勒各力的二反苍颉篇轹辗也说文车所践也)。
　　如笮(侧格反案笮犹压也今谓以槽笮出汁也)。
　　蹂场(古文厹同仁求仁柳二反通俗文践谷曰蹂苍颉篇践也熟蹋也)。
　　赭色(之野反三苍赭赤土也方言南楚东海之间或为亦为赭郭璞同言衣赤也)。
　　烹肉(普羹反烹煮也方言烹熟也嵩岳以南陈颖之间曰烹仪礼凡煮于镬中曰烹于鼎曰外也)。
　　燂猪(声类燂[燖-口+几]二形字话古文[多*坴]鬻二形今作燅同详廉反说文燅热汤中瀹肉也通俗文以汤去毛曰鬻论文作爓案说文诸诠之蜀都赋音皆余赡反又羊占反说文爓火爓爓也爓非今义也)。
　　磔牛(古文尼同知格反广雅磔张也磔开也说文磔辜也尔雅祭风曰磔孙炎曰既祭披磔其性以风散也论文作挓未见所出也)。
　　猛毅(牛既反尚书尚由果毅孔安国曰杀敌为果致果为毅说文妄怒也一日有决也)。
　　铁杙(余职反尔雅樴谓之杙郭璞曰杙橛也论文有作铁梭传写误也樴徒得反)。
　　踼突(今作逖同从即反说文抢也苍颉篇驱驰貌也亦失迹也考声踼趺也案字宜作搪揬二形也)。
　　铜橛(巨月反说文[木*(厥/?)]杙也论文作镢埤苍磨镢也通俗文云磨齐日镢镢非今义也)。
　　发撤(除列反广雅撤坏也亦去也仪礼遍乃撤礼郑玄曰撤除也)。
　　噤战(古文唫同渠饮反楚辞噤闭而不言王逸曰闭口不开为噤)。
　　浃渫(字林下甲文甲反浃渫谓冰东相著也论文作甲非体也)。
　　榜台(薄衡反下又作笞同丑之反字书榜捶也广雅榜笞击也)。
　　忌惮(渠记反广雅忌恐畏也说文忌憎恶也惮徒且反惮难也)。
　　俎割(庄吕反方言俎几也字书肉几也)。
　　蔚茂(于胃反苍颉篇草木盛貌也论文或作郁于屈反说文木丛生曰郁)。
　　暴露(扶卜反说文暴晞干也字从曰从出廿米字)。

　　第十九卷

　　[(耜-耒)*頁*(耜-耒)]尘(古文[(口*口)/頁]同许朝反嚣諠也諠諠哗左传湫溢嚣尘是也)。
　　无援(宇眷反案援者谓依据护助之言也)。
　　怀孕(古文[月*黽]同移证反谓含实曰孕三苍怀子也广雅孕[仁-二+身]也字从子乃声论文有作怀妊如禁反妊孕也)。
　　体胤(与振反尔雅胤继也舍人曰胤继世也说文胤子孙相承续也谓番育之称也)。
　　[麚-(巨-匚)+几]麀(古遐反牡鹿也说文以夏至解角也麋冬至解角也尘古文[鹿/齒]同于牛反尔雅牝麀牝牸也)。
　　有娠(书邻反娠谓怀胎也书中亦有作身二形通用)。
　　军持(正言捃稚迦此译云瓶也谓双口澡灌也论文作鍕[金*持]字无所出犹俗作也)。
　　岐道(古文[技/山][翅-羽+邑]二形同渠宜反谓技别义也尔雅道二达谓之岐郭璞曰岐道直出者也释名云物两为岐左边曰旁也道并之也)。
　　搏鹿(补各反案搏犹拊拍也又云梦与楚子搏杜预曰手搏也考工记搏拍也又搏取之也)。

　　第二十卷

　　抨则(又作拼同普耕反说文抨弹也犹言抨毛抨弓等也)。
　　尺蠖(乌郭于攫二反桑虫也说文屈申虫也尔雅蠖尺蠖也郭璞曰蝍[虫*就]也音子力子六反一名步屈也舍人曰宋地曰寻桑也)。

　　第二十一卷

　　衣以(于[希*ㄆ]反案以衣被之曰衣衣记衣著也)。
　　食以(又作饲同囚志反谓以饭食设供于人曰食食亦饭也)。
　　眵泪(充尸反说文瞢瞢[(土*白*土)/几]眵也瞢莫结反论文作眵未详何出也)。
　　结聍(乃冷反埤苍盱聍耳垢也)。
　　俞多(弋朱反广雅俞益也小雅俞兹强益也)。
　　蠕动(如裕如允二反说文蠕亦动淮南蜫虫蠕是也)。
　　崛起(鱼屈反埤苍持立也史记崛然独立块然独坐是也)。

　　第二十二卷

　　骨干(字体作[骨*(企-止+干)]同歌且反[骨*(企-止+干)]助也亦体也骸骨也)。
　　视占(之盐反方言占视也占亦候也凡相候谓之占占瞻也)。

　　第二十四卷

　　辞诀(古穴反通俗文死者别谓之诀字略云诀绝也)。
　　祈请(渠衣反广雅祈求也尔雅祈告也叫也郭璞曰祈祭者叫呼而请事也孙炎曰祈为民求福叫告辞也)。
　　捍格(古文[敲-高+杲][旱*戈]捍伻四形今作捍胡旦反捍御也格古[(戒-廾+夕)/口]冋古[名*頁]反格[門@(豆*斤)]也格岠也说文击也)。
　　智鉴(字书作鉴同古儳反广雅鉴照也鉴镜也所以察形也)。
　　刳腹(口孤反苍颉篇刳屠也方言刳[狄/力]也说文刳判也周易刳木为舟案刳谓空其腹也)。
　　灰烬(寺进秦刃二反说文谓火之余木是也)。
　　孅指(古文攕字书作纤同思廉反说文櫼好手貌也孅细锐也方言纤小也细也梁益之间凡物小谓之纤也)。
　　[嗇*欠]然(所力反埤苍恐惧也通俗文小怖日[嗇*欠]公羊传[嗇*欠]然而骇是也论文作墙近字耳又作啬[跿-土+((甬-用)-、)]也啬非此义也)。
　　间跱(古文峙同除理反言独立也广雅峙止也说文跱躇也谓踞止不前也躇音直如反)。
　　[仁-二+(丙/(敲-高))]晴(古文[夕*生][歹*星]二形同藉盈反汉书天晴而见景星孟康曰晴精明也)。

　　第二十五卷

　　丰渥(乌学反诗云稍如渥赭传曰渥厚也)。
　　偻步(力主反通俗文曲脊谓之伛偻广雅偻曲也)。

　　第二十六卷

　　酿酒(女恨反三苍米麴所作曰酿说文酝作酒曰酿也)。
　　洮沙(徒刀反案洮犹汰也论文作汰徒盖反通俗文浙米谓之洮沙)。
　　庐馆(力居反小尔雅云庐寄也谓寄止也亦别舍也黄帝为庐以避寒暑春秋去之冬夏居之故云寄止也释名云寄止庐虑也取其止息覆虑也馆古玩反客舍也周礼五十里有馆有委积以待朝聘之客字体从食官声也)。
　　调投(徒吊反广雅调欺也调卖也啁调也)。
　　凌[仁-二+易](力升反广雅凌[日/出/大/米]也犯也侮也苍颉篇凌侵也[仁-二+易]又作[改-己+易]以豉反苍颉篇[仁-二+易]慢也谓平[仁-二+易]也说文[仁-二+易]轻也今亦作易)。

　　第二十八卷

　　噏风(古文歙噏二形今作吸同义及反广雅吸饮也说文内息也谓气息入也亦引也)。
　　兵伍(兵威也五刃为兵下吾鲁反周礼五人为伍郑玄曰伍众也论文作仵吾故反逆也仵非字义也)。
　　謇吃(古文[諕-儿+ㄆ]謇二形今作寋声类作[言*寋]又作[干*刀]同吾展反方言謇吃也楚人语也周易謇者难也论文作蹇跛蹇也蹇非此义吃古文[(├/乙)*欠]同居乞反气重言也通俗文言不通利谓之[干*刀]吃)。
　　深浚(古文[濾-思+谷]二形今作浚同私[門@壬]反[濾-思+谷]深也)。
　　坚著(泊略反坚[宋-木+午]也相著也)。

　　第二十九卷

　　襞郁(卑赤反说文韏衣也广雅襞屈也韏丘阮反)。
