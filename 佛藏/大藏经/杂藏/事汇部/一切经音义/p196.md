<!-- { "loadSidebar": true } -->
　　控制(上苦贡反毛诗传云止马曰控又云控引也说文匈奴引弓亦曰控弦从手空声)。

　　诫德香经(无字音训)


　　邪见经(无字音训)


　　优婆夷堕舍迦经

　　　　惠琳撰
　　[└@(栗-木)]如是(奴改反尔雅云[└@(栗-木)]即乃字也声类至也说文从西从乚音隐)。
　　阅哀(上缘决反毛诗传云阅容也说文具数于门中从门兑声)。
　　珠玑(纪希反顾野王云南海[虫*半]所产珠月盈则多月亏则少孔注尚书玑亦珠类也说文玑不圆珠也并从王几朱皆声也)。
　　鸠溜(上九尤反下力尤反梵语也)。
　　提渝(下庾珠反梵语也)。
　　遬摩(苏禄反梵语也)。

　　佛说鞞摩肃经　惠琳撰

　　著麸(下抚无反苍颉篇麸麦皮也说文小麦皮也从麦夫声或从孚作[麩-夫+孚]俗字也)。

　　佛说婆罗门子命终爱念不离经

　　　　惠琳撰
　　裸形(华卦反顾野王云脱衣露祖也古今正字或为裸或作裸从人果声)。

　　佛说十支居士八城人经

　　　　惠琳撰
　　馔具(士眷反郑注仪礼云馔陈也马注论语云馔饮食也广雅云进也说文具食也从食巽声也)。

　　佛说箭喻经

　　　　惠琳撰
　　鸧鹤(上错郎反尔雅鸧麋鸹郭璞曰鸧鸹也说文鹛鸹也从鸟仓声下何各反淮南子云鸡知将晓鹤知夜半说文仙鸟也从鸟隺声隺音同上隺从冖从隹冖音癸营反)。

　　波斯匿王太后崩尘土坌身经

　　　　玄应撰
　　期颐(以之反礼记百年曰期颐郑玄曰期犹要也颐养也孝子要尽养之道而已)。

　　佛说四人出现世间经

　　　　惠琳撰
　　魁脍(上苦回反下古外反郑注礼记魁犹首也广雅云脍犹制也说文从斗鬼声也下脍字从肉会声也)。

　　佛说须摩提女经

　　　　惠琳撰
　　亘云(上古[疏-(梳-木)+登]反方言亘竟也毛诗传云亘遍也说文云从曰从二经文从糸作絙非也糸音觅)。
　　赤邻[車*(覃-日+田)](梵语不分明译经者拙恶也此亦是宝名或是错书也)。
　　琉璃琴(渠吟反乐器也以吠琉璃宝作之琴亦天乐具也)。
　　睒电(上摄[白-日+(丹-、+十)]反电[火/几]也苍颉篇云晱暂见也说文暂视也从目炎声)。

　　佛说婆罗门避死经(无字可音训)


　　佛说食施获五福报经

　　　　惠琳撰
　　弘廓(苦郭反尔雅廓大也广雅空也古今正字张小使大谓之廓从广郭声也)。
　　暐晔(上韦鬼反说文盛明也正从火作炜下炎劫反说文云晔光明貌也或作晔亦从火作烨)。
　　耗减(上呼奥反埤苍耗消也说文从禾毛声下咸斩反韩诗减少也杜注左传云秏也损也说文从水咸声也)。
　　踬碍(上知利反考声踬碍不进也正作疐下五盖反考声云碍隔也说文止也从石从疑博雅作阂韵略作碍文字集略作[得-彳]并俗字也)。

　　频婆娑罗王诣佛供养经

　　　　惠琳撰
　　金屣(师滓反考声云履之不摄[疏-(梳-木)+艮]者也字书[革*夾][革*徙]也即今之皮履也西国俗尚著此也说文作[革*徙]鞮属从革徙声或作[疏-(梳-木)+麗]并同[革*夾]音公冾反鞮音丁奚反)。
　　珠柄拂(中兵命反考声云柄器物所持处也言珠柄者以珠玉等钿饰所持拂柄也文字典说柄本也柯也物之把处也从木丙声或作[禾*秉]下纷物反)。

　　长者子六过出家经

　　　　惠琳撰
　　萠芽(麦耕反玉篇云萌亦芽也说文亦草芽也从草朋声草音草)。

　　佛说鸯掘摩经

　　　　惠琳撰
　　博综(下宗送反说文综机缕持丝交者曰综从糸宗声糸音觅也)。
　　禀仰(上彼锦反孔注尚书禀人所承受也说文从[稟-禾]从禾[稟-禾]音力锦反)。
　　咨诹(上姊私反考声云咨问于善也广雅白也说文从言咨声下足须反杜注左传云诹问正事尔雅谋也说文聚谋也从言取声经文作[譙-隹+取]误书也)。
　　仪范(凡黯反上声字也尔雅范常也韵英则也考声摸也说文法也古法有竹形以竹简书之故言法也从竹从车从[泳-永+巴]省声也经文作铃非也甚无此理)。
　　猥乘(上乌贿反苍颉篇猥顿也广雅猥众也说文从犬畏声贿音灰每反)。
　　偃体(于献反孔注论语云偃仆也贾注国语云偃息也广雅云偃仰也说文从人匽声匽音同上经从糸作[糸*匽]误也糸音觅)。
　　裹师(上补毛反顾野王云裹犹美之也郑注礼记云褒犹进也说文亦博裾也从衣[采-木+呆]声[采-木+呆]音保俗作褒经文作褒误书也)。
　　嬲触(上奴鸟反考声云嬲相戏弄也或作娆也)。
　　谮曰(侧禁反博雅[讚-貝+日]毁也何休注公羊传云无其事曰诬如其事曰[讚-貝+日]说文愬也从言替声也)。
　　牵掣(下阐列反考声云掣顿拽也顾野王云掣犹牵也说文引而纵也从手制声)。
　　摧捽(上藏雷反下存没反贾注国语捽掣顿也说文持头发也从手卒声)。
　　一契(溪计反考声云契犹券也杜注左传云要契之辞也说文大约也从[丰*刀]古八反从大经从云作[契-大+云]非也书错也)。
　　邀愤(杳尧反杜注左传邀要也贾注国语云求也说文古今正字遮也抄也从辵从噭省声也噭音叫下坟粉反贾注国语愤犹盛也郑注礼记云怒气充实也方言愤也说文懑也从心贲声)。
　　喷吒(上普闷反下摘嫁反苍颉篇喷亦吒也说文喷鼓鼻也并从口贲乇皆声乇音竹厄反)。
　　[八/芻]牧(楚俱反顾野王刈干草也说文亦刈草也象包束草之形也下蒙禄反广雅云牧养也汉书牧者畜养之总名也说文从牛攴声攴音普卜反)。
　　狼藉(洛当反下情弈反刘注孟子草多饶狼藉也玉篇云草纵横也说文上从犬从良下从草[禾*(乂/〦/日)]声稓音同上)。
　　[〦/(刀*了*(留-刀-田))/員]饷(子奚反郑注周礼[〦/(刀*ㄚ*(留-刀-田))/員]持行道粮用也顾野王持也广雅送也说文持遗也从贝斋声经作赍俗字也下式掌反尔雅饷馈也方言云周人谓饷曰馈从食襄声经作饷亦通俗字也馈音匮也)。
　　必剿(焦小反孔注尚书动截也谓绝灭之书说文从力从巢巢音柴交反)。
　　投捭(下补贾反广雅捭开也说文两手掸击也从手卑声亦作摆)。
　　开[門@為](下为彼反贾注国语云[門@為]辟也苍颉篇开也说文辟门也从门为声)。
　　瞥见(上片蔑反考声云才见也说文从目从敝声也经作[酋*欠]非也)。

　　佛说鸯崛髻经

　　　　惠琳撰
　　携手(上惠圭反顾野王云携持也何注公羊传携提也孟注汉书云连也说文从手嶲声嶲音同上)。
　　漂溺(上匹遥反顾野王云漂流也说文漂浮也文字典说从水票声票音必遥反经作[漂*寸]误也)。
　　缰绊(上居良反集训云缰马[糸*業]也绁系马绳也说文从革疆声也)。

　　力士移山经

　　　　玄应撰
　　戮力(吕掬反国语云戮力一心贾逵曰戮并力也尚书与之戮力孔安国曰陈力也)。
　　铭誉(莫庭反谓镌刻金石以记功德者也铭名也言有功者书其功于太常也)。
　　蹶举(居月反谓蹶掷之也尔雅蹶动也郭璞曰蹶摇之貌也亦惊骇急疾之貌也蹶起也)。
　　蔑屑(无结反下先结反埤苍[撘-合+((ㄇ@人)/戍)]揳拭灭也)。
　　喂饿(奴罪反论语耕也喂在其中郑玄喂亦饿也)。
　　霖雨(力金反左传雨自三日已上为霖尔雅久雨谓之淫淫谓之霖亦谓三日已上也)。

　　佛说四未曾有经(无字可音训)


　　七佛父母姓字经

　　　　玄应撰
　　盘裱(方庙反依字领巾也)。
　　多鞬陁(记言反)。

　　佛说放牛经

　　　　惠琳撰
　　摩刷(下所刮反郭注尔雅云刷扫刷所以清凉也顾野王云刷亦剪剃也说文刷刮也从刀[尸@巾]从省声刮音关八反)。

　　缘起经

　　　　惠琳撰
　　伛曲(上纡禹反广雅伛亦曲也考声云曲腰也说文偻也从人区声)。
　　黑黡(下伊琰反考声黡浅黑也黑子也说文肉黑也从黑厌声)。
　　舍暖(奴管反或从火作暖暖温也火大也从曰耎声也)。

　　佛说十一想思念如来经(无字可音训)


　　佛说四泥犁经

　　　　惠琳撰
　　禘婆达兜(梵语即提婆达多名也)。
　　佉梨(上羌迦反里知反梵语也)。

　　阿那邠[邱-丘+(乏-之+ㄠ)]化七子经

　　　　惠琳撰
　　儴伽(上汝昌反下强迦反并梵语也经从虫作蠰音女两反非也)。

　　大爱道般泥洹经

　　　　玄应撰
　　谆那(古文訰同之[門@壬]反此译云碎未谓人名也经文作[享*毛]误也)。
　　阜恩(扶武反国语所阜财用贾逵曰阜厚也阜亦盛也大也苍颉篇云山庳而大也)。

　　佛母般泥洹经

　　　　惠琳撰
　　后薨(下呼肱反郭注尔雅薨死也广雅云亡也说文公侯也从死从梦省声也)。
　　樟楠梓(上掌穰反顾野王云大木也考声木名也中纳潭反郭注尔雅亦大木也俗作楠经作棚误也下兹死反考工记云致木之工梓为器也考声云亦木名也尚书曰楄梓豫樟是也)。
　　嘘唏(上许居反郑注礼记云嘘[佫-口+思]之声也顾野王云口出气曰嘘说文亦出气也从口虚声下喜衣反言唏痛也哀而不泣也说文从口希声)。

　　佛说国王不[黎-(暴-(日/共))+(恭-共)]先尼十梦经

　　　　惠琳撰
　　食尻(下考高反考声云尻隐处也仪礼两[月*坒]属于尻也说文从尸九声)。

　　舍卫国王梦见十事经

　　　　惠琳撰
　　馈遗(上达位反郑注周礼馈进物也仪礼云廌熟食也说文从食贵声下唯醉反毛诗传云遗加也顾野王云赠也广雅云遗与也说文从辵贵声辵音丑略反)。

　　佛说阿难同学经

　　　　惠琳撰
　　亲昵(下尼窒反毛诗传云昵近也郭注尔雅亦谓亲近也杜注左传昵亦亲也说文从日尼声或从匿作匿)。

　　佛说五蕴皆空经(无字可音训)


　　七处三观经

　　　　玄应撰
　　拄亦(陟缕反谓榰拄也经文从足作跓俗字也)。
　　顶[寧*頁](乃挺反苍颉篇云顶颠也广雅顶上也字苑头上也今俗呼顶为顶[寧*頁])。

　　佛说圣法印经

　　　　惠琳撰
　　唯诺(上惟癸反郑注礼记云唯恭于诺说文从口隹声下囊洛反又音而者反毛诗传云诺应辞也何注公羊传云受语辞也说文从言若声)。

　　五阴譬喻经

　　　　惠琳撰
　　夫劈(下[車/(幻-ㄠ)]觅反广雅云劈剖裂也埤苍亦剖也说文破也从刀辟声也)。

　　佛说水沫所[漂*寸]经

　　　　惠琳撰
