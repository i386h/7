<!-- { "loadSidebar": true } -->
　　擐甲(还惯反杜注左传云擐穿贯也说文从手睘声贯音官也)。
　　阖境(含蛤反尔雅云[門@直]谓之雇闭也蛤音甘答反)。
　　萎悴(上委为反毛诗传云草木死坏也下情遂反郭注方言悴伤也说文忧也从心)。
　　谈谑(下香约反传文从虎作諕书误也前第五卷已训释)。
　　砥砺(上之耳反下力制反二字皆磨石也)。
　　支派(下拍卖反玉篇云水分流说文从反书永字也)。
　　斫石(上音卓孔注尚书斫斫也或作硺尔雅云削也说文亦斫也从斤[斲-斤]声也[斲-斤]音豆也)。
　　为龛(下坎甘反韵诠云龙穴也土室也韵英云龙貌也说文著佛像处从龙从含省声也)。
　　邛僰(上共恭反汉书蜀郡有邛县说文从邑工声下朋北反声类云僰者羌之别种说文棘捷为蛮夷从人棘声也棘音矜力从并二朿不是束)。
　　酂国(上藏何反说文南阳有酂县沛郡亦有酂县赞正体赞字)。
　　天潢(晃光反杜注左传潢污池也停水处也亦积水也一云潢潦也)。
　　帝系(说文云帝者王天下之号也从古文上字朿声也古文作帝下奚计反世本有帝糸篇子孙相承继续不断绝也说文云系系也从糸丿声丿音曳也)。
　　八埏(下演栴反汉书音义延地极边际也古今正字从土延声传文从手非也)。
　　智[契-大+石](良酌反僧名也韵英利也)。
　　吴濞(下披萸反吴王刘濞名也)。
　　沪渎(上胡古反山海经云黄帝临玄沪之水灵龟负图而出即此水也文字典说从水扈声扈音同上下音独)。
　　挥飙(上音晖下比宵反韵英云风名也郭注尔雅云[日/出/八/((犀-尸)-牛+十)]风从上向下曰飙猋音同上从三犬不从火)。
　　阚回(上堪滥反苍颉篇云阚视也或从目作瞰讹义同说文从门敢声下荧炅反尔雅回远也说文从辵冋声也)。
　　道[思*劦](下嫌颊反尔雅[思*(刀/(刀*刀))]和也说文思也形声字)。
　　哮吼(上孝交反埤苍云哮赫怒也说文从口孝声下诃苟反楚辞熊罴嗥吼考声牛虎吼声也)。
　　迁[(夕*(ㄗ@、))/貝](上音千贾注国语云易也从也杜注左传云移也说文登也从辵[遷-(這-言)]声[遷-(這-言)]音千下矛候反玉篇云贸交易说文易财也从贝夗声也)。
　　汲冢(上音急地名也汲郡有安斄王古冢晋时有人盗发此蒙得竹简数束皆古之坟典也时俗号为汲蒙记说文冢字从包从豖豖音丑录反豖亦声也)。
　　而狭(下咸甲反顾野王云狭谓不广大也说文从阜箧声也箧音谦叶反传文从手作[打-丁+(匚@夾)]非也)。
　　帷扆(上苇悲反郑注周礼云在傍曰帷广雅帷帐也说文从巾隹声下衣岂反郭注尔雅云窗东西曰扆说文从户衣声者也)。
　　赐缣(下颊嫌反广雅缉谓缣说文缣丝缯也从糸兼声也)。
　　笠泽(上音立下音宅字书云笠泽吴地泽名也此泽无树木常张盖笠而行因以名焉从竹从立)。
　　冕[流/王](上音免郑注周礼云六服同名冕此首饰也尊又云冕者延上之覆也世本云黄帝作冕说文云从曰日音帽免声下音流毛诗传曰[沆-几+(加/王)]章尊者之首饰垂珠以蔽忽也说文从玉流声形声字也)。
　　赙赠(上音附韵诠云以财帛助[(哭-、)/(匚@一)]家不足曰赙说文从贝尃声尃音[敷-方+寸]或作[賜-勿+月]礼梦反韵英云以车马送死曰[賜-勿+月]说文从贝冒声冒音[悍-干+月]下贼邓反以财相遗也玉篇云赠馈也韵英以物相送也说文从贝曾声)。
　　递给(啼礼反上声字前第一已释也)。
　　慧驡(臧朗反或作驵僧名也王逸注楚辞云骏马也训释字义驵同一云千里马也会意字骏音俊也)。
　　琬琰(上于远反玉篇云琬玉圭也下阎染反说文云玉圭长九寸执以为信以征不义也)。
　　慧懁(恚玄反韵英急之也)。
　　皓师(上音高老反人名也)。
　　犷厉(上虢猛反下力滞反犷厉恶性也)。

　　续高僧传卷第十五

　　慧眺(下[袖-由+兆]诏反僧名也传文从月作朓误)。
　　逾阃(上庾珠反毛诗传云逾越也广雅云渡也说文从足俞声下坤本反也郑注礼记云阃门限也说文从木作捆门橛也)。
　　呜咽(上屋孤反考声云悲叹之声字书亦从欠作歍下烟结反字书考声亦从壹作噎声类云不平声也亦气逆也)。
　　有娠(下失真反字书正从人作[仁-二+身]广雅云[仁-二+身]即孕重任娠也娠[仁-二+身]音义同说文从人从身声)。
　　竹笴槊(次笴葛旱反尚书大传云笴若射仪之笴括郑玄注云箭笴也古今正字从竹可声下双捉反广雅云槊矛也埤苍云槊长文八尺矛也文字典说云今戟槊也从矛肖声传文从水作槊俗字者也)。
　　芮城(上儒锐反今河东有芮城县也)。
　　紊乱(上闻愤反孔注尚书云紊乱说文云紊亦乱也从糸文声乱正乱字也)。
　　异度(上移志反孔注尚书云异已也已犹退也说文从廾已声廾音拱字)。
　　咸[怡-台+巠](下形冷反王逸注楚辞云[怡-台+巠]恨也文字典说亦恨也说文从心巠声巠音经)。
　　补绽(上逋姥反顾野王云补犹塞其阙治其蔽也说文从衣甫声下枨限反裳[袖-由+定]裂纫针请补缀郑注礼记云碇解也文字典说云碇裂也从衣定声)。
　　触故(上冲欲反传文作[象-(豕-一)+(革-廿)]古文触字广雅云触揬也说文云悦也从角蜀声也)。
　　澧鄠(上覆风反澧水名下胡故反县名也已见前释)。
　　偃仆(上谒蹇反孔注论语云偃僵仆也广雅云偃犹仰也说文从人匽声下朋北反字统云仆顿覆也考声云前倒覆也文字典说从人卜声者也)。
　　西院(下袁怨反许叔重曰院以候风雨也亦周垣也说文从阜从完声完音桓传文作[阿-可+兒]误也)。
　　南裔(下延曀反孔注尚书云裔末也杜注左传云远也广雅云裔表也说文裔衣裙也从衣从冏声冏音女滑反)。
　　欢州(上音欢郡国志云欢州今交州安南管也)。
　　揣文(上初委反郭璞注方言云揣度成也左传云揣高卑之度说文云揣量也从手专声专知桓反也)。
　　[米*萬]食(上兰恒反淮南云粝粮之食也苍颉篇云[米*萬]粗米也亦脱粟米也说文从米从万声传文从厂作粝俗字也)。
　　琰皭(上盐苒反下墙略反琰皭二字高僧名也已见前释讫)。
　　坎坛(前第六卷已具释讫)。
　　联镳(上列缠反郑玄注周礼云古为连皆作联声类云联绵不绝也说文云联连也从耳从[聯-耳]连不绝也[聯-耳]音思下表苗反前第十卷已释讫)。
　　峭急(上音悄谓山陵峭峻也广雅云峭急也许叔重注淮南子云峭峻也亦严刻也说文亦峻也从阜肖声传文作峭俗字也)。

　　续高僧传卷第十六

　　林薮(下苏走反前第十三卷已释讫)。
　　萧渊(下壹玄反人名也)。
　　[這-言+(雨/手)]击(上狄形反前第十卷已释讫下正击字说文云击支也从手[擊-手]声[擊-手]音吃)。
　　僧廪(下林锦反字书正作[稟-禾]周礼[稟-禾]人掌九谷之数鲜也郑玄注礼云鲁谓之米[稟-禾]也说文云[稟-禾]谷所振从禾作廪传文从米作[稟-禾+米]俗字)。
　　荒荐(下钱羡反前第十一卷已释讫)。
　　蹋[蹂-矛+ㄊ]砖(上谈合反次怙叶反传文作[跳-兆+冓]误也下惰和反字书正从石作碢传文从金作[堶-土+金]俗字者也)。
　　僧稠(下宙流反僧名也)。
　　挻埴(上扇然反下承食反老子挻埴以为器河上公注云挻和也埴土也)。
　　河涘(下锄史反说文亦水涯也从水矣声)。
　　传檄(下刑鹢反史记云张仪相秦为文檄楚相是也顾野王云槃书所以罪责当代者而晓喻譬慰百姓之书也汉书可传檄千里定也说文从木敫声)。
　　澄汰(下达带反广雅云汰洗也郭注尔雅云以水去土许叔重注淮南子云达也说文从水太声也)。
　　铅墨(上悦宣反前第三卷已具释讫)。
　　廖公(上了消反人名也)。
　　托事(上传文化杔木名误也字书从言作托方言云托寄也又依也)。
　　一钵(下半末反下同已见前释)。
　　廮陶(上缨郢反汉书云赵州有廮陶县也)。
　　挟帚(上嫌荚反何休注公羊传云挟犹怀也说文云挟持也从手夹声下周柳反世本云少康作箕帚说文云帚除粪也从又持巾扫冂内会意字者也)。
　　咆响(上鲍交反楚辞云熊罴咆也广雅云咆鸣也说文云咆嗥也从口色声也)。
　　家默(上古寂字传文从人作家误说文正作寂无人声也)。
　　折山[离-〦+山](上蓝蛤反广雅折折也考声云败也说文云亦败也从手习声下耻知反字书正作[山/离]杜注左传云[山/离]山神兽形也说文[山/离]亦猛兽也从禽头从禸[艸-屮]声传文从虫作螭非本义禸音而九反虫音毁也)。
　　虓虎(上孝交反毛诗传云虎之自怒虓然谓虎怒声也说文虓虎鸣也从虎九声)。
　　颓山(上兑回反字书正作颓字也前第四卷已具释讫也)。
　　鸱吻(上齿之反字书正鸱字下闻粉反案鸱吻今殿堂结脊两头之饰也)。
　　重瞳(上厨龙反下童尚书大传云舜目四瞳埤苍云瞳目珠子也文字典说云从目从童声)。
　　伛偻(上纡禹反下录主反顾野王云伛偻身曲恭益加也广雅背曲也说文云伛偻尪也二字并从人区娄皆声区音驱娄音楼也)。
　　[滕-月+舟]公(上邓能反[滕-月+舟]国名也汉书夏侯婴之邑号也)。
　　郦食其(上音历下音箕汉书云人姓名也)。
　　僧玮(下韦鬼反僧名也)。
　　轮奂(下欢玩反礼记云美哉轮焉美哉奂焉郑注云奂明也前高僧传第十卷已释讫)。
　　旱涝(下牢到反考声云涝水[洐-亍+(唚-口)]苗也礼记月令作潦云水潦败其城郭也说文从水尞声尞音力召反)。
　　嚣挠(上虚娇反郑注礼记云嚣犹欢也说文云嚣气出头从[器-犬]页声[器-犬]音戢页音缬下拏咬反广雅云挠乱也声类云挠搅也云扰也从手尧声也)。
　　骊山(上利知反山海经云山名也已见前释)。
　　谲对(上涓悦反郑注论语云谲诈也郑笺毛诗云不直言也说文云谲权诈也从言矞声矞巨聿反下正对字已如前释)。
　　镌勒(上蕝宣反前第一卷已释讫)。
　　伞盖(上桑亶反下该爱反山名也东观汉书云天雨天上骑持伞盖从百余骑上骑即上骑都尉也诸葛亮集云不得持伞盖是也古今正字云伞即盖也从糸散声传作伞俗字也)。
　　揭坩(上虔檗反史记云揭高举也说文从手曷声下坎甘反方言云坩瓦器也古今正字从土甘声)。

　　一切经音义卷第九十三


　　一切经音义卷第九十四

　　　　翻经沙门慧琳撰
　　从十七尽三十计十四卷。

　　音续高僧传第十七卷

