<!-- { "loadSidebar": true } -->
　　濯[泳-永+(生/(丹-、+〡))](上直角反诗传云濯涤也又云濯所以救热也顾野王云洛也广雅云濯洗也说文云浣也从水翟声翟音狄也下正体清字也)。

　　第十三第十四第十五第十六第十七(已上五卷并无字音训)


　　阿毗达磨界身足论上卷

　　聪睿(上粗公反诗传云聪闻也韩诗云明也孔注尚书云听也说文察也从耳匆声匆音同上下营惠反尚书云睿作圣广雅云智也贾注国语云明也说文云深明也从[(├/(月-一))*又]从目从谷省声[(├/(月-一))*又]咅残)。
　　嚣举(上希骄反郑注周礼云嚣欢也顾野王云嚣犹谊哗也尔雅云闲也说文声也器出头上也从[器-犬]从页页音首也[器-犬]音庄立反)。
　　尤蛆(下觑余反考声云蛆败肉中虫也古今正字云蝍蛆甘螮马蚿也音弦北燕谓之蛆渠也从虫且声)。
　　很悷(上痕艮反下犁帝反前集异门论第三卷中已释讫)。
　　瞑眩(上绵偏反正体字也论文作腼非也下玄绢反尚书云若药不瞑眩厥疾不瘳考声云瞑眩困闷也苍颉篇云视之不明也贾注国语云目惑也说文云瞑翕目也从目冥冥亦声眩目无常主也从目玄声)。

　　中卷　下卷(并无字可音训)


　　后序

　　纰[革*(丙/(敲-高))](上[匚@人]毗反考声云纰帛疏薄也礼记云一切纰谬则民莫得其[(餐-食)-又+人]也郑玄注云纰犹错也古今正字从糸比声也下[名*頁]更反广雅云鞕坚也说文云从革更声论文从石作硬俗用字也)。
　　雄杰(下干檗反郑注礼记云杰谓才能也诗传云杰特立也笺云英杰也考声云才过万人曰杰也淮南子云智过千人者谓之杰也古今正字云敖也从人桀声敖音五刀歹)。
　　忼慨(上苦朗反下开爱反顾野王云忼慨不得志也又云忼慨谓愤壮慨叹太息也或为忾字文字典说云忼慨惋愤也二字并从心亢既皆声也论文作慷恺非也)。
　　繄可(上壹奚反考声云繄叹声也顾野王云繄发语声为繄也文字典说云助语之辞也从糸殹声殹音壹计反)。
　　殚言(上旦兰反考声云殚殛尽也孔注尚书亦云尽也古今正字义同从歹单声殛音矜力反歹音在安反)。
　　虚簉(下初瘦反杜注左传云簉副也考声云厕也充也古今正字从草造声论文从竹作簉传写误也)。
　　操觚(上草遭反考声云操持也取也文字典说从手喿声喿音[揆-天+虫]躁反下古胡反正从木作柧通俗文云柧八棱也云削木为八棱操以书也古人用之今则不用也说文亦棱也从木瓜声论作觚酒器也)。
　　函杖(上音含郑注礼云含容也)。
　　雕斫(上鸟僚反考声云雕饰也孔注尚书云雕画也顾野王云镌克之也广雅云镂也文字典说云雕琢文也刻画也从彡周声彡音杉也下竹角反孔注尚书云斫削也杜注左传云执斫者匠人也说文云斫也从斤[斲-斤]声[斲-斤]音投斗反)。
　　波[滕-月+舟](下特登反毛诗云百川[滕-月+舟]沸也考声及顾野王并云[滕-月+舟]水上涌也文字典说云水沸涌也从水[舟*(券-刀)]声也[舟*(券-刀)]音沉锦反字书正作[滕-月+舟]论文作[潫-糸+馬]非也字或作[滕-月+洀]也与[滕-月+舟]同也)。

　　阿毗达磨品类足论第一卷

　　　　沙门慧琳撰
　　所嗅(下休宥反论语云子路拱之三嗅而作说文云以鼻就臭也故从鼻鼻亦声也)。
　　歰性(上山立反正体字也王逸注楚辞云歰难也郭注方言云歰犹[希-巾+ㄙ]也说文云不滑也从四止二倒书二正也论文从水作涩俗字非也)。
　　宽旷(下郭谤反孔注尚书云旷空也广雅云大也苍颉篇云疏旷也说文云明也从日广声)。

　　第二卷

　　耽嗜(下时利反郑注礼记云耆贪也孔注尚书云甘耆无猒足也说文云嗜欲喜之也从口耆声)。

　　第三卷

　　羸惙(上力为反贾注国语云羸病也许叔重注淮南子云劣也杜注左传云弱也说文云瘦也从羊[嬴-女]声[嬴-女]音力卧反下丁劣反考声云惙弱貌也诗传云惙忧也郭注方言云忡惙怖意也文字典说从心叕声叕音丁卫反忡音丑中反)。
　　宁谧(下民必反郭注尔雅云谧静也文字典说从言[必/皿]声[必/皿]音同上)。
　　躁[打-丁+夒](上子到反下饶沼反前集异门足论第十卷中已释讫)。
　　[傲-士+出]诞(上遨告反考声云傲憍倨也慢也文字典说云傲不敬也从人敖声字或作[(敖-士+出)/女]也论文作慠俗用字也下坛旦反孔注尚书云诞欺也又云大也许叔重注淮南子云慢也文字典说从言延声)。

　　第四卷(无字音释)


　　第五卷

　　四[桓-旦+(尸@乙)](嘤革反正从车作轭考工记云车人为轭长六尺谓辕端压牛领者也论从手作扼非此义也是扼碗字)。

　　从第六卷至第十八卷计一十三卷(文易并无难字可音释)


　　众事分阿毗昙论第一卷(无字可音释)


　　第二卷

　　捷疾(上潜叶反考声云捷健也疾也慧也亦作疌云行疾也毛诗捷[勝-月+舟]也杜注左传云捷克也说文云猎也从手疌声疌音同上猎音力合反)。
　　飘驰(上疋瓢反诗传云回风为飘也郭注尔雅云箕为飘风也文字典说从风票声票必遥反)。

　　第三卷(无字音训)


　　第四卷

　　抟食(上徒鸾反杜注左传云抟手抟也考声云抟令相著也文字典说云圜也从手专声论文从专作揣是揣量字非手抟义也揣音初委反)。
　　猗觉枝(上意宜反诗传云猗叹辞也又云角而束之曰猗说文云犗犬也从犬奇声[愘-ㄆ+丰]音革卖反)。

　　第五卷

　　堤[阿-可+唐](上帝奚反苏林注汉书云堤封万井也韦昭云积土为封限也说文堤[阿-可+唐]也从阜是声也下荡郎反尔雅云庙中路谓之[阿-可+唐]也郑笺诗云[阿-可+唐]当涂也许叔重注淮南子云[阿-可+唐]亦堤也埤苍云长沙人谓堤曰[阿-可+唐]也考声云[阿-可+唐]陪土为路也云堤也古今正字亦云堤也陂[阿-可+唐]也从阜唐声论文作堤塘俗通用字也)。

　　第六卷至第十二卷(并无字可音训)


　　阿毗昙毗婆沙论第一卷

　　　　沙门玄应撰
　　阿毗昙(或言阿毗达磨或云阿鼻达磨皆梵言转也此译云胜法或言无比法以诠慧故也或云向法以因向果或名对法以智对境也)。
　　毗婆沙(随相论作毗颇娑此云广解应言鼻婆沙译云种种说或言分分说或言广说同一义也)。
　　优波提舍(此云逐分别所说法门随后即释旧人义译为论义经也)。
　　犍度(巨焉反此言讹略也应云娑犍图犍音居言反此云聚中阿含经云犍度者此言积木义亦一也)。
　　评曰(皮命反谓量议也字书评订也订音徒顶反说文云订评议也)。

　　第二卷(先不音)


　　第三卷

　　渴伽月(藏经作佉伽皆讹也正言朅伽朅音去谒反此译云犀牛毗沙拏此云角谓犀牛一角亦独也喻独觉也言一一独居山林也)。
　　般吒(此讹略也应言般荼迦此云黄门其类有五般荼迦总名一谓具男根而不生子二[倔-出]利沙般荼迦[倔-出]利沙此云妒谓见他共淫即发情欲不见不发三扇荼般荼迦谓本来男根不满故不能生子四博叉般荼迦谓半月作男半月作女博叉此云助谓两半月助成一满月也五留拏般荼迦谓被刑男根留拏此云割也)。

　　第四卷

　　刀鞘(小尔疋作鞘诸书作削同思诮反方言剑削关东谓之削关西谓之鞞音饼说文刀鞞也江南音啸关中音笑)。
　　屎尿(又作茵古书亦作矢同失旨反说文云粪也下又作尿同娆[第-(竺-二)]反通俗文出脬曰尿字林尿小便也医方多作矢溺假借也论文作屎音香[倔-出]反殿屎呻吟也屎非此义)。

　　第五卷

　　颇有(普我反诸书语辞也)。
　　眼瞳(徒公及埤苍目珠也眼中瞳子也)。

　　第六卷(先不音)


　　第七卷

　　瞿翅罗鸟(经中或作拘枳罗鸟或作俱翅罗鸟同一种此译云鸦鸟也又云好声鸟也此鸟形丑声好从声为名也共命鸟也)。
　　捕狙(又作[覤-儿+目]同千絮反三苍狙伺也通俗文伏伺曰狙是也狙亦观视也谓相候视论文作[木*(刃/一/刃/一)]此字习误已久人莫辩正)。
　　祇洹(犹是祇陀此言讹也应云栘多或言逝多此云战胜婆那此云林名为胜林栘音是奚反)。
　　厕溷(测吏反谓人杂厕在上非一也下胡困反广疋圊圂庰厕也厕亦圂也言溷浊也或言清言至秽处宜修治使洁清也)。
　　粗触(且胡反广疋粗大也又人之警防亦曰粗鹿性食息自相背虑人兽之害警亦如之故字从三鹿字意也)。
　　垛谷(徒果反字林垛小堆也吴人谓积土为垛今其义)。
　　次压(于甲反苍颉解诂云压镇也笮也论文作押音甲尔疋押辅也亦束也押非此用)。
　　白墡(字体作墠字林音善土名也即白土也亦名垩案吴普本草云白垩一名曰堚是也)。

　　第八卷

　　瞟翳(疋眇反目病也下或翳同于计反)。
　　若挑(他尧反说文云挑抉也以手抉挑出物也)。
　　孪子并(所患反广疋孪两也通俗文连子曰孪字林双生也苍颉篇一生雨子也并音蒲茗反尔疋并并也亦俱也言若二身根即二人连并此不可也)。
　　潢水(胡光反说文潢久积水池也大曰潢小曰洿洿浊水也)。
　　捐[打-丁+沓](古文[韋*沓]同徒答反说文指[打-丁+沓]也一曰韦[打-丁+沓]也今之射[韋*沓]是也)。

　　第九卷

　　操杖(又作[敲-高+喿]同错劳反说文操把持也执捉也论文作[木*(刃/一/刃/一)]非也)。
　　驳色(补角反字林班驳色不纯也通俗文黄杂谓之驳荦论文从交作驳兽名锯牙食[虎-儿+巾]豹者也)。
　　诡诳(俱毁反谓变诈也三苍诡谲也谲诈也广疋诡欺也)。

　　第十卷　第十一卷(并先不音)


　　第十二卷

　　纠索(居柳反苍颉解诂云绳三合曰纠小尔疋云大曰索小曰绳也)。
　　博弈(古文簿同补莫反下余石反方言博或谓之棋亦围棋也方言自关而东齐鲁之间皆谓围棋为弈尔疋云棋局谓之弈)。

　　第十三卷(先不音)


　　第十四卷

　　般阇于瑟(或作般遮于瑟皆讹略也应言般遮跋利沙又言般遮婆栗史迦般遮此云五婆栗史迦此云年谓五年一大会也佛去世一百年后阿瑜迦王设此会也自兹以后执见不同五师竞分遂成五部或十八部也)。

　　第十五卷

　　五曀(古文[怡-台+壹]同于计反小尔疋云幽曀闇昧冥也释名曀翳也使曰光不明净也)。
　　窳惰(臾乳反尔疋窳劳也郭璞曰劳苦者多惰窳也言懒人不能自起如瓜瓠在地不能自立故字从瓜又懒人恒在室中故字从穴)。
