<!-- { "loadSidebar": true } -->
　　[弁/土]堆(上分问反广雅云[弁/土]除也说文云弃除[弁/土]扫也从土弁声弁音卞也下对迥反王逸注楚辞云堆高也古今正字从土隹声经文作[土/異]堆俗字也)。
　　系脚拽(下移祭反又音延结反顾野王云拽犹牵也广雅云引也说文申曳也从申[彳-〡]声[彳-〡]音余癸反经文作拽俗字也)。
　　毕陵伽婆蹉(下错何反梵语阿罗汉名也)。
　　集戏(下羲义反前已频释故不载义)。
　　二獭(上怛怛反礼记云獭祭鱼也说文獭如小狗入水食鱼也从犬赖声)。
　　垦土(上坤很反前第十一卷中已具释讫)。
　　居厮(下音斯广雅云厮使也何注公羊传云刈草为防者曰厮顾野王云贱役人也折薪者养马者古今正字从广斯声广音鱼捡反)。
　　不腆(下天典反孔注尚书云腆厚也郑注仪礼善也方言云虫也忘也广雅至也考声云美也说文云膳多也从肉典声)。
　　往撤(下耻烈反毛诗传云撤剥也杜注左传云去也郑注仪礼云除也王逸注楚辞云坏也广雅云减也取也古今正字从手散声)。
　　茵褥(上一寅反郑注礼记云茵亦蓐也下如烛反顾野王云以虎皮或锦绣为蓐也说文重席也从草因声下音辱)。
　　溷中(上魂稳反上声字前第十卷中已具释讫)。
　　[虫*豕]触(上贿隈反读与灰同埤苍豕掘地也字书云豕[虫*豕]地也古今正字从虫豕声经文从鼻作[鼻*嵬]古字未详)。
　　龈啮(上坤稳反考声云龈[齒*堯]也说文龈亦啮也从齿艮声经文作啮非也下研结反前已频释训)。
　　企萨(上弃以反梵语西国师子王名也经文作仙误也)。
　　络腋(上郎各反郭注山海经云络绕也王逸注楚词云缚也郭注尔雅缚也说文从糸各声糸音觅经文从玉作珞错用也下征亦反埤苍云腋胳也在肘后也文字典说从肉夜声珞音刚咢反又音格)。
　　线结(上先箭反郑注周礼线缕也俗作綖正字从糸戋声戋音在安反古作线又作綖也)。
　　捻挃(上念牒反广雅捻塞也顾野王云捻乃阱也汉书音义云陈平手捻汉王是也或作蹑声类作敜古今正字从手念声也下珍栗反许叔重注淮南子云挃搏也广雅云刺也考声作挃也古今正字从手至声也)。
　　瓶瓮(上并冥反字书云缶汲水器也又云小缶也古今正字从瓦并声下蓊贡反古今正字罂也从瓦公声经文作瓶瓮并俗字也)。
　　铁绊(下般慢反考声云绊系两足也汉书贯仁义之羁绊也说文马馽也从糸半声经从革作靽误馽音知及反)。
　　扪摸(上没奔反下门搏反诗传云扪持也声类扪亦摸也方言云摸抚也文字典说二字并从手门莫皆声)。
　　和竭(上镬戈反梵语也经文和案字书并无此和字也)。

　　第十六卷

　　相磔(下张革反前第十卷中已释)。
　　筹置(上纣流反郑注仪礼筹算也说文云壶矢也从竹寿声也)。
　　砾石(上零的反楚辞云砾瓦砾进宝玉退也说文小石也从石乐声)。
　　贾贩(土姑户反郑注周礼云通物曰商居卖曰贾也杜注左传云贾买也尔雅[一/巿]也说文从贝西声贾音古下发万反郑注周礼云朝买夕卖者也说文买贱卖贵者也从贝反声)。
　　不赀(下紫斯反苍颉篇赀财也顾野王云谓家中赀产也广雅赀货也说文从贝此声)。
　　澡漱(上遭老反顾野王云澡亦洗洁也广雅洽也说文洗手也从水喿声下搜救反广雅漱洒也说文漱盥荡已也从水欶声)。
　　亹亹(微匪反刘瓛注周易云亹亹犹微妙也尔雅云亹亹免也考声云美也古今正字进也从且爨省声音七乱反)。
　　以[疊*毛](下恬叶反埤苍云[疊*毛]草花布也古今正字从毛叠声叠音同上)。
　　蛆虫(上七余反考声败肉中及酱中虫也正作蛆古今正字从月且声)。
　　抓[各*支](上爪抄反下矿获反埤苍云击颊也顾野王云今有[敲-高+名]耳之言是也古今正字从攴各声经文作掴俗字也矿音虢猛反)。
　　罴头(上彼皮反郭注尔雅罴似熊而长头高脚多力能拔木关西呼为猳熊说文如熊黄白也从熊罢省声猳音加)。

　　第十七卷

　　西耄(下毛报反杜注左传云耄乱也郑注礼记云惛忘也说文作[蒿/老]从老从蒿省经从老毛声也古文俗作[老-匕+鬼]今时不用)。
　　不孳(下子慈反方言东楚之间凡人畜乳之双产谓之孳[卄/(阿-可+辛)/子]说文云汲汲也从子兹声[卄/(阿-可+辛)/子]音言列反)。
　　靖漠(上晴井反孔注尚书靖谋也郑笺毛诗云靖安也诗云治也古今正字从立青声下忙博反郭注尔雅漠察也又清静而敬至也又治也顾野王云安静也说文从水莫声)。
　　淫佚(上音淫下引一反贾注国语云佚亦淫也考声意欢足也说文从人失声经文从女作侄俗字也)。
　　舌舐(下食二反前第五卷中已释)。
　　惨惕(上千敢反惨忧也广雅贪也古今正字毒也从心参声也下汀的反孔注尚书惕惧也贾逵注国语疾也古今正字惊也从心易声)。
　　笺其(上节前反考声云小简也说文云表识也从竹戋声戋音在安反)。
　　勃狂(上盆没反顾野王云勃暴盛也苍颉篇云猝暴也方言展也说文排也从力孛声音同上经从心作悖亦通也)。
　　沮致(上慈与反毛诗传云沮坏也贾注国语非也说文从水且声也)。
　　履屣(下师滓反考声云履之不摄跟者也声类作[革*徙][革*徙]鞮也古今正字从履省徙声或作躧鞮音丁奚反)。
　　咄咄(敦嗢反字书咄咄叱也考声诃也说文云相谓也从口出声也)。
　　酷裂(上空谷反方言酷热也说文云酒厚味也又以虐害之曰酷也从酉告声告音谷)。
　　畟塞(上音恻)。
　　浣染(上桓碗反郑笺毛诗云浣濯也刘注公羊云浣去旧垢曰濯也亦作浣说文作浣从水完声完音桓也)。
　　满舶(下彭陌反考声舶昆仑舡也司马彪注庄子云舶大船名也埤苍篇云海中大船也古今正字从舟白声又作舶也)。
　　扫彗(下随锐反考声云彗扫也说文亦作彗字扫竹也从草彗声彗音上同)。
　　霍然(上荒廓反前第十卷已释经文从火作霍非也)。
　　顽钝(上五关反下屯顿反钝滞性也知淳注史记顽钝犹无廉愧也苍颉篇钝亦顽也声类云不利也或作顿说文从金屯声屯音钝昆反)。
　　惧娆(下泥鸟反前第一卷中已具释)。
　　伽瞿(下具俱反梵语也)。
　　婆蹉(下错何反梵语也)。
　　师子湩(下斸用反郭璞云湩乳汁也今江南人亦呼乳为湩也说文从水重声)。
　　癃残(上六中反许叔重曰[癃-(阿-可)]疠也苍颉篇固疾也古今正字罢病也从疒隆声隆音同上)。
　　践蹋(上钱演反毛诗传云践行貌也杜注左传云践厌也郑注论语履也下谈腊反顾野王云蹋即蹴也苍颉篇踶也广雅履也说文云亦践践亦蹋也二字并从足戋[日/羽]声也[日/羽]音上同踶音提也经文作踏非也)。
　　弶中(上强快反前第十一卷中已释)。
　　以拊(下敷武反顾野王云拊犹拍也古今正字从手付声)。

　　第十八卷

　　剖腹(上普口反左传云剖分也苍颉篇云析也说文判也从刀咅声咅偷厚反)。
　　默然(上懵北反懵音墨崩反字书默静也不言也古今正字犬不吠暂逐人也从犬黑声经文作嘿俗字也)。
　　疲倦(上被悲反广雅云疲病也顾野王云倦也古今正字劳也从疒皮声也下权院反上声字经从心作惓亦通)。
　　掉悸(上条吊反考声掉动也广雅云振讯也说文云摇也从手卓声也下葵季反考声云悸心惊也怒也说文亦心动也从心季声)。
　　螉虫(上屋红反方言蜂小者谓之蠮螉也郭璞曰小细腰蜂也说文螉虫在牛马皮中也从虫翁声蠮音燕继反)。
　　蠹虫(上都故反周礼翦氏掌除蠹物也说文蠹木中虫也从昆橐省声也昆音古魂反)。
　　甘蔗(下遮夜反考声云蔗草名也今谓之甘蔗也楚辞亦草名其汁甘也古今正字薯蔗也从草庶声薯音诸)。
　　一斛(下洪谷反仪礼十斗为斛也说文量器也从斗角声经文作[百*斗]俗字也)。
　　痴冥(上耻知反前第二卷已释下觅瓶反考声冥暗也郭注尔雅昧也郑注礼记云不能明也说文幽也从日从六日数十十六日而月始亏幽暗冖覆也冖音觅经文作宜非也)。
　　邈然(上尨剥反毛诗传云[邈-儿+八][邈-儿+八]大貌也王逸注楚辞远也郭璞云广也又[邈-儿+八][邈-儿+八]旷远之貌也广雅盛也古今正字从辵貌声貌音貌经文作[邈-儿+八]非)。
　　肉痟(下小焦反瘦也郑注周礼痟削也首疾头痛也埤苍云痟渴病也说文云痟首病也从疒肖声肖音笑)。
　　之铠(下开改反广雅逐甲分铠也说文云甲也从金岂声)。
　　溅圊(上煎线反考声云溅不净也史记以[至*見]血溅也古今正字从水贱声或作濽也下请精反字书云圊圂也考声云圂厕也或作清古今正字从囗青声囗音韦)。

　　第十九卷

　　仳泜(上音纰是反下低礼反梵语三昧名也)。
　　[言*比]毁(上赀此反前第九卷中已具释)。
　　坌面(上盆闷反前第九卷中已释)。
　　[戀-心+斗]水(上厥愿反前第九卷中已具释讫)。
　　赒穷(上纸攸反前第九卷中已释)。
　　谴祟(上牵见反广雅云谴责也苍颉篇云呵也说文问也从言遣声下虽醉反归藏云祟在司命也说文祟神为祸也从示出声经文从宗作祟非也)。

　　第二十卷

　　痰癊(上啖甘反下阴禁反考声痰癊鬲中病也文字集略胸中病也案痰癊胸鬲中疾也二字并从疒炎阴皆声鬲音格)。
　　眩惑(上玄绢反贾注国语眩亦惑也又云颠冒也苍颉篇云视之不明也说文目无常主也从目玄声经文作詃非也)。
　　蟠卧(上伴官反杜注左传云蟠大蛇腹蟠也顾野王云蟠纡回转也广雅云曲也说文云从虫番声)。
　　当枭(下皎尧反前第八卷中已具训释)。
　　[口*(一/巾)]敕(上[外/曰]答反埤苍云[口*(一/巾)]啮唇也考声[口*(一/巾)]嗍也韵略[口*(一/巾)]入口也说文衔也从口匝声或作[口*替]也下双捉反考声云欶吮也略云口噏也案欶字蚊虫众[口*(一/巾)]欶也从欠束声经文作嗽俗字也)。

　　第二十一卷

　　搪揬(上荡郎反方言搪张也广雅亦揬也古今正字从手唐声下钝骨反字书揬揩也文字典说冲揬也从手突声)。
　　駏驉(上渠语反下许居反考声云駏驉似骡而小面短而折俗云牛驴为牝牝所生一名[彳*乇]狛二字并从马从巨虚皆声骡音力戈反)。
　　长线(下先箭反前第十五卷中已释经作綖俗字)。
　　野狐(上耶且反经从虫作蛊义是[袖-由+芺]蛊及蛊道字亦通是妖兽也)。
　　粗犷(下号猛反字书云犷为人大狞恶同犬恶不可附近也说文云从犬从矿省声)。
