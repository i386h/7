<!-- { "loadSidebar": true } -->
　　泥洹后灌腊经一卷　慧琳
　　八部佛名经一卷　慧琳
　　右五十三经八十二卷同此卷音。

　　菩萨本行经上卷

　　　　玄应撰
　　军持(正言捃稚迦谓双口澡灌也或译云瓶也)。
　　[火*((巨-匚)/丑)]谷(又作炒[取/火][烈-列+(甬-用+((巨-匚)@十))]三形同初狡反方言[取/火]火干也)。
　　牂[羊*(一/ㄠ)](祖郎反羊三岁日牂牂然盛貌也下丁奚反[羊*(一/ㄠ)]羖[羊*(一/ㄠ)]羯羊也经文作[牛*(一/ㄠ)]丁礼反触也[牛*(一/ㄠ)]非经用)。
　　来抴(又作曳同余世反说文抴引也谓牵引也)。
　　羯羠(因几反声类[騬-北+比]羊也徐广曰羯羠并犍羊)。
　　愠心(于问反愠怒也说文愠怒也苍颉篇愠恨也)。
　　玑鄯尼(居衣反下音市战反龙子名也)。
　　刖其(鱼厥五骨二反刖犹割也经文作刓五桓反齐也)。
　　上旋(似缘反旋转也经文作矩俱禹反方曰矩矩则也矩非此义)。
　　邪旬(或云阇维或云阇毗同一义也正言阇鼻多义是焚烧也)。

　　中卷

　　灾祸(又作灾灾[木*火]三形同则才反说文夭火曰灾也)。
　　蜥蝪(斯历反下以石反在草曰蜥蝪经文作[虫*亦]非也)。
　　金拂(敷勿反广雅拂除也谓除去尘土也拂拭也经文从巾作怫或作[弗*毛]非也)。

　　下卷

　　骚动(苏劳反说文骚扰也谓扰动也)。
　　万歧(叉作[邱-丘+支][技/山]二形同巨宜反谓道有攴分者也)。
　　晃煜(又作晃古文熿同胡广反说文晃明也广雅晃晖也下又作煜同由掬反说文煜耀也埤苍煜盛貌也)。
　　疮瘢(蒲兰反苍颉篇云瘢痕也痕音胡根反)。

　　法集经第一卷

　　　　慧琳撰
　　羸损(力追反杜注左传羸弱也贾注国语云羸病也说文瘦也从羊[嬴-女]声[嬴-女]音骡卧也)。
　　曀障(上繄计反毛诗传曰终风旦曀不日有曀尔雅云阴而风为曀说文从日壹声也下章让反考声云障蔽也说文云障隔也从阜章声)。

　　第二卷

　　骏疾(遵峻反郭注穆天子传云骏马之美称也说文马之良者也从马夋声夋音七恂反)。
　　肤艳(上甫无反毛诗云肤美也说文云肤皮也从肉从卢省声也下阎[病-丙+猒]反毛诗云美色日艳左传云美而艳是也说文从礼从大从血经从色作艳俗字也)。
　　虹起(胡东反尔雅云螮蝀虹也礼记季春之月虹始见是也说文从虫工声螮音帝蝀音冻也)。
　　粳粮(上革[彳*魚*亍]反考声籼稻也声类不黏稻也说文亦稻属也从禾亢声亢音康浪反经从米作粳俗字籼音仙)。
　　蝇蚁(上翼缯反郑笺毛诗云蝇之为虫也污黑为白污白为黑郭注尔雅云蝇好摇翅也说文虫之大腹也从虫黾象形黾音猛下宜倚反俗字也正作蚁尔雅云蚍蜉也大曰蚍蜉小曰蚁说文蚁亦蚍蜉也从虫岂声也)。

　　第三卷

　　矛槊(上莫侯反下双捉反前音义第三十三卷证契大乘经中已释讫)。
　　戉斧(上音越顾野王云舌者用戉以斩人司马法云夏执玄戉殷执白戚周书云王左杖黄钺孔安国云以斧饰斧从戈从[戉-戈]声[戉-戈]音厥或从金作钺亦通用也)。

　　第四卷

　　跟踝(上音根下华瓦反)　腨胫(上时耎反下形定反)。
　　髀膝(上蒲米反下薪七反)　胸胁(上音凶下[黍/甘]业反)。
　　腹肋(上风屋反下音勒)　肘腕(上张柳反下剜灌反)。
　　肩臂(上音坚下卑寐反)　头颊(兼叶反)。
　　颈项(上经郢反下巩降反)　髑髅(音独音娄)。
　　窟宅(上坤瓦反)　爪齿(上庄狭反下鸱止反)。
　　肠胃(上音长下音谓)　脾肾(上音毗下音慎)。
　　心脨(妃吠反)　肪膏(上音方下音高)。
　　脑膜(上乃倒反下音莫)　涕唾(上天利反下吐卧反)。
　　髓脑(下虽觜反)　筋骨(上音斤)。
　　齿龂(下音银)　荷担(上音何下多甘反从手)。
　　稠林(上长流反广雅稠穊也已上第四卷中文字多说如来三十二相前大般若音义中已具训释是故但音而不训字也)。

　　第五卷

　　[倢-┴+山]疾(上潜叶反广雅健健方言宋楚之间谓慧为健郭注云慧谓了慧健言便也顾野王云谓口舌声利往来貌也说文从巾从又从止作[疌-┴+山]文字典说从人疌声从手非也)。
　　糠糟(上音康声类云谷皮也下臧劳反说文酒滓也二字并从米康曹皆声)。
　　獐鹿(上音章下音禄字书云獐者小鹿之类也有角曰鹿无角曰獐)。

　　第六卷(无字音训)


　　观察诸法行经第一卷

　　　　慧琳撰
　　舍[捩-犬+乙](乌革反包咸注论语云横木以缚[捩-犬+乙]是也说文从手厄声正体作[捩-犬+乙]经作扼俗字也)。
　　欲渡者拨(烦发反考声橃谓缚竹木浮之水上也说文亦海中大船也从木发声也或从舟作[舟*發]经从竹作筏俗字也)。
　　撞弩(濯江反顾野王云撞击也广雅刺也说文云捣也从手童声)。

　　第二卷

　　阿(取上声)　波(亦取上声)。
　　遮(作可反)　那(曩可反经文从并非也)。
　　陀(取上声也)　迦(姜佉反又取上声)。
　　蹉(藏贺反)　诧(坼贾反)。
　　[口*荼](宅下反已上并响梵语声不合解字)。

　　第三卷

　　不概(柯亥反郑注礼记云概平斗斛者也又云量也说文作[木*气]斗斛平也从木既声今俗音古外反[木*气]音骨说文[木*气]平也从木气声)。
　　电泡(田见反说文电阴阳相激耀也从雨电声下魄茅反考声水上浮沤也说文从水包声)。

　　第四卷

　　鵁鶄(上音交下音精郭注尔雅云似[梟-木+儿]脚高毛冠江东人家畜之云厌火灾也山海经蔓联山有鸟名鵁群飞尾如雌鸡鸣即自呼食之治风说文鵁鶄也并从鸟交青皆声)。
　　嗟慨(上借邪反毛诗传云嗟者美之也尔雅咨嗟也说文嗟从口差声下开爱反郑笺毛诗云慨谓叹息也说文忨慨壮士不得志也从心既声或从气作忾有从口作嘅俗字也)。
　　调戏(条吊反毛诗传云调嘲也下希义反郭注尔雅云戏谓相调戏也说文调从言周声经从手作掉掉谓摇也非此义说文戏字从戈[戲-戈]声也[戲-戈]音许衣反经作戏俗字也)。
　　蹴蹋(秋音反何休注公羊传云以足逆踏之曰蹴下谈盍反埤苍蹋谓足著地也说文蹋践也并从足就[日/羽]皆声[日/羽]音塔)。

　　菩萨处胎经第一卷

　　　　玄应
　　翅搜(尸豉反下所流反按婆[(土*白*土)/几]释翅城即天竺城也译云婆[(土*白*土)/几]此言住处释翅搜者能也谓能仁住处城也经中或作释氏瘦城或作舍卫城或云迦维罗卫城或言迦毗罗城皆犹梵言轻重以名释迦音讹故也)。
　　自襞(卑亦反襞褺也广雅襞屈褺音牒也)。
　　儭身(字书或作寴字同且[希-巾+ㄙ]反又差觐反儭至也近也)。
　　唼嗽(子盍反下又作欶同所角反通俗文舍吸曰嗽)。
　　盖天(诸经作廅天此译云有光寿天也廅音乌合反)。
　　阿波魔那天(或作廅波摩那天此译云无量光天)。
　　阿会豆修天(或作阿波亘修天或作阿波会天也)。
　　相[亭*支](又作摚[尚*殳]掁三形同文庾反谓相触也摚挂也)。
　　哊咽(禹六反下于贤反广雅哊吐也喉也经文作陏音堕误也)。
　　[口*(十/田/寸)][口*集](又作[齒*尃]同补各反下子立反说文[口*(十/田/寸)][口*集]味入口貌也)。

　　第二卷

　　鼻[岸-干+言](鱼偃反通俗文云缓唇谓之[岸-干+言]磭磭音昌若反今其事也经文作嵃鱼产反[山*戔]嵃也嵃字非义也)。
　　如篅(市缘反说文判竹圆以盛谷者苍颉篇篅圆仓也经文作箪音丹竹器名也箪非此义也)。
　　蛄蟥(古胡反蝼蛄也下胡光反蟥蛢甲虫也大如虎豆绿色也蛢蒲丁反)。

　　第三卷

　　劝訹(私律反说文訹诱也经文作恤非也)。
　　揖让(伊入及平推也亦手小举之也广雅揖进也)。
　　陶冶(徒高反下弋者反陶谓作瓦器也冶炉销者也陶化也冶消也)。
　　僧那(此译云铠甲言以被著饰大铠也)。
　　龟鼍(徒多反三苍云似蛟而大山海经江水足鼍郭璞云似蜥蜴大者长一文有鳞彩可以为鼓经文从鱼作[魚*也]非也)。
　　利[此/朿](古文[此/朿]今作[口*束]同子累反字书[此/朿]鸟啄也)。
　　挛空(居万反通俗文汲取曰挛说文抒漏也)。

　　第四卷

　　虫蝗(胡光胡孟二反螽也谓蝗虫也小曰蝩大曰蝗云鱼子所化作也蝩音钟经文作蟥非体也)。
　　轸宿(之忍反)。
　　亢宿(恪浪反)。
　　撩掷(又作摷同力雕反谓相撩掷也掷相投也)。
　　杖挃(知栗反广雅桎刺也以指[木*文]刺者)。
　　大辟(古文[辟/并][辟/又]二形同禆尺反辟怯也除也经文作僻隐僻之僻非也)。
　　[卄/口/又]除(所岩反刈草也诗传曰[卄/口/又]除草也经文作钐所鉴反大镰也钐非此用也)。

　　第五卷

　　枪刺(且羊反说文枪距也通俗文剡木伤盗曰枪木铁枪皆作此经文作锵玉声也又作枪非)。
　　八藏(在浪反一胎化藏二中阴藏三摩诃衍方等藏四戒律藏五十住菩萨藏六杂藏七金刚藏八佛藏梵本云名箧以藏替之也)。

　　弘道广显三昧经


　　第一卷(先不训)


　　第二卷

　　　　玄应
　　蔚有(于谓反文章貌广雅蔚数也说文彩繁数也)。
　　景风(居影反八风中南方曰景风风动虫生也)。

　　第三卷(先不训)


　　第四卷

　　力赑(古文奰[弗/心][弗/大]三形今作[弗*力]同皮冀反说文赑壮大也谓作力怒也诗云不醉而怒曰赑也)。
　　轻骉(纂文音徒答反又音风幽反广雅骉骉走也)。

　　施灯功德经

　　　　玄应撰
　　羸痏(古文[病-丙+責][病-丙+束]膌三形同才亦反瘠瘦也)。
　　支提(又名脂帝浮图此云聚相谓累石等高以为相或言方坟或言庙皆随义释也)。

　　央掘魔罗经第一卷

　　　　玄应
　　龟[蝷-虫+土](耻格反庄周云宋人有善不龟之药者注云其药能令人手不龟文坼裂者也)。
　　乌伏(作句同扶富反谓蓲伏其卵及伏鸡等亦作此字今江北通谓伏卵为菢江南日蓲音央富反)。

　　第二卷

　　虓阚(又作唬同呼交反下呼槛反说文虎怒声也诗云阚如虓彪是也)。
　　雄杰(奇哲反诗云邦之杰子传曰杰特立也英杰也才能也智出千人曰杰也)。
