<!-- { "loadSidebar": true } -->
　　饵松术(上音二次俗容反下坠律反一名山姜草药名甚香肥股之绝粒不饥烧甚香也)。
　　饲之(上音寺杜注左传云以饭食设供于人曰饲说文饲粮也从食从人会意字也传从台作饴非)。
　　圊中(上音清即圊厕也弃秽之所圂也外形内声字也)。
　　孟顗(宜岂反人名也)。
　　溜山(流救反)。
　　小移(以之反依时非时经以足量影小似差时过即不食虚斋恐犯非时食)。
　　荤醪(上音薰葱蒜韭薤等臭菜也下音劳即白醪等一切诸酒者也)。
　　鲜豢(上音仙鲜新也下音患韵诠云养畜也食米曰豢食草曰刍传云鲜豢鱼豚肥鲜之类)。
　　憓利(上音惠义与惠字训用同)。
　　与[車*爻](下江岳反广雅[車*爻]明也古今正字试优劣也从车爻声传从交俗字也前高僧传已释也)。

　　第十三卷

　　畋猎(上音田尚书曰畋干有洛之表案畋即猎也何注公羊传云畋者獀狩之总名也或从犬作[狂-王+田]下廉辄反郑笺毛诗云宵畋为猎贾注国语云猎取也说文效猎驱逐禽兽使不害苗所猎得者以享荐宗庙从犬巤声也传文从山从鸟作[狂-王+(山/鳥)]不成字非也)。
　　恳到(上肯恨反郑注周礼恳愿也广雅恳诫也说文恳美也从心貇声貇音苦本反传文作垦是垦田字非此用也)。
　　铁椷(天结反说文黑金也下音咸或从木作椷广雅箧谓之椷字统云椷木箧也传文从了作函本音含非也俗用非本字误用)。
　　炫耀(上玄绢反广雅炫明也埤苍光也下遥照反说文曜照也昡曜二字并从火形声字也)。
　　高悝(空回反人名也)。
　　[火/几]跗(上正体光字也从火从人传作光俗用变体字也下甫无反亦正趺字也传从夫作趺俗字亦通也)。
　　歔欷(上音虚下音希王逸注楚辞云歔欷啼泣貌也)。
　　鄮塔(上莫候反前第三卷已释)。
　　基墌(征亦反前第七卷已具释)。
　　掷碢(徒禾反圆薄而小形似辗碢手掷以为戏亦曰抛碢云掷樗者是也乃江乡吴越之文言非经史之通语也此字本无诸儒各随意作之故无定体今并书出未知孰真集训从土作[土*隋]考声从石作砖韵诠从木作概文字集略及韵英从石作碢今且为正)。
　　孔逭(下桓管反人名也)。
　　张邵(常绕反人名也从邑召声传文作[君*巳]错书之也)。
　　灌茜(上古换反下阡见反僧名也汉书亦有东方朔字曼茜亦此字)。
　　十[舵-匕+(火/又)](下桑刀反正体[舵-匕+(火/又)]字也或从木作[梡-元+(火/又)]用同杨承庆字统云其形谓之船其头数谓之艘考声云[舵-匕+(火/又)]亦船槽也从舟叟声叟正叟字)。
　　必毙(下毗祭反前第十一卷已训释传从黾作鳖错书也)。
　　蝘蜓(上于典反下田典反尔疋云蝘蜓守宫也传文作[蚓-〡+(乞-乙+小)]或通若作[虫*(乞-乙+小)]非)。
　　窜居(葱乱反杜注左传云窜犹匿也贾注国语云隐也说文鼠在穴中窜会意字也扑然普卜反)。
　　物范(下音范顾野王云范谓揩模也说文法也从竹从车从范省声也)。
　　锤鐷(上坠追反今取去声下音叶即隐起金鍱佛像也或熟铜隐镂成像以金镀饰或真金鐷银鐷隐起而成装作檀龛是此功德也)。
　　张绻(下区院反人名也)。
　　窆于(悲验反说文云葬下棺也从穴乏声又音补邓反)。
　　慑化(上占涉反古今正字云慑惧也挫也从心聂声传文从阜非也)。
　　慊切(上谦琰反郑玄曰慊犹猒也说文音叶兼反慊疑也从心兼声)。
　　掩曜(上淹捡反传文作掩古字正通掩曜者犹韬光也从手弇声)。
　　洒漱(上西礼反说文洒濯也从水西声传从先作洗俗字也下搜右反前文已具释矣)。
　　[捩-犬+乙]腕(上音厄正体字也下乌灌反手腕也俗字也正体古文作掔会意字也)。
　　姓蒉(苦夬枯怪反人姓也草名也又音匮)。
　　慧旭(下音勖僧名也)。
　　砰磕(上拍萌反下堪合反砰磕大声也传从当非也无此字也)。
　　浙左(毡热反即浙江也浙即越州等是左也)。
　　褒述(上保毛反杜预曰凡文一字以为褒贬褒言扬其德行)。
　　韶武(常招反顾野王云韶舜乐名也故周礼云舞大韶郑注云绍继也言舜能继尧之德也说文从音召声下武谓武舞也言武舞王者之乐也古今正字云武者定祸乱威服不臣戢兵曰武故以止戈为武字也)。
　　激楚(上音击琴操曲名也司马彪注庄子云流隐曰激楚辞谓声清敫而无不通也王逸曰激感也形声字)。
　　重复(下风目反广雅复厚也说文复重也从衣复声也复音伏)。
　　支仑(律屯反集训云仑思也高僧名也传大篆作龠音同上今时用以为药字非此用也传文从草作菕非也无此字)。
　　讹废(上五戈反尚书讹化也郑笺诗云讹伪也郭注尔雅代以[袖-由+芺]言为讹言说文从言为声传文多作讹俗字也亦通也)。
　　忘翥(诸庶反楚辞曰鸟寒骞翥而飞翔方言云翥高举也集训云翥谓直飞而疾往也说文从羽者声)。
　　踡局(上倦员反埤苍云踡局不伸也字书奇行曲背也说文从足卷声下音局广疋局跲也跲音钳劫反顾野王云踡局曲不伸展也亦作局用同传从足亦通)。
　　戛石(上奸八反孔注尚书云戛击发乐声也说文戟也从戈从页省声传文传写错不成字)。
　　聆语(上历丁反说文聆听也从耳令声也)。
　　唌唾(上祥延反说文云语唌叹也从口延声韵英云口中津液也或从水作延下士卧反左传曰不顾而唾说文云唾口液也从口垂声或作涶也)。
　　慧璩(上惠字说文从甡甡音诜从又从心彗声也彗音随锐反下音渠璩玉名也传中僧名从玉)。
　　罄无(上轻劲反尔疋罄尽也从[午/止]从声省声也)。
　　秣陵(上漫钵反地名)。
　　王昶(畅两反博雅通也韵英明也从日永声也)。
　　称[芏/言](音善说文吉也美也说文从羊从竞篆文从羊从言传从草从言非也不成字也)。
　　葆吹(上音保广雅葆大也说文盛也从草保声盛陈设乐也下推类反箫笛笙竿之类也)。
　　謇棘(上揵巘反王注周易云謇难也方言謇吃也语难也下兢力反棘者取其涩难)。
　　謦欬(上轻郢反喉中声也下开爱反气通也)。

　　第十四卷

　　拯物(无叠韵故无反用[卄/丞]字上声即是考声云拯救也助也从手丞声也)。
　　刘悛(下音诠人名也)。
　　晋剡(时冉反越州剡县地名也出藤纸也)。
　　持摭(下征适反方言云陈宋之间以手取物曰摭说文正体从石作拓拾取物也从手庶声也)。
　　铅椠(上音缘下惭敢反又妾焰反杨雄答刘歆书云以铅樀松椠也释名云释书契椠版长三尺也说文椠牍扑也从木斩声版音板)。
　　记糅(下女救反说文糅杂也从米柔声)。
　　不刊(下渴干反方言后序云悬诸日月不刊之书是也文字典说云刊削也从刀干声尚书作刊)。
　　绵亘(灭编反毛诗传曰绵绵长而不绝貌也王注楚辞云绵缠也许叔重注淮南子绵犹络也下冈邓反韵英云亘长远也)。
　　入簉(下[打-丁+(丑/丑)]瘦反韵英云丰也齐也考声云厕也盈也草盛貌也或从草亦通从竹造声)。
　　尪余(枉王反韵英云羸弱也俗音蠖黄反声讹转也)。
　　[怡-台+典][怡-台+墨](上天典反方言[怡-台+典]惭也秦晋之间谓内心惭耻曰[怡-台+典]说文亦惭也从心典声下音墨应劭注汉书云嘿嘿不息得意顾野王云不言也说文从犬作默云大惭逐人从犬黑声传文从心作[怡-台+墨]非也无此字)。

　　一切经音义卷第九十


　　一切经音义卷第九十一

　　　　翻经沙门慧琳撰
　　此卷从第一尽第五。

　　音续高僧传第一卷

　　彝伦(上以之反孔注尚书云彝常也考声樽名也周礼有六彝说文云宗庙常器象形字也从米从糸从二十音拱拱持器中实也王声也王音京又反传中从分作彝书误也)。
　　浇淳(上既尧反淮南子云浇薄也说文[泳-永+芺]也从水尧声下垂伦反古今正字云淳犹[淥/皿]也从水享声[淥/皿]音椂)。
　　扣玄机(上音口吼反注论语扣击也广雅持之说文从手口声下既希反说文生发也从木机声)。
　　焕[乎-丁+ㄎ](上欢贯反考声云光明也苍颉文章貌古今正字从火奂声奂音同上之也)。
　　未缵(钻管反尔雅系也说文从糸赞声也)。
　　大抵(下丁礼反大抵犹大约也大况也说文挤也从手氐声挤音祭氐音氐同上)。
　　骀足(待来反楚辞云策驽骀以取路玉篇骀驽马也)。
　　谱之(上布户反广雅谱牃也释名谱布也布列见其事古今正字形声字也)。
　　伫对(除吕反上声字韵英云久立也考声待也说文从立宁声或作伫宁音同上)。
　　逖听(上汀历反孔注尚书云逖远也郑注礼记涤也往来疾貌说文从辵狄声或作逖音训同)。
　　编韦(上褊绵反刘兆注公羊传云编韦者比连其作简也说文次简也从糸扁声下位归反说文兽皮之韦可以束枉[乏-之+夫]也从[舛-夕+?]口声[舛-夕+?]音川兖反口音韦褊音卑演反从衣也)。
　　删定(上杀奸反声类删即定其事也说文剟也从刀从册剟音竹劣反册音策)。
　　懿德(上音意)。
　　巳颁(八蛮反杜注左传须布也宣示也方言列也说文分也从页分声页音颉之也)。
　　城闉(一寅反毛诗传云闉曲也说文城之重门曲处也形声字也)。
　　炫之(玄练反人名也)。
　　智璬(浇了反僧名也)。
　　炎燠(英菊反又音奥说文暖也热在中也从火奥声)。
　　江泌(悲媚反人名也)。
　　摆拨(上百买反俗字也正体从卑从手作捭考声挥手也下般末反何注公羊拨理乱也广雅除也说文从手发声形声字)。
　　闽越(上密邠反下袁月反郭注山海经云闽越西瓯即建安郡也近海也说文闽南越蛇种也从虫门声下越字从或戉音同上也)。
　　缀比(上追卫贾注国语云缀连也说文合著也从糸叕声下频蜜反韵英云比次传文从糸作纰非也糸音觅叕音转劣反也)。
　　临睨(下霓计反说文睇睨邪视也从目儿声一云城上墙孔也)。
　　[飢-几+芺]凤(上依据反毛诗传[飢-几+芺]饱也文字典说猒也从食也)。
　　廊庑(上音郎下音舞并是堂下两边屋也文字典说云大屋曰庑小屋檐短曰廊形声字也)。
　　檐溜(上音阎屋檐也说文从木詹声下流救反礼记溜谓檐前滴也说文从雨留声也)。
　　歔欷(上许鱼反下喜饥反苍颉篇云歔欷哭泣余声也)。
　　爽溰(上霜两反广雅爽贵也说文明也从叕叕音力讨反从大下开改反杜注左传云爽明也垲燥也野外高燥地也)。
　　蓼莪(上音陆毛诗传曰蓼蓼长大貌也下音蛾郭注尔雅云莪蒿也毛诗有萝莪女萝蓼莪形声字也)。
