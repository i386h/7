<!-- { "loadSidebar": true } -->
　　以戚(七绩反字书云戚斧也文字典说戚亦钺斧也从金戚声之字)。
　　[跳-兆+專]骨(遄耎反[跳-兆+專]腓肠也文字典说云从足尃声或作腨同)。
　　髀骨(上屏米反说文髀股外骨也正作[骨*坒]经文或作[月*坒]者非也)。

　　佛说苦阴因事经一卷

　　　　惠琳撰
　　在释羁底(寄宜反梵语不释字经文作羁不成字)。
　　尼拘蒌园中(缕诛反梵语圜名亦名蓝毗尼之圜)。
　　彷徉(上音旁下音羊前离睡经已具释讫也)。
　　募彼(摸布反考声云求也说文广求也从力从慕省声字也)。
　　枭首([檄-木+目]尧反说文倒首字也断首而倒悬也经作枭字非也)。
　　常[疏-(梳-木)+忌](其雉反考声[疏-(梳-木)+忌]者拜而[疏-(梳-木)+危]也说文从足忌声)。

　　释摩男本经一卷

　　　　惠琳撰
　　[古/羊]磔(上古吴反孔注尚书云[古/羊]罪也郑注礼记云[古/羊]之言枯也谓磔之也说文从辛古声也经文从羊作[古/羊]非也下陟格反已于上文铁城泥犁经释讫)。
　　其额(五格反方言额颡也说文从页音颉各声经文从客作额俗字也)。
　　沛施(普具反王逸注楚辞云沛行貌也广雅云沛大也又沛流也说文从水市声也)。

　　乐想经一卷(无字音训)


　　佛说漏分布经一卷(小乘)

　　　　惠琳撰
　　知漏(楼豆反顾野王云漏犹泄也诗注淮南子云漏失也又曰穿也案法华经云诸漏已尽无复烦恼是也说文从水漏音同上)。
　　痛剧(擎戟反顾野王云剧甚也谓更甚于前也古今正字从刀豦音巨声也经作剧字非也)。

　　阿耨风经一卷(无字音释)


　　诸法本经一卷(无字音释)


　　一切经音义卷第五十三


　　一切经音义卷第五十四

　　　　翻经沙门慧琳撰
　　音瞿昙弥记果经一卷　慧琳
　　瞻波比丘经一卷　慧琳
　　伏淫经一卷　慧琳
　　魔娆乱经一卷　玄应
　　弊魔试目连经一卷　慧琳
　　赖吒和罗经一卷　玄应
　　善生子经一卷　慧琳
　　数经一卷　玄应
　　梵志呵罗延问经一卷　玄应
　　三归五戒功德经一卷　无
　　黄竹园老婆罗门经一卷　慧琳
　　梵摩喻经一卷　玄应
　　须达经一卷　慧琳
　　尊上经一卷　无
　　鹦鹉经一卷　玄应
　　兜调经一卷　慧琳
　　意经一卷　慧琳
　　应法经一卷　无
　　泥犁经一卷　玄应
　　斋经一卷　惠琳
　　普法义经一卷　惠琳
　　广义法门经一卷　惠琳
　　诫德香经一卷　无
　　邪见经一卷　无
　　优婆夷堕舍迦经一卷　惠琳
　　鞞摩肃经一卷　惠琳
　　婆罗门子命终经一卷　无
　　十支居士经一卷　无
　　箭喻经一卷　惠琳
　　波斯匿王土坌身经　玄应
　　四人出现经一卷　惠琳
　　须摩提女经一卷　惠琳
　　婆罗门避死经一卷　无
　　施食获福经一卷　惠琳
　　频婆娑罗王诣佛经一卷　惠琳
　　长者子六过出家经一卷　惠琳
　　鸯崛摩经一卷　惠琳
　　鸯崛髻经一卷　惠琳
　　力士移山经一卷　玄应
　　四未曾有经一卷　无
　　七佛父母经一卷　玄应
　　放牛经一卷　惠琳
　　缘起经一卷　惠琳
　　十一想如来经一卷　无
　　四泥[利/(尒-小+(恭-共))]经一卷　惠琳
　　阿那邠邱经一卷　惠琳
　　佛母泥洹经一卷　惠琳
　　大爱道泥洹经一卷　玄应
　　国王不犁经一卷　惠琳
　　舍卫国王梦见十事经一卷　惠琳
　　阿难同学经一卷　惠琳
　　五蕴皆空经一卷　无
　　七处三观经一卷　玄应
　　圣法印经一卷　惠琳
　　五阴譬喻经一卷　惠琳
　　水沫所漂经一卷　惠琳
　　不自守意经一卷　无
　　转法轮经一卷　无
　　三转法轮经一卷　惠琳
　　八正道经一卷　无
　　难提释经一卷　惠琳
　　马有三相经一卷　无
　　马有八态经一卷　玄应
　　相应相可经一卷　无
　　饿鬼报应经一卷　无
　　鬼问目连经一卷　无
　　杂藏经一卷　玄应
　　杂阿含经一卷　玄应
　　治禅病秘要经一卷　惠琳
　　舍头谏经一卷　玄应
　　摩邓伽经三卷　玄应
　　摩邓女经一卷　惠琳
　　摩邓女解形中六事经一卷　无
　　饿鬼报应经一卷　惠琳
　　阿难问佛吉凶经一卷　玄应
　　阿难分别经一卷　玄应
　　右七十六经七十八卷同此卷音。

　　佛说瞿昙弥记果经

　　　　惠琳撰
　　羁底(上记宜反从冈作羁经文去冈从革从奇作羁不成字下底字错书瘐字非也羁底梵语[利-禾+(ㄆ/小)]帝别种之异名也)。
　　[夢-夕+登]瞢(上音腾下墨崩反苍颉篇云[夢-夕+登]瞢卧初起貌也闷心毛诗传曰瞢瞢乱貌二字并从梦省形声)。
　　乳哺(蒲慕反韵英云哺咀也食在口曰哺经作餔非本字也)。
　　不讥比丘(纪宜反广雅讥谏也郑注礼记云察是非也说文诽也从言几声)。
　　种种囊(诺郎反考声有底袋也说文从[襄-〦]从[橐-石+豕]省[襄-〦]亦声也[襄-〦]音儜[橐-石+豕]音混也)。

　　瞻波比丘经(无字可音)


　　佛说伏淫经

　　　　惠琳撰
　　憋恶(篇蔑反郭注方言憋怤恶性也说文从心敝声憋音弊)。

　　魔娆乱经

　　　　玄应撰
　　鵁在(音交说文鵁鶄也群飞尾如雌鸡鸣相呼食之治风也)。

　　弊魔试目连经

　　　　惠琳撰
　　黤黑(乌感反王注楚辞云黤黮不明貌也说文青黑色也从黑奄声)。
　　喘息(川兖反)。
　　裸形(华瓦反)。
　　四徼(皎吊反汉书曰徼塞边境外也说文从彳敫声也彳音丑赤反)。
　　笥[竺-二+(僉*殳)](司寺反顾野王云笥盛衣服竹器也说文从竹司声)。
　　日昳(田涅反)。

　　赖吒和罗经

　　　　玄应撰
　　黈罗剾吒国(古文作紏斢二形同他口吐口二反剾音乌沟反)。
　　辞诀(古穴反诀别也通俗文云死别曰诀也)。

　　佛说善生子经

　　　　惠琳撰
　　晞坐(喜依反毛诗传曰晞明之始升也又曰晞[目*(田/恭)]也说文干也从曰希声也)。
　　荡士(堂朗反苞注论语云荡广远之貌也顾野王云荡亦放也说文从皿从汤或作荡或从心作橡)。
　　狎下(上咸甲反杜注左传狎人之习附也孔注尚书狎近也说文从犬甲声经作狭非也)。
　　遘善(古候反毛诗传云遘犹遇也郭注尔雅亦谓相遭遇也说文从辵冓声也辵音丑略反冓音古候反)。
　　莅于(上力至反郑注礼记莅临也亦作莅说文从草位声)。
　　往短(端管反苍颉篇短促也说文不长也从矢从豆经从手作[打-丁+豆]俗字)。
　　弭谤(弥俾反毛诗传云弭止息也韩诗弭灭也贾注国语弭忘也说文从弓耳声)。
　　[闔-去+太]门(含腊反尔雅[闔-去+太]户谓之扉说文[闔-去+太]闭也从门盍声也盍音合)。
　　敖逸(五高反文字集略遨游也广雅云嬉也说文从出从放辵音丑略反)。
　　储偫(上伫猪反考说云储积也说文偫也蓄也从人诸声下持里反考声云偫待也所望也储也说文具也从人待声经从足作[跳-兆+侍]非也)。

　　佛说数经

　　　　玄应撰
　　羁绊(下补判反考声绊系两足也说文马馽也糸半声也经文作羁靽并不成字非也馽音知立反糸音觅)。

　　梵志颇罗延问种尊经

　　　　玄应撰
　　駏驉(渠语反下许居反谓似骡而小牛父马子者也)。
　　阿洫(虚逼反人名也依字水之通川者也)。

　　三归五戒慈心功德经(无字可音训)


　　佛为黄竹园老婆罗门说学经

　　　　惠琳
　　鲜得(上仙浅反考声云少也尔雅云鲜寡也郑注礼记云鲜空也或作[匙-匕+支]说文从甚少声今亦通作鲜)。

　　梵摩喻经

　　　　玄应撰
　　如砥(又作底同之视反底平也直也尚书砺砥砮石孔安国曰砥细于砺皆磨石也砮音乃乎反)。
　　披纚(今作纵同山绮反案森纚好貌也飒纚长袖貌也纚[竺-二+徒]也飒音枼答反)。
　　病瘳(耻留反尚书王翌曰乃瘳差也愈也)。

　　佛说须达经

　　　　惠琳撰
　　杂穬(下古猛反前第三十五卷未曾有经已释讫)。

　　佛说尊上经(无字可音训)


　　鹦鹉经

　　　　玄应撰
　　吟哦(又作吟牛金反下吾歌反江南谓讽为吟哦苍颉篇云吟叹也)。
　　门阈(古文作[門@血]同吁域反尔雅[木*夬]谓之阈郭璞曰门限也扶音千结反)。

　　佛说兜调经

　　　　惠琳撰
　　金琐(下苏果反广雅琐连也字书亦连环也说文从玉[肖-月+貝]声也[肖-月+貝]音同上经文作璅非也)。
　　氍氀(上具俱反下色于反埤苍云氍氀毾[登*毛]也声类云亦毛席也广雅云氍氀[罽-厂]也说文并从毛形声字也)。
　　毾[登*毛](上吐盍反下得能反埤苍云毾[登*毛]毛席也说文并从毛形声字也经作此闟登字非也)。
　　吠佛(扶废反说文吠鸣也从口从犬经作哄字非也)。
　　言咆(鲍交反广雅云咆鸣也说文嗅也从口包声)。
　　[臿-臼+(凵@(二*二))]床(楚夹反说文从于从臼象形字也)。
　　爬地(白麻反考声或作把)。

　　佛说意经

　　　　惠琳撰
　　捷疾(潜[芸/木]反毛诗传捷胜也方言捷亦健也说文从手疌声疌音同上经作捷非也)。

　　应法经(无字可音训)


　　泥犁经

　　　　玄应撰
　　竹錍(字宜作篦补奚反以竹为篦打捶者也)。
　　鞭掫(丁类反俗语也谓打掫也经文作[革*占]他烦反案饰也[革*占]非此义)。
　　鈇[打-丁+質](方于反说文莝斫也莝音仓卧反公羊传曰不忍加之鈇质何休曰斩腰之罪也苍颉篇鈇椹也亦横斧也案横斧者如莝对下之逸反埤苍[桵-女+貝]椹也经作镇非也)。
　　虫豸(直尔反尔雅云有足谓之虫无足谓之豸)。

　　佛说斋经

　　　　惠琳撰
　　浣衣(活管父刘注公羊传云去旧垢曰浣说文从水干声或作浣也)。

　　普法义经

　　　　惠琳撰
　　评[諒-小+(日/羊)](上病朋反考声评议也古今正字诃也文字典说评事者大理司官名也从言平声下准纯反考声告之丁宁也郑注礼记云诚恳貌也至也说文告晓之执也从言[古/日/羊]声)。
　　为抑(应力反考声云抑止也理也说文按也从反印字也今隶书相承从手作抑)。

　　佛说广义法门经

　　　　惠琳撰
