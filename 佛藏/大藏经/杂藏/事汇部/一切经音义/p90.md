<!-- { "loadSidebar": true } -->
　　多罗聚落(多罗此云芦苇传云拘尸城东芦苇村人也)。
　　幼稚(直利反稚小也)。
　　迦邻提(此云实可爱谓水鸟即鸳鸯之类是也)。
　　八大河(一名恒河二名阎摩罗三名萨罗四名拔提五名摩诃六名辛头七名博叉八名悉陀)。
　　太白(此西方金星也)。
　　岁星(此东方木星也说文万物之精上为列宿其岁星越历二十八宿宣遍阴阳十二月一次也玉篇云律历书名五星为五步所以岁字从步戍为声也)。
　　天意树(诸天有树随天意转所求皆遂故得名也)。
　　阎浮金(阎浮是树其树汁点物成金其金黄赤复如紫焰其价最贵也)。
　　不能飞过(过字去音)。
　　在屏[序-予+畏]处(屏卑井反[序-予+畏]乌对反谓隐蔽处也)。
　　教诏(并用去音三苍去示诲也)。
　　[飢-几+氐]糊(上徒奚反下户姑反苏中清液也经作醍醐非正体也)。
　　抄掠(上初教反下力约反谓强夺取物也若是劫取应作剿黥二字也)。
　　构捋(上钩豆反下乐适反谓取乳也构字正体应作[聲-耳+牛][聲-耳+羊])。
　　钻摇(上纂丸反下以招反谓作苏之法也)。
　　此常法称(称用去音)。
　　云何行想(行字平音)。
　　修多罗(此云契经余经下释也)。
　　班宣(补奸反谓遍布也玉篇亦为颁字)。
　　果蓏(鲁果反木实为果草实为蓏又云陆生为果水生为蓏也)。
　　[夢-夕+登]瞢(上徒登反下莫曾反失眠也不明也)。
　　常有希望(望平音)。
　　众望都息(望字去音)。
　　甜稣八味(一苦二醋三甘四辛五咸六淡甜中又二一者不苦故甜二者不醋故甜合成八也)。
　　俎坏(俎侧吕反玉篇云肉几也非经意也应为沮字疾与反毁)。
　　三昧(具足云三摩地此云等持谓离沉掉令心住一境性也)。

　　第四卷

　　深邃(私醉反说文云远也幽深也从穴遂声也)。
　　乳养(乳儒主反玉篇乳生也鸟养子曰孚兽养子曰乳)。
　　婴儿(上伊盈反三苍云女曰婴男曰儿释名始生也又女人[月*(离-禸+目)]前曰婴投之婴前而乳养故婴儿也)。
　　多含(胡甘反庄子曰含哺鼓腹苍颉篇含者含哺也谓其母哺饲其子虑恐不消故生忧念佛知其意旧音作琀胡绀反说文云送终口中之玉也与经意未相应今不取也)。
　　夭寿(于矫反说文屈也折也谓不尽天年谓之夭)。
　　毫[(牙*ㄆ)/尾](上户刀反下力私反按孙子算经十忽为一丝十丝为一毫十毫为一牦十牦为一分十分为一寸十寸为一尺十尺为一丈十丈为一引是)。
　　三种净肉(一不见杀二不闻杀三不疑杀为已杀等是)。
　　十种不净(依十诵律数一人二龙三师子四象五马六牛七骡八猴九蛇十狗)。
　　九种清净(就见闻疑各有前方便后起及与正体合成九种)。
　　憍奢耶(五分律云丝蚕所作谓家蚕野蚕并是也)。
　　要是坏色(怀怪反谓以青黑木阑染令变色也)。
　　珂贝(上苦何反广雅美石次玉也埤苍玛瑙也玉篇云贝螺属也出海中色白如雪所以缨马膺下补盖反说文海介虫也玉篇云古者货贝而宝龟传曰贝锦文古者无钱唯传贝齿且如资财货贿之字皆从于贝中天五印度见今行用此方殷周废贝行钱于今不绝)。
　　皮革(下耕麦反皮也熟者名韦生者名革也)。
　　贮聚(贞吕反杜注左传云贮蓄也藏也说文积也从贝宁声也)。
　　被般(皮寄反被带也经有作披开张也非此义也)。
　　尼乾子(此云无系是裸形外道不系衣食以为少欲知足者也)。
　　如猫伺鼠(伺思吏反字林云候也察也)。
　　迸铁(北孟反谓火星散也)。
　　占相星宿(占观也星有五星宿有二十八宿如大集说也)。
　　珊瑚(桑寒反汉书罽宾国出珊瑚说文云珊瑚谓赤色宝生于海底或出山石中也)。
　　学诸技艺(奇蚁反才能也艺也此方有六艺谓礼乐射御书数是也西方技艺即习五明是也一者因明二声明三医方明四功巧明五者内明前说六十四能不出医方四巧也)。
　　种植(植时力反栽接诸树)。
　　蛊道(上公户弋者二反谓行虫毒害人也)。
　　咒幻(诵咒驱策幻惑迷人)。
　　摴蒲(上敕于反博物志云老子作之用卜今人掷之为戏)。
　　滋蔓(上子司反下勿饭反滋益也蔓长也经文作漫莫唤反败也非经义也)。
　　输头檀王(此云净饭王也)。
　　摩耶夫人(此云大术玉篇云夫者男之美称妇因夫德成人故云夫人)。
　　渐渐而断(都暖反)。
　　断诸恶已(断徒暖反)。
　　耶输陀罗(此云持誉)。
　　亭历子[禾*會](下苦外糠外反)。
　　素在后宫(素本也)。
　　角力(上古岳反量也试也经作捔字音才古反是古文粗字粗略也全非经义)。
　　陶家轮(上大劳反苍颉篇作瓦之家也舜始为陶又作匋字亦通用也)。
　　断取一切(断音都管反玉篇纯也截也)。
　　百亿阎浮(此三千大千世界之内合有百亿依经说亿有三种数法不同若依下数十万为亿计有万亿数有余也若依上数万万为亿只有十亿数不足今依华严经一百洛叉为一亿故有百亿也)。
　　林微尼园(梵云蓝軬尼此云乐胜园光是天女名也昔因游此故得名耳也)。
　　入天祠(辞寺二音祭祀之所也)。
　　摩醯守罗(此云大自在居色究竟天也)。
　　师子珰(都唐反释名云穿耳施珠曰珰)。
　　悉达太子(梵云悉多此云一切义成也)。
　　降伏魔官(官王也主也魔是他化天主故云王)。
　　木枪(七羊反距也三苍云木之两专锐曰枪经有作锵锵字铃声非经义也专音端)。
　　博弈(补各反说文[尸@句]戏也六[筷-夬+尃]十二棋也玉篇云古者乌曹作[筷-夬+尃]也下弈音亦自关而东齐鲁之间皆谓棋为弈[筷-夬+尃]字从竹经中多作博字训广也非经意也)。
　　如阎浮提(此云树洲因树立名也)。
　　东弗于逮(此云胜身洲)。
　　西瞿陀尼(此云牛货洲也其土无钱以牛为货易也)。
　　北郁单越(此云胜所作谓彼人所作皆无我所胜余三洲也)。
　　灯炉(鲁姑反盛火器也今按经或有作炉言灯炉者大小悉满中油即此方灯盏是也方言有异故耳也)。

　　第五卷

　　有秘密藏(才浪反下三藏字去声同)。
　　何以故如满月(此下有十七个藏悉平声才郎反次有二藏字去音次四字平音)。
　　毗伽罗论(外道大论此云无颂)。
　　疮疣(于鸠反皮外之风结也肿也)。
　　舌则卷缩(今按玉篇卷字有三音一音九勉反收卷也又音九媛反书卷也又音奇圆反曲缩也此音是经所取也即此卷缩之卷又有三体一作觠字角曲也二作[弓*雚]字弓曲也三作韏字皮缩也经云舌缩宜作卷字也)。
　　八大人觉(一少欲二知足三寂静四精进五正意六正定七正慧八不戏论也)。
　　淫怒痴(怒音奴故反三毒也)。
　　傅以妙药(傅音浮务反附也涂药也经文多作拊字芳甫反拍也非此义也)。
　　四百四病(地水火风名四大风轻地重火上水下互相乖反名四毒蛇一大不调百一病生四大不调则四百四病是也)。
　　清夷之处(夷平也)。
　　卒得凶问(问信也)。
　　破而声[斯/瓦](先奚反通俗云瓦璺声也璺音问经文误为嘶说文悲声也非此义也)。
　　如[卄/毗]麻子(布奚反郭璞云如豆也经文多作蜱是虫名非草也)。
　　日暴(蒲冒反晒也晞干也)。
　　振爆(音豹声类云皮散起也)。
　　佉陀罗(此云坑树也云似苦栋树此说非也)。
　　二十五有(四洲四恶趣及以六欲天无想梵净居四空及四禅也)。
　　婆师花(旧云藤花梵云婆利师迦此云夏至花也)。
　　阿摩勒(此云无垢南本经作呵黎勒误也此方其识净三藏云庵摩勒迦此云苦涩药形如小柰若云庵摩罗庵没罗状如木菰大如鹅子甘美或生如熟或熟如生故经云生熟难分者也鞞醯勒者状如甘子味酸并无正翻也)。
　　痈疽(七余反说文云久[病-丙+(雍-〦)]也经文多作蛆字此音子余反谓螂蛆是蜈蚣也又作胆字蝇胆也并非[病-丙+(雍-〦)]疽义也)。
　　泛长(上芳剑反说文泛浮也驶疾也或为泛字并通)。
　　茎干(上户耕反下干旦反说文本也)。
　　窄狭(上啧音下洽音经文作迮通用)。
　　门阃(苦本反门限也或作捆亦通用也)。
　　四种毒蛇(一者触毒二啮毒三气毒四者见毒)。
　　三跳(他吊反旁掷也又音徒雕非今所取也)。
　　摩诃波阇波提(此云大爱道是佛姨母亦名大胜生主也)。
　　憍昙弥(婆沙论云此王种翻为灭恶为民除患故也弥是女声为是姨母故以女声呼之也)。
　　谷积下(积子易反禾聚也)。
　　瞿师罗(此云妙音声形长三尺位登初果也)。
　　当以五系(头及两手两足缚在一处也)。

　　第六卷

　　阿竭陀药(阿云普竭陀云去言般此药普去众疾又阿言者无竭陀云价谓此药功高价直无量)。
　　侵娆(乃了反郭璞曰娆弄也玉篇云戏相扰弄也)。
　　妒憋(篇灭反方言憋恶也郭璞云急性也经文有作弊亦同也从户)。
　　虎豹(百貌反说文似虎圆文也经文有作虎兕辞里反山海经兕似牛苍黑色郭璞曰兕一角重千斤似犀古音义云皮[革*卬]堪作甲是也)。
　　熊(许弓反玉篇云兽似豕山居冬蛰舐其掌掌似人掌也)。
　　罴(彼宜反尔雅似熊而黄白色郭璞曰长头高脚猛憨多力能拔树木者名罴也)。
　　豺狼(上士皆反玉篇云狼属也山兽也足似狗月令云季秋月豺乃祭兽也)。
　　粗涩(所急反有作[淴-勿+(句-口+夕)]非也)。
　　憎恶(乌故反嫌也)。
　　粳粱(上革坑反下力章反经中多作粳粮二字俗用也)。
　　正法余八十年(准大集经如来灭后正法住世合得千年计当九百二十年已后则是余八十年也)。
　　前四十年(计从九百二十一年至九百六十年中间四十年是也)。
　　冤宛家(苑元反二体并通韵集枉屈也经文多作怨于愿反恨也或作惌非也)。
　　仇隙(上受由反对也报也隙去逆反璺也裂也经中多误有作酬劝酒也有作隙者正体字也有作郄地名非也)。
　　求请众僧(请字通于三音若用平声受赐也若用上声咨问也若用去声召唤也今此请僧即当召唤其字正体应作靓并依玉篇也)。
　　稊稗(上徒奚反下排卖反)。
　　储君(直于反贮备也蔡邕劝学曰储副君也)。
　　旃陀罗(此云险恶人也即屠儿脍子等是也)。
　　篡居(上初患反玉篇云夺也谓强夺宝位也)。
　　守罗(来贺反谓游兵投道以备寇贼)。
　　弱冠(古玩反礼云男子二十冠而字之释名云二十弱冠谓成人冠体尚弱)。
