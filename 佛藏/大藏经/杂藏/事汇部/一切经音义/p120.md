<!-- { "loadSidebar": true } -->
　　炜晔(上韦鬼反考声云炜光色盛貌也说文炜盛赤色也从火韦声下炎辄反文字集略云晔光盛貌也说文晔亦光也从日业声经从华作晔非也)。
　　翾飞(上血缘反韵英云小飞虫也周书翾飞蠕动也说文小飞也从羽睘声)。
　　蠕动(上[門@壬]尹反前密严经中卷已释讫)。

　　无所希望经一卷

　　　　慧琳音
　　愚戆(下卓巷反考声云[怡-台+尨]戆精神不爽貌也说文亦愚也从心[竷-ㄆ+貝]音贡声经作憃写误也[怡-台+尨]音尨巷反也)。
　　殃衅(下昕觐反杜注左传云衅罪也说文从爨省从酉分声经作衅误也)。
　　[口*荒]如幻(上荒晃反正作[口*(荒-亡+(└@人))]梵语也)。
　　蚑[蠢-春+夆](上音奇说文行也文字典说云虫行也从虫支声也下棒封反说文[蠢-春+夆]螫人行毒虫也从昆逢省声正字经作蜂俗字也)。

　　象腋经一卷

　　　　慧琳音
　　得旋(随缘反杜注左传云周旋相追逐也王注楚辞云旋转也说文从于疋声[方*人]音偃经从手作旋误也)。
　　稗莠(上牌卖反杜注左传云稗草之似谷者也如淳注七略云细米为稗说文禾别也从禾卑声下由酒反考声云莠草名似禾也毛诗传云莠似苗也顾野王云草之似苗者也尚书云若苗之有莠若粟之有秕是也说文禾粟下阳生曰莠也从草秀声也)。
　　瞢伽(上墨崩反梵语经作瞢误也)。
　　摩仇(渠尤反梵语经从口作[口*凡]非也)。

　　如来庄严智慧佛境界上卷

　　　　慧琳音
　　涌出(上容耸反刘兆注公羊传云涌腾也说文云从水甬声甬音同上也)。
　　可嗅(下朽又反考声云禽[足-口+禾]臭而知其迹者犬也论语云子路拱之三嗅而作是也说文以鼻就臭也从鼻臭声也)。
　　滋茂(上子慈反考声云滋湿也多也孔注尚书云滋益也长也苍颉篇云液也文字典说从水兹声)。
　　堆阜(上对雷反考声云土之高貌也又聚也王注楚辞云魁堆高也郭注上林赋云堆沙堆也或作堆古今正字从土隹声下浮有反尔雅云大陆曰阜苍颉篇云阜山庳而大也广雅云丘无石曰阜贾注国语云亦厚也长也说文大陆山无石也象形字也俗通作阜)。
　　果蓏(上音果正体从草俗字下骡果反郑注周礼云果桃李之属蓏瓞瓟之属也张晏注汉书云有核曰果无核曰蓏应[邵-刀+尸]注汉书云木实曰果草实曰蓏周易云果蓏是之也说文从草[瓜*瓜]声瓞音徒结反[瓜*瓜]音庾)。

　　如来庄严智慧佛境界下卷

　　漂流(上疋消反顾野王云漂流也说文漂浮也从水票声经作[漂*寸]误也)。
　　土块(下苦对反说文块土堛也从土鬼声堛音丕逼反或作[凵@士]也)。
　　[愯-隹+?]说(上苦迈反考声云[愯-隹+(韋-(口/(舛-夕)))]适意也广雅云[愯-隹+(韋-(口/(舛-夕)))]可也喜也从心[支-十+?]声[支-十+?]音刮[愯-隹+(韋-(口/(舛-夕)))]反)。
　　缠裹(上彻连反考声云绕也束也说文缠约也从糸厘声下戈火反顾野王云裹犹苞也又云裹犹裹也说文裹亦缠也从衣果声厘音上同也)。

　　度一切诸佛境界智严经一卷

　　　　慧琳音
　　阎浮提(上琰占反梵语经作阎俗字也)。
　　结跏(下音加)。
　　阿[少/兔]([莽-犬+娠]头反梵语或作[(而/而)*(刀/免)]亦作[(而/而)*(刀/免)]也)。
　　大圣文殊赞佛法身四十礼(出梵本入佛境界经新译序中字)。
　　慧琳叨沐(上讨刀反考声云叨滥也孔注尚书云叨贪也古今正字从口刀声)。
　　恳诚(上肯很反广雅云恳亦诚也信也礼记云稽[(垂-土+木)*頁]而后拜恳乎其至是也文字典说云切也从心豤声豤音坤本反从豕从艮经从豸作恳非也)。
　　庶裨(下庇弥反考声云裨补也郑注仪礼云裨之言埤也说文云益也从衣卑声)。
　　经文中有四十礼(并无难字可训释)

　　观药王药上菩萨经

　　　　慧琳音
　　碇翅(梵语真言句上嘲革反下翅字若依本音即与文句乖宜书枳字音鸡以反也)。
　　阿偷(准此字音他侯反即与文句甚乖宜作逾字音羊朱反即与文句相顺也)。
　　摩蹬只(经作瞪非也甚乖文句今依梵文可音登亘反从足作蹬下句登字亦准此音经)。

　　佛说观无量寿佛经一卷

　　　　慧琳音
　　鹰隼(下询允反尔雅云鹰隼丑其飞也翚郭注云谓鼓翅翚翚然疾貌也毛诗传云隼亦急疾之鸟也正作隼或作隼古今正字从隹十声也)。
　　羸劣(上累追反前药师经已释讫也)。
　　粗见(上徂路反史记曰粗陈其略也顾野王云粗犹略也说文从米且声)。
　　甬生(容肿反考声云甬谓草花未发也说文草木花盛甬甬也从用声音含敢反象草木之花未发函函然象形也经从足作踊踊是跳也非经义也)。
　　树茎(幸耕反苍颉篇云草木曰茎说文从草巠声巠音工令也)。
　　柔耎(艺兖反顾野王云耎柔弱也博雅云耎弱也考声云贾谊上书作软也说文从大而声经作濡误用也)。
　　流澍(下之树反淮南子曰春雨之灌澍万物无地而不生说文云时雨所以澍生万物者也从水尌尌亦声尌音树也)。
　　甄叔(结延反梵语宝名)。
　　宝缦(满半反谓以七宝修装缦覆幢上古今正字缯无文也从糸曼声也曼音万也)。
　　绞饰(上交效反考声云绞谓缯黑黄间色也说文从糸交声下升职反前菩萨修行经已释讫也)。
　　肉髻(下鸡诣反郑注仪礼云髻谓结发也汉书云头髻也说文从髟吉声髟音必遥反)。
　　惭愧(杂甘反尚书云惟有惭德说文云惭亦愧也从心斩声经作惭误也)。

　　佛说阿弥陀经一卷(小)

　　　　慧琳音
　　栏楯(上懒单反正作阑广雅云阑牢也苍颉篇阑遮也说文云阑者闲也字从门柬声下[辰/肉][門@壬]反前首楞严经上卷已释讫也)。
　　衣裓(下絙忆反或作襋前大净法门品经已释讫也)。
　　阿鞞(下卑弥反梵语)。
　　爓[戶@肉](上叶堑反梵语佛号经作焰亦通也)。

　　后出阿弥陀偈一卷

　　　　慧琳音
　　翕习(上歆邑反何晏注论语云翕如盛也又炽也说文翕起也从羽合声)。
　　胳[尸@肉](上音公恶反埤苍云肘后曰胳说文腋下也从肉各声也)。
　　号会(下回外反郑笺毛诗云会合也又注礼记云会皆也郭注尔雅云会谓相当对也说文从今从曾省声经从心作懀非也广雅云懀恶也非经义也)。

　　称赞净土功德经一卷

　　　　慧琳音
　　阿泥律陁(梵语言阿那律或云阿[少/兔]楼驮唐言无灭又云如意往昔曾施辟支佛一食人天受乐于今不灭所求如意故以名也)。
　　阿湿摩揭拉婆(揭音渠列反拉音鲁合反梵语或作阿舍縻揭婆唐言石藏或是虎魄也)。
　　七牟娑洛揭拉婆(梵语或言目娑啰伽罗婆唐言马脑论中或云车渠也)。
　　鹙鹭(上七修反毛诗云鵚[秋*鳥]头无毛故云耳顾野王云大鸟其羽鲜白可以为毦也毦音仁志反毦毛羽为饰也或作[米*鳥]说文从鸟秋声下卢妒反考声云鹭鸟名舂锄也毛诗传云白鸟也郭注尔雅云即鹭也头翅皆上有长翰毛今江东人取以为睫离名白鹭缞也说文从鸟路声纕音襄也)。
　　羯罗频迦(上居谒反梵语旧云迦陵毗伽又作歌罗频迦唐言好音声鸟也)。
　　蔑戾车(上眠鳖反下怜涅反梵语)。
　　殑伽沙(上极瞪反梵语西国河名亦名恒河沙也)。

　　拔陂经

　　　　玄应音
　　拔陂(蒲[遼-(日/小)+(工/十)]反下彼皮反)。
　　迦篓(力主反皆菩萨名也)。
　　拘暹(私廉反梵语也)。
　　谩沦(麻谏反下力均反菩萨名也)。
　　如[狂-王+否](又作狉豾二形同房悲反郭璞注尔雅狸狉狸也)。
　　如景(居影反光景也凡阴景者因光而生故即谓为景葛洪作字苑始加作影)。
　　常掔(苦闲反尔雅云掔固也牢固之貌也亦牵也击也)。
　　不跌(徒结反通俗文失蹑曰跌广雅跌差也)。
　　不宥(于救反宥宽也周礼三宥一宥不识二宥过失三宥遗忘也)。
　　相蹡(又作[將/足]同七羊反三苍敬也容止貌也蹡动也)。

　　诸佛要集经上卷

　　　　玄应音
　　道谊(古文谊今作义同宜寄反礼记諠者宜也制事宜也义善也善义理也)。
　　墟聚(去余反广疋墟居也故所居者也人民之所居曰墟)。
　　嘲呓(又作啁同竹交反苍颉篇嘲调也下牛世反呓言也)。

　　中卷　下卷(玄应先不音)


　　未曾有因缘经上卷

　　　　玄应音
　　无恙(以尚反尔雅云恙忧也孙炎曰恙病之忧也案易传云上古草居露宿恙噬虫也善食人心凡相劳问无恙乎复因以为病也)。
　　顽嚚(吴鱞反下鱼巾反广雅云顽钝也苍颉篇嚚恶也左传云心不恻德义之经为顽口不道忠信之言为嚚也)。
　　简阅(又作阅同余说反说文简阅亦挍阅也小雅撰阅具也)。
　　乍得(士嫁反广雅云桓子作乍谓林楚杜预曰乍暂也苍颉篇云乍两词也)。
　　[慌-亡+(└@人)][慌-亡+(└@人)](呼广反慌忽眼乱也亦迷惑也)。

　　未曾有因缘经下卷

　　先吃(口迹反谓吃啖食饮也经文作[口*軗]非也)。
　　沛然(普赖反三苍沛水波流也亦大也经文作霈近字也)。

　　须赖经一卷

　　　　玄应音
　　跋跙(才与反树名也)。
　　布施(补故反布也惠施也经文作[打-丁+普]非也)。
　　过谪(知革徒厄反谓谪罚也方言谪怒也郭璞注曰谓相责怒也谪谴也责也)。
　　昼度宫(知胄反昼度树皆天上名也)。
　　娱乐(语俱反下力各反前首楞严三昧经中卷已释讫)。

　　宝网经一卷

　　　　玄应音
　　枪枪(楚行反三苍金声也经文作[倉*令]误也)。
　　怵惕(耻律反下又作悐同他狄反说文怵恐惕惊也尚书云怵扬唯厉孔注云怵惕怀惧也亦凄怆)。

　　弥勒成佛经

　　　　玄应音
　　泯然(蜜牝反毛诗传曰泯灭也尔雅云泯尽也说文从水民声牝音频泯反也)。
　　狼迹山(案梵本言屈吒播陁山此唐云鸡足山又云尊足山今迦叶居中者在菩提树东也)。
　　鹰鹘(胡骨反亦鹰鸟类也)。

　　观弥勒菩萨上生经

　　　　慧琳音
　　旋[夕*巴](上随缘反王注楚辞云旋转也何注公羊云旋绕也博雅云便旋俳徊也说文从于从疋[方*人]音偃疋音疏也下冤坑反说文夗转也从夕卧从卩也经作婉误也卩音节也)。
　　[尚*殳]触(宅耕反字书[尚*殳]橦也或作楟亦作枨古今正字从殳作[尚*殳]经作樘柱也非经义殳音殊橦音濯江反也)。
