<!-- { "loadSidebar": true } -->
　　不挢威仪(挢居夭反贾注国语行非先王之法曰挢玉篇曰挢假也诈也今言威仪真实不诈现异相也字宜从扌经本从矢者王逸注楚辞云直也尔雅云勇也苍颉篇云正也此乃并非经意也)。
　　林薮(薮桑走反郑玄注周礼曰泽无水曰薮又曰薮大泽也又云水希之泽曰薮韩诗传曰泽中可禽兽居之曰薮也)。
　　粗涩(涩字有作涩者不是字也)。
　　讽诵(讽方凤反郑玄注周礼曰背文曰讽以声节之曰诵)。
　　佛塔(塔梵言也或曰偷婆正云窣堵波此翻为坟陵也)。
　　若饭食时(饭扶晚反说文云饭食也谓食饼也盖吃之异名也)。

　　贤首菩萨品上

　　摩诃衍(具云摩诃衍那言摩诃者此云大也衍那云乘也)。
　　兼利(文字集略曰兼并也言菩萨自利复利于他故云兼利也)。
　　晃曜(晃胡广反说文曰晃明也广雅曰晃晖也字又作晃也)。
　　绚焕(绚呼遍反郑注仪礼曰绚谓文彩成也何晏注论语曰焕明也)。
　　劫中饥馑(渠吝反尔雅曰谷不熟曰饥蔬不熟曰馑谷梁传曰一谷不升曰嗛二谷不升曰饥三谷不升曰馑四谷不升曰康五谷不升大浸升登也成也墨子曰一谷不收谓之馑二谷不收谓之旱三谷不收谓之凶四谷不收谓之馈五谷不收谓之饥馑言五谷者礼记月令云麦菽稷麻黍也或曰房散角芒[禾*會]也饥字或作饥之也)。
　　惬(牵协反)。
　　俾乐色(俾卑尔反孔安注书曰俾使也)。
　　所好尚(好呼到反乐也颜注汉书曰尚崇也)。
　　离諠愦(愦公对反广雅曰愦乱也)。
　　雅思渊才(思先吏反渊鸟玄反毛诗传曰渊深之也)。
　　良医(毛诗传曰良善也医字或作医也)。
　　示谒天庙(谒于歇反苍颉篇曰示现也尔雅曰谒请也言示现祈请天神灵庙也)。
　　蹲踞(蹲徂仑反踞居御反)。
　　禀邪(禀彼锦反孔注书曰禀受也字宜从禾古文作禀也)。

　　经卷第十五　贤首品下

　　瀑流(瀑蒲报反说文曰瀑疾雨也谓天澍猝疾大雨山川洪流忽尔而至者也)。
　　船筏(筏房越反方言曰筟谓之箄箄谓之筏秦晋通语也又案暂缚柴木水中运载者亦曰筏也筏字又作橃[啜-口+舟]两体也)。
　　毁呰(呰资尔反说文曰呰呵也)。
　　逮成(上唐爱反郑注礼记曰逮及也谓预及于事也)。
　　拯(拯之肯反杜注左传曰拯救助也)。
　　惠施(广雅曰惠赐也)。
　　珍馔(馔仕眷反尔雅曰馔美也)。
　　戈鋋剑戟(戈古禾反铤市连反小雅曰戈钩戟也说文曰戈谓平头戟也声类曰鋋鏦也鏦音窗许叔重注淮南子曰鏦小矛方言吴扬江淮南楚之间谓矛为鋋案论语图戈形旁出一刃也戟形旁出两刃)。
　　弧矢(弧户吾反矢式耳反说文弧木弓也考工记曰剡木曰矢谓即箭也弧字经本有从矢边作弧或矢边直作瓜者皆无典据矢字又作[乏-之+夫]或亦作[笑-大+夫]也)。
　　车舆(舆与居反玉篇曰舆谓车之总名也)。
　　何况(况许诳反况字正体两点边作经本有从三点者说文谓之寒水殊乖譬况之义也)。
　　须臾(玉篇曰须臾俄顷之间也俱舍论云百二十刹那为一怛刹那量六十怛刹那为一腊缚三十腊缚为一须臾三十须臾为一昼夜也)。
　　败衄(衄女育反玉篇曰衄折挫也左思吴都赋曰衄挫芒是也)。
　　徒[施-也+(衣-〦+二)]([施-也+衣]力与反孔安注书曰徒众也[施-也+衣]犹言侣广雅曰侣伴也)。
　　窜匿(窜粗乱反玉篇曰窜逃藏也广雅曰匿隐)。
　　释提桓(勘此中梵本与前第一卷说不殊古人谬置桓字深成罪过也)。
　　[跳-兆+(焰-火)](徒到反说文曰蹈蹋也)。
　　仅(渠吝反说文曰仅才能也字从[廿/由/八/土]省故但革下土也)。
　　忧悴(悴疾醉反方言曰悴伤谓容貌瘐损字又作悴也)。
　　被甲(被皮义反广雅曰被加也谓之于身也)。
　　[(ㄇ@(企-止))/肙]网([(ㄇ@(企-止))/肙]古泫反珠丛曰[(ㄇ@(企-止))/肙]谓以绳系取鸟也字又作罥也)。
　　忉利天(忉利梵言正云怛唎耶怛唎奢言怛唎耶者此云三也怛唎奢者卅也谓须弥山顶四方各有八大城当中有一大城帝释所居总数有三十三处故从处立名也)。
　　摩醯首罗(正云摩醯湿伐罗言摩[醠-央+羊]者此云大也湿伐罗者自在也谓此大王于大千界中得自在故)。
　　无所拒(渠吕反字正宜作岠孔安注书曰岠违也玉篇曰岠推格之也方言云格止也今经本从才者此则时俗共用耳)。
　　珂雪色(珂可何反玉篇曰珂谓螺属所出于海其白若雪所以婴马膺者也)。
　　马脑(案马脑梵音谓之阿湿嚩揭波言阿湿嚩者此云马也嚩音符何反揭波者脑也藏也若言阿湿摩揭波此云石藏案此宝出自石中故应名石来以马声滥石藏声滥脑故谬云马脑)。
　　多罗花(具释如下三十三中)。
　　曼陀罗(此云悦意花又曰杂色花亦云柔耎声亦云天妙花也)。
　　鸡罗多摩(鸡罗具云鸡萨罗此云花蕊也多摩具云多摩罗此云天花也谓此香是天上花蕊所作也)。
　　婆利师迦(此云雨时生者花即以此花和合为香故还立此名案梵语云婆利师此云雨也迦者时也其花要至雨时方生故名也)。
　　末利香(末利者花名也其花黄金色然非末利之言即翻为黄也)。

　　经卷第十六　升须弥顶品

　　置普光明藏(广雅曰置著也谓安著于其藏中也)。
　　十千层级(层贼楞反级居立反案梵本中谓之出趒也)。
　　十千缯绮(缯疾陵反说文曰缯谓帛之总名也帛有邪文曰绮也释名曰绮崎也其文崎邪不顺经纬之纵横之也)。
　　迦叶(具云迦摄波此曰饮光斯则一家之姓氏也佛降生此姓氏中即以姓为名也)。
　　拘那牟尼(正云迦那迦牟尼言拘那者此云金色也牟尼仙也佛是大仙身真金色故此名佛为金色仙也)。
　　迦罗鸠驮(具云迦罗鸠村驮此云所应断已断也)。
　　毗舍浮(正云毗湿婆部言毗婆者此云遍一切也部自在也言遍于一切皆得自在或翻为一切有)。
　　尸弃(正云式弃那此云持髻或曰有髻也)。
　　毗婆尸(此云净观或曰胜观亦云胜见或曰种种观也)。
　　弗沙(正云勃沙此云增威)。
　　提舍(正云底沙依西域训字云底谓底逻那此云度也沙谓皤沙此云说也言说法度人之也)。
　　波头摩(正云钵特忙此云赤莲花)。

　　须弥顶上偈赞品

　　阿卢那花(此云日欲出时红赤之相其花色似彼故用彼名之谓即红莲花也)。
　　那罗陀花(那正曰捺罗此云人也陀谓陀罗此云持也其花香妙人皆佩之故曰人持花之也)。
　　性尔(尔犹如此也如此即是印可之言故珠丛曰尔谓言相然也)。
　　宁受(玉篇曰宁愿辞)。
　　伟哉(伟于鬼反说文曰伟奇也切韵称伟大也玉篇曰哉谓语末之辞)。

　　菩萨十住品

　　虚闲(无为曰虚无事曰闲)。
　　宴寝(宴于见反颜注汉书曰宴谓安息也)。
　　吼(呼口反)。
　　教诏(教古孝古包二反诏章曜章遥二反尔雅曰诏导也郭璞曰谓教导也)。
　　大方广佛花严经音义卷上

　　一切经音义卷第二十一


　　一切经音义卷第二十二


　　新译大方广佛花严经音义卷中

　　　　大唐沙门慧苑撰
　　经从第十七尽第五十
　　逮于无上(逮唐爱反迩雅曰逮与也与即古之预字今经意谓得预无上菩提果也)。
　　喉吻(吻无粉反苍颉篇吻谓唇两头边也)。
　　预流(珠丛曰凡事相及为预也此中谓于见道第十六心得果舍向及圣众行流故曰预流也)。
　　阿罗汉(案梵语中此名含摄多义依大婆沙论第九十四中四义释一者应供二者煞贼三者不生四者远恶依唯识论三义以释一己永害烦恼贼故二应受世间妙供养故三永不复受分段生故依成实论中一释谓断惑尽故名阿罗汉旧翻之为无生者谓三界惑尽更无三界生故)。
　　羯磨(此云办事谓诸法事由兹成办)。
　　和上(案五天雅言和上谓之坞波地耶然其彼土流俗谓和上殟社于阗疏勒乃云鹘社今此方讹音谓之和上虽诸方舛异今依正释言坞波者此云近也地耶者读也言此尊师为弟子亲近习读之者旧云亲教是也)。
　　阿阇梨(此云轨范范即是师义谓与弟子为法则也)。

　　初发心功德品

　　宁为多不(宁乃亭反玉篇曰宁案也汉书集注曰案焉也安焉之言皆是微责之词耳焉音于言反也)。
　　哥罗分(正云迦罗此云竖析人身上一毛为百分中之一分也或曰十六分中之一分或议译为校量分迦音疆佉反)。
　　优波尼沙陀分(正云坞波尼煞昙言坞波者近也尼煞昙者少也谓少许相近比类之分也或曰优波此云近也尼沙陀随也谓相近比对分也或云极也谓数中之极此中经意无限善根多少俱无比对设少许亦无限极也)。
　　且置(广雅曰置舍也)。
　　须陀洹(正云窣路陀阿钵囊言窣路陀者此云入也阿钵囊者此云流也谓遍断见惑舍异生性初获圣性入圣行流故名入流也旧安洹字莫知其所以也)。
　　斯陀含(此云一来谓此圣者虽断欲界修惑六品然为有余三品未断令圣者一度来生欲界故名一来也)。
　　阿那含(此云不还断欲修九品惑尽从此上生色界更不还来受生欲界故名不还也)。
　　伞(乘亶反)。
　　才(昨来反广雅曰才暂也)。
　　难制沮(沮才与反李琦注汉书制断也禁也毛诗传曰沮止也)。
　　不告劳(孟康注韩诗曰古名吏休假曰告也又案告谓告诉即[(受-又+ㄆ)*辛]惮之言故诗曰王事鞅掌不敢告劳是也)。
　　觐谒(觐渠吝反谒于歇反珠丛曰觐谓就见尊老也杜注左传曰谒白也谓启白温清起居之事也)。
　　钻仰(钻则官反论语曰子见齐缞者冕衣裳者与瞽者见之虽少必作过之必趋颜渊喟然叹曰仰之弥高钻之弥坚何晏注云言其不可穷尽也谓道高且坚都无际限再仰益高再钻益坚也)。
　　耽味(耽都含反案玉篇字林等嗜色为媅嗜酒为耽耳垂为耽声类媅字作妉今经本作耽字时俗共行未详所出也)。
　　珍座(贾注国语曰珍宝也)。
　　乍可量(广雅暂也)。

　　经卷第十八　明法品

　　超诸等列(韵圃称等齐也杜注左传曰列位也郑注礼记曰列等比也张湛注列子曰禽兽之智有与人同居而有群行则有列列言位也)。
　　文相连属(成文相连对文相属)。
　　舛谬(舛昌耎反珠丛曰舛相违背也郑注礼记曰谬者误也)。
　　三摩钵底(此云等至谓由加行伏沉掉力至其定位身心安和也)。
　　皆无瑕玷(瑕行加反玷丁念反广雅曰瑕裂也毛诗传曰玷缺也凡物之有过者皆犹玉之瑕玷古来以为通语)。
　　植(承力反苍颉篇曰植种也经本有作殖字者非也此不用也)。

