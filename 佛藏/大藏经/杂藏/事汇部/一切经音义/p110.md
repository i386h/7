<!-- { "loadSidebar": true } -->
　　欻然(上勋律反薛琮云欻忽也说文吹起也)。
　　擗地(上毗亦反案擗地者以哀痛故自投身于地宛转号哭痛苦之甚也从手辟声也)。
　　伤悼(陶涝反方言悼哀也郑注礼记云悼怜也早夭曰悼悼亦伤也)。
　　昞著(上兵皿反广雅陃明也声类从火作昺并通古今正字从日丙声下张虑反顾野王云著犹显也郑注礼记者明白也从草者声也)。
　　测[日/童](上初力反郑注周礼云测度也不知水之广深曰测故从水则声下音良说文正体从童作[日/童]经作量讹也)。
　　明逾(庾朱反逾越也从辵俞声也)。
　　金铤(亭[鄄-西+己]反上声字也从金廷声也)。
　　鲜智(先剪反俗字也正作鲜玉篇云鲜少也寡也从甚少俗意)。

　　金光明经合部八卷　经前序

　　　　慧琳撰音

　　

　　曩修(上那朗反尔雅云曩久也考声云昔也说文从日襄声)。
　　玩阅(上午贯反杜注左传云玩习也说文从习元声下缘雪反毛诗云我躬不阅也文字典说文云积伐曰阅也从门从兑声也)。
　　先哲(下展裂反尔雅云哲智也方言云齐宋之间谓智为哲孔注尚书云哲照了也说文亦智也从口折声字或作悊亦作喆音义并同)。
　　崛多(上群勿反梵语译此经三藏名也)。
　　揣义(上初伟反方言云揣诚也杜注左传云度高日揣也顾野王云谓相量度也说文从手专声专音端)。
　　揵陀(上件焉反下度河反梵语印度国名)。
　　[脈-月]别(上拍卖反说文云[脈-月]水之邪流别也从反永字也序作泒非也亦作派亦通)。

　　金光明经第一卷

　　蛊(孤五反左传云皿虫为蛊晦望之所生也又枭磔死之鬼亦蛊说文从虫从皿皿者物之内也)。
　　天绀(甘[門@取]反论语云君子不以绀緅饰也说文云绀帛深青而扬赤色也从糸甘声也)。
　　阿閦(下差缩反梵语唐云无动)。
　　水蛭(下之日反郭注尔雅云江东呼为蛭虮也苍颉篇云水蛭虫也说文从虫至声)。
　　镕销(上欲钟反汉书云犹金之在镕唯冶之所铸也说文云冶之器法也铁形模也从金容声也)。
　　疾疫(下营壁反郑注周礼云疾疠之鬼也古今正字从疒殳声疒音女革反)。

　　金光明经卷第二

　　以枹(拊无反左传云授枹而鼓之也说文击鼓椎也从木包声经作桴屋栋也非此义也)。
　　枯涸(下何各反贾注国语云涸尽也说文从水固声也)。
　　毛滴(下丁历反顾野王云滴者沥滴也说文水栾注也从水啇声栾音鲁桓反经作渧非也)。
　　裸者(上华瓦反顺俗音也正音鲁果反说文云裸露肉袒也从衣果声或作裸蠃亦作裸并同也)。
　　法蠃(鲁戈反郭注尔雅云蠃蜗牛也今此法蠃即蜗牛之大者乐器名也从虫[嬴-女]声[嬴-女]音力卧反经作蠡非也)。
　　外撮(上音升下祖末反应邵注汉书云四圭曰撮亦三指撮也古今正字从手最声)。
　　夺心(上团活反苍颉篇云夺强取也贾注国语云夺不与而取也郑注礼记云谓乱也文字典说文从手持奞忽失之谓之夺从又今从寸者象奞有足也会意字也团音夺桓反夺音先隹反)。
　　攘郤(上壤章反韩诗传云攘除也周礼云却顾野王亦辞也说文从手襄声下正却字也古文从谷也)。

　　金光明经卷第三

　　(此卷中有十地菩萨陀罗尼甚有难字亦合音训为是古译真言用字不切当故不音其文句已依梵本正翻讫所以不重出)。

　　第四卷

　　[辟/肉]佣(下宠龙反郭注尔雅云佣齐等也说文云均直从人庸声庸音容经作佣误也)。
　　净濡(下乳朱反毛诗传云濡润泽也说文从水需声需音须经作濡俗字也)。
　　鲜于(上仙浅反正从是从少作鲜贾注国语云鲜寡郑注礼记云罕也字书云少也说文从鱼膻省声膻音膻经从甚作鲜俗用也)。
　　舌嗜(下时至反考声云爱也欲也孔注尚书云嗜无厌足也郑注礼记云贪也古今正字从口耆声)。
　　躁动(遭到反考声云躁性急也顾野王云躁犹动也贾注国语云扰也郑注论语不安静也说文为躁字从走喿声时用多从足喿音搔窦反)。
　　不惮(下达旦反郑笺毛诗云惮难也又曰畏也广雅云惊也说文忌恶也从心单声也)。

　　第五卷

　　沃壤(上翁谷反广雅云沃渍也贾注国语云美也毛诗传云柔也说文云溉灌也从水夭声下穰掌反考声云壤者土柔而无块也孔注尚书云无块曰壤广雅云[夗-夕+月]壤也说文云柔土也从土襄声)。
　　[雪-雨+甡]星(上随锐反考声云[雪-雨+甡][示*芺]星也左传云[雪-雨+甡]者所以除旧布新之象也尔雅云[雪-雨+甡]星谓之搀抢郭注谓之孛[雪-雨+甡]言其光芒孛孛然似扫[雪-雨+甡]也或[雪-雨+甡]古作[竺-二+(雪-雨+甡)]也说文从又又手持甡音诜孛音勃)。

　　第六卷(此卷亦有古译真言准前第三卷说)

　　[月*巳]醲(下女龙反淮南子云[月*巳]醲甘脆也说文亦厚也从酉农声经从水作浓与经义不同也)。
　　侵掠(下良丈反俗同略字用也杜注春秋云掠夺取财物也顾野王云卤掠物也郑注礼记云掠犹索也古今正字从手从谅省声也)。
　　蹋莲(上谈腊反说文云蹋践也从足[日/羽]声经作踏非也)。
　　孤[這-言+(坐-土+(一/廾))](下伯孟反礼记云迸散也埤苍云走也或作[起-巳+屏]亦作[這-言+(坐-土+(一/廾))]古今正字从辵[這-言+(坐-土+(一/廾))]声)。
　　懒媠(上兰旦反考声云懒不勤也说文云懈怠也从女赖声经从心作懒亦通俗字也)。

　　第七卷

　　熙怡(上喜饥反考声云熙和也美也尔雅云敬也古今正字从灬[(厂-一)*臣*巳]声也[(厂-一)*臣*巳]音以之反经从女作嬉非也下以之反考声云怡喜悦也和也尔雅云乐也方言亦喜也文字典说从心台声也)。
　　睒摩(上盐渐反梵语古译名夜摩欲界中空居天也)。
　　[馝-禾+黍]芬(上骈蔑反埤苍云[馝-禾+黍]大香也考声亦云香貌也或作[(黍/日)*(光-兀+(夙-歹+(舉-與)))]亦作[黍*必]古今正字从[黍/日]必声下忿文反郑笺诗云芬芬然香也郭注方言芬香和调也说文从草分声经从香作馚非也)。
　　忉利(上音刀从心忉利天在须弥山顶上有三十二天子并朝于帝释亦名三十三天即天帝释所治处也)。

　　第八卷

　　七宝椷(下洽缄反广雅云椷木箧也说文箧也从木咸声经作函俗字也)。
　　憩驾(上褰偈反毛诗传云憩息也或作憩古今正字从息舌声经作憩误也)。
　　痈疽(下七余反杜注左传云疽恶疮也说文云久[病-丙+(雍-〦)]也从疒且声且音子余反)。
　　瘭疾(上匹遥反广雅云瘭[病-丙+(雍-〦)]成也埤苍云亦疽也古今正字从疒票声票音必消反)。
　　舐血(上食尔反顾野王云舐以舌取食也说文正作舐从舌易声经本作舐俗用字)。
　　鸽鶵(上甘腊反下仕虞反郭注尔雅云雏谓鸟生而能自食者也说文正作雏从隹刍声经作鶵俗用字也)。
　　睫瞤(上音接前无量义经已释讫下闰伦反说文云瞤目动也从目闰声)。
　　喷洒(上普闷反广雅云吹潠吐物为喷也说文从口贲声贲音奔)。
　　惙然(上陟劣反毛诗传云惙惙心忧也声类云短气貌也说文从心叕声叕音同上)。

　　一切经音义卷第二十九


　　一切经音义卷第三十

　　　　大唐翻经沙门慧琳补续
　　佛升忉利天经二卷　慧琳
　　道神足变化经四卷　玄应
　　大树紧那罗经四卷　慧琳
　　伅真陀罗所问经二卷　玄应
　　宝雨经十卷　慧琳
　　宝云经七卷　玄应
　　阿惟越致遮经三卷　玄应
　　不退法轮经四卷　慧琳
　　广博严净经四卷　玄应
　　不必印经一卷　玄应
　　入定不定印经一卷　慧琳
　　持心梵天经四卷
　　等集众德三昧经三卷　玄应
　　集一切福德三昧经三卷　玄应
　　思益经四卷　玄应
　　胜思惟梵天经六卷
　　持人菩萨经四卷　慧琳
　　持世经四卷　玄应
　　济诸方等学经一卷　玄应
　　大乘方广总持经一卷　玄应
　　宝箧经三卷　慧琳
　　文殊现宝藏经三卷　玄应
　　大乘同性经二卷　玄应
　　证契大乘经二卷　慧琳
　　深密解脱经五卷　慧琳
　　解深密经五卷
　　解节经一卷　玄应
　　相续解脱了义经一卷
　　缘生经二卷　慧琳
　　分别缘起法门经二卷
　　右三十经九十八卷同此卷音。

　　佛升忉利天为母说法经上卷

　　　　慧琳音
　　愦[打-丁+夒](上回罪反方言愦心烦也说文乱也从心从[臾/貝]下饶少反广雅云[打-丁+夒][打-丁+夒]亦乱也考声也搅也因此烦彼也说文亦烦也从手夒声夒音奴刀反经作扰错也)。
　　憺怕(上谈滥反顾野王云憺谓恬静也王注楚辞云安也说文从心詹声下普伯反考声云怕心安静也广雅云静也说文无为也从心白声也)。
　　垓佛土(上改哀反贾注国语云垓数也许叔重注淮南子云九垓九天也考声云限极也八垓八极也风俗通云十千曰万十万曰亿十亿曰兆十兆曰京十京曰垓言数之极多者也说文从土亥声者也)。
　　痴騃(上耻知反埤苍云痴騃者也说文不慧也从疒疑声下崖解反考声云騃人痴貌也苍颉篇无知也或作[(崖-山)*頁]说文从马矣声也)。
　　[ㄓ*欠]笑(齿之反说文[ㄓ*欠]顿戏笑貌也或作[山/虫]从欠[屮/一]声古文之字也经作[山/虫]亦通)。

　　下卷

　　棚阁(上白萠反广雅云棚亦阁也说文棚栈也从木朋声下冈鄂反苍颉篇云阁楼阁也广雅阁食匮也郑注礼记云阁者以板为之[序-予+(敲-高)]食物者也顾野王云重屋复道也从门各声[序-予+(敲-高)]音羁绮反食柜[序-予+(敲-高)]阁也)。
　　阑楯(上懒丹反下唇闰反顾野王云阑楯谓殿上钩栏也说文阑从门柬声经从木作栏亦同楯亦从木盾声盾音唇准反)。
　　苑囿(冤远反苍颉篇云养牛马曰囿养禽兽曰苑说文作草夗声经作菀亦通下尤救反考声云养麋鹿曰囿郑注周礼云囿亦今之苑也说文云囿有垣也又云养兽曰囿也从口有声也口音韦也)。

　　道神足无极变化经第一卷

　　　　玄应
　　沤和(上阿侯反梵语)。

　　第二卷

　　裓上(上刚得反考声云裓衣襟也又作襋音兢忆反字书云亦衣襟也说文云衣领也从衣戒声也)。

　　第三卷

　　若龛(下坎含反考声云龛凿山壁为坎也说文龙貌也从龙今声经从合作龛误也)。
　　污泥(上乌故反停水处泥也经作洿古文污字也)。

　　第四卷

