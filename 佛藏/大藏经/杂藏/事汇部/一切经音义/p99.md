<!-- { "loadSidebar": true } -->
　　默(莫北反静也俗作嘿非也)。
　　制止(诸市反非纸亦非旨)。
　　佳矣(上古膎反说文佳善也广雅好也膎户佳反膎脼也)。
　　唯然(上弋谁反说文诺也广雅应也礼记父召无诺先生召无诺唯而起郑玄曰唯者应之敬辞唯恭于诺又借音弋水反亦语辞也然顺可也)。
　　优昙钵华(邬昙钵罗瑞应花也)。
　　从诸佛(有本从佛二皆无失)。
　　但教(上徒且反声类云但徒也徒空也)。
　　浊(直角反滓秽也)。
　　垢(古厚反污秽也点染不净也)。
　　悭(苦间反悭已得)。
　　贪(他含反婪未得)。
　　嫉妒(上秦悉反秦入声玉篇辞栗反古文疾[仁-二+疾]嫉三形同下当故反楚辞云故兴心而嫉妒王逸注楚辞云害贤曰嫉害色曰妒说文妇妒夫也从女户声)。
　　瑕疵(疾移反古文[病-丙+束]同瑕过也说文疵病玉篇云玉内有病曰瑕玉外有病曰疵今作疵者法内之人有烦恼病如玉之有瑕非如玉外病也)。
　　糟(作曹反酒滓也)。
　　糠(苦岗反米籺也)。
　　斯人鲜(息浅反少也有作鲜玉篇鲜亦少也)。
　　修多罗(素怛缆云契经)。
　　伽他(云颂)。
　　祇夜(只焰应颂)。
　　优波提舍(邬波提铄云论议有作优婆应从波为正也)。
　　矜高(上居陵反尚书云汝惟弗矜天下莫与汝争能孔安国云自贤曰矜礼记孔子不矜而庄郑玄云矜谓自尊大也)。
　　谄曲(上丑冉反佞也说文作讇同庄周云希其意道其言曰谄玉篇谄谀也倾身似有下也有作讇同)。
　　玫瑰(说文上莫回反下胡魁反火齐珠也一曰石之美好曰玫圆好曰瑰郭璞玫瑰石珠也张揖玫瑰琅玕珠出昆仑开明月山)。
　　石庙(眉召反古文庙白虎通玉篇庙貌也先祖尊所在故称庙)。
　　木榓(字苑民一反香木也切韵树名作榓玉篇榓者香木也有作[寍-心+必]非也其树似槐而香极大伐之五年始用若取其香皆预斫之久乃香出)。
　　铅锡(上与专反说文玉篇青金也尚书青州贡铅锡是锡银铅之间)。
　　作乐(五觉反世本云黄帝世伶伦作乐说文五声八音总名为乐礼记此音而乐之于戚羽旄谓之乐郑玄八音克谐谓之乐亦音卢各反)。
　　击鼓(姑户反玉篇云动也凡出音曰鼓击也鸣也)。
　　吹角(曲形而似角即大角)。
　　贝(蠃也)。
　　箫(苏雕反管也玉篇编小管所吹又作箾音山卓反乐也)。
　　笛(徒历反七孔籥也俗名笛玉篇五孔竹笛羌笛三孔)。
　　琴(说文琴禁也神农作也玉篇言君子守正以自禁也)。
　　箜篌琵琶铙(女交反如铃而大广雅鉌銮铙铎铃也说文玉篇小钲也军法十长执铙五人为伍五伍为两两司马执铎)。
　　铜拔(蒲拨反亦为跋今关东多作两扇相击出声有作钹无所从也)。
　　歌呗(蒲介反梵云婆师此云赞叹婆音蒲贺反先云呗匿讹也此乃西域三契声如室路拿所作是也宣验记陈思王曹植登鱼山忽闻岩岫有诵经声清婉遒亮远谷流响遂依拟其声而制梵呗至今传之呗亦近代字无所从也)。
　　牦(夗交反说文西南夷长髦牛也今陇西有此牛切韵作牦其毛作牦牦牛也有作猫猫乃人间所畜捕鼠者是非此牛之义也)。
　　蔽(必袂反掩也以贪掩心有作弊毗祭反困也以贪困也)。
　　释迦文(释迦能姓。劫初之时未有君长。众推有道以为司契共立一王号莫诃三未多云大等音乐谓大众齐等意乐立为王也即佛高祖以嫡相从曾不失坠共赞能为人帝。因斯遂姓释迦。牟尼寂义。佛之别号。谓能寂默生死恶法。亦能证得涅槃寂理。姓号双举故云释迦牟尼。今语略云释迦文。智度论云释迦文尼即牟尼同译殊略尼字也云释迦文也)。
　　南旡(正言纳慕亦言纳莫此云敬礼若言件谈或云伴题此云礼拜言和南皆等讹谬也有本称南无诸佛应从喜称南无佛为正也)。
　　譬喻品(上疋义反玉篇喻也比类以相晓喻羊[子*(舄-臼+(十/甲))]反或为谕亦譬也玉篇晓也譬谏也)。
　　踊(余陇反跳也)。
　　跃(以灼反跳也)。
　　不豫(余据反入也安也切韵逸作豫古文与同尔雅逮及与也左传云公必与焉亦为预先办也[佫-口+用]也早也)。
　　我尝(谓曾如此有作常谓恒如此)。
　　每作(上莫载反字林莫改反三苍每非一定之辞也每犹数也屡也)。
　　等咎(渠久反广雅咎过也体从人各人各相违成过咎耳)。
　　断(徒管反截也绝也又都乱反玉篇断决也齐也今从初也)。
　　演畅(敕亮反广雅畅达也明也)。
　　华足安行(胡孟反行安乐行也)。
　　伦匹(上力均反广雅同等比辈伦匹也又伦类也匹配也匹从匚从八八叶一匹又八亦声)。
　　深奥(于报反尔雅西南隅谓之奥郭璞室中隐奥之处也释名云不见户明所在秘奥也说文奥究也藏也)。
　　道叵(普我反三苍叵不可也反正为乏反从为比反可为叵皆从字意也)。
　　然舍利弗(然如延反玉篇不然不许然犹必亦如是也然也说文从肉从犬今时作然)。
　　聚落(广雅聚落居也聚也谓人所聚居汉书无燔聚落是也)。
　　衰迈(莫介反说文迈远行也广雅归往也)。
　　僮(玉篇徒东反独也说文男有罪为奴曰僮广雅僮仆役使也今皆作僮也)。
　　仆(蒲木反古文作蹼同广雅仆亦附著人也玉篇仕于家曰仆给也使役也)。
　　隤(说文大回反下坠也从阜[臾/貝]声广雅坏也古文作颓墤二形同切韵若作颓暴风也若作颓秃也若作[片*崔][爿*貴]舍屋破也玉篇作隤泰山其隤言坠下坏也)。
　　腐败(上扶雨反朽也与父同声下有败字应作府音或抚音犹里名胜母曾子不入)。
　　梁栋(尔雅杗廇谓之梁郭璞云屋大梁也亦通语耳栋音东弄反说文栋屋极也释名云栋中也居屋之中杗音亡廇音力救反)。
　　欻然(上许物反苍颉篇欻猝起也西京赋欻从背见薛综欻忽也切韵暴起貌玉篇亦忽也)。
　　焚烧(上扶云反广雅焚烧田也字从火烧林意古文作炃焚二形同)。
　　嬉戏(说文作僖乐也苍颉篇女部作嬉二皆喜其反下希义反戏笑也美也游也字从戈有作喜许记反非此本意也)。
　　切已(广雅切近又亦迫也割也字从刀七声也)。
　　衣裓(说文宗庙奏戒衣从衣戒声玉篇衣部古来反戒也相传从衣戒孤得反襟也今时女人衣前裓是也天衣类同未详字所出也)。
　　我当为(荣危反玉篇敷施也亦荣伪反助也因也字从爪)。
　　珍玩(五唤反字林弄也广雅玩好也玉篇戏弄也尚书玩人[(哭-、)/(└@人)]德玩物[(哭-、)/(└@人)]志孔安国以人为戏弄则丧其德以物为戏弄则丧其志有本作玩习玩好之字皆非)。
　　玩好(呼到反玉篇爱也又呼老反玉篇宜也善也美也)。
　　适其(上尸赤反三苍适悦也谓称适耳广雅适善也谓事物善好称人心也)。
　　勇锐(羊税反广雅锐利也说文锐[卄/(└@人)])。
　　推排(上尺隹反无土雷反下步皆反苍颉篇推軵也前也说文推排排荡軵音而勇反)。
　　四衢(巨俱反尔雅路四达谓之衢郭璞交道四出者也释名云道四达曰衢齐鲁之间四齿把为衢衢把地则有四处此道似之因以为名)。
　　垂诸华(准颂音花)。
　　綩綖(上字林一远反有作蜿蠕二形非也下三苍以旃反案诸书綩綖纮冠也綖冠上覆也玉篇冠前后而垂者不可车上重敷冠覆今理应作婉美之婉席蓐之筵文蓐华毡之类绮丽席也)。
　　丹枕(有释枕著仙丹可以延寿此谓不然案天竺无木枕皆以赤皮叠布为枕贮以睹罗绵及毛絮之类枕而且倚丹赤色也即同诸经朱色枕耳头枕倚枕悉赤如丹)。
　　姝好(上倡珠反字林姝好貌方言赵魏燕代之间谓好为姝诗云静女其姝传及玉篇美色曰姝有作侏庄也下呼老反美善宜也)。
　　幼童(徒红反古童谓仆今谓童子古僮谓童子今谓仆隶玉篇童子者谓幼童未昏未冠之称无角牛谓之撞牛今应为童僮古字耳)。
　　不匮(渠愧反与柜同礼记即财不匮郑玄匮乏也诗云孝不匮传曰匮竭也)。
　　得免(靡辩反黜也有作俯俯也玉篇免靡蹇反赦也脱也解也去也自止也)。
　　方便勉(靡辩反勖励也有作免引也)。
　　保任(上补道反当也下如林反保也言可保信或保证任安信持也)。
　　摧(昨恢反折也倒也)。
　　圮(字林父美反说文毁也虞书方命圮族尔雅覆也捡切韵符鄙反上声音否毁也)。
　　[蝷-虫+土](字林耻格反说文裂也广雅及玉篇分也)。
　　涂(度都反挽覆也)。
　　阤(说文文尔反山崩也从阜也声方言阤坏也玉篇毁坏也落也有作褫说文切韵夺衣从衣虒声切韵以角能入水行虒音斯广雅阤[(谷-口+几)*皮]音夺正作陊切韵山崩也有作拖玉篇直纸反折薪随其木理也有作[豸*虎]不成字非也)。
　　覆苫(字林舒盐反茅苫也尔雅白盖谓之苫李巡云白盖编之以覆屋曰苫)。
　　椽梠(力举反方言屋梠谓之檐郭璞即屋檐也亦呼为连縓亦名[棍-日+(ㄇ@人)]说文梠桷通语也[棍-日+(ㄇ@人)]音毗切韵梠桷端木今雀梠也)。
　　差脱(上音楚解楚宜楚佳反今从后二下徒活反又吐活反)。
　　周墇(之亮反说文拥塞也从土有作障玉篇之尚之杨二反说文隔也通俗文蕃隔曰障蕃甫烦反)。
　　鸱枭(上充尸反梵云何利耶此云鸱古文鸱鸱二形同尔雅狂茅鸱舍人曰狂一名鸱喜食鼠大目也郭璞[(尨-(彰-章)+(白-日))*鳥]鸱也又云怪鸱也[(尨-(彰-章)+(白-日))*鳥]音项反)。
　　雕鹫(上丁尧反籀文作雕穆天子传爰有白枭青雕执犬羊食豕鹿郭璞今之雕亦能食獐鹿耳鹫音就梵云姞栗陀罗或言揭梨阇山海经景山多鹫鸟说文鹫鸟黑色多子师旷南方有鸟名曰差鹫黄头赤咽五色皆备西域记色苍黄目赤也)。
　　蚖(字林五官反切韵亦愚袁反古文作螈。玉篇蛇医也蝾蚖蜥蝪蝘蜓守宫以别四名崔豹古今注蝾螈一曰蛇医大者长三尺。其色玄绀善魅人一名玄螈。汉书云螈。韦昭云黑螈蜥蝪也。在舍名守宫以血涂女人臂女有过者洗之不落因名守宫。在草石中名蜥蝪。在泽名蝘蜓。通名蝾螈。准此遗教有错写云譬如黑蚖在汝室睡应言黑螈正应为元但以蚖[虫*兀]相类遂错写焉。或云蚖有二类一即守宫二黑短蛇遗教不错故彼又云。睡蛇既出乃可安眠。[虫*兀]者黑短蛇与余蛇别非守宫也不尔此经下别守宫上复说蚖一何重踏故俗书解与经义别。曾见南僧说蚖咬人唯遗药王草能疗之必若无即死)。
　　蝮(妨陆反尔雅蝮虺博三寸首大如擘孙炎江淮以南谓虺为蝮有牙最毒音义曰蝮蛇鼻上有针一名反鼻蛇三苍蝮蛇色如绫绶文间有鬣大者七八尺擘补麦反玉篇虫也蝮螫手即断手)。
