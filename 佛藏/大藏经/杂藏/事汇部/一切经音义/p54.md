<!-- { "loadSidebar": true } -->
　　金缕(力禹反说文缕线也从糸从娄省声)。
　　轻躁(早到反贾注国语云躁扰也顾野王云动也郑注论语云不安静也说文作躁从[足-口+大]喿声也)。
　　懈怠(上音戒下音大)。

　　大宝积经第一百一十五卷(无尽慧菩萨会)

　　跋陀婆罗(梵语贤劫中菩萨名也唐云贤护也)。
　　波利质多俱毗陀罗(梵语唐云圆生案俱舍论云忉利天宫城外东北有圆生树高百由旬是三十三天受欲乐胜处其树花开香气顺风能遍百逾缮那逆风犹能薰及五十由旬以树枝遍故也)。
　　稠林(长流反广雅稠穊也苍颉篇云众也说文多也从禾周声也穊音记次有诸花名此国并无多不译出已于经初具解释[詀-口+乙]也)。

　　大宝积经第一百一十六卷(文殊师利会)

　　金磺(古猛反说文錭铁朴也或作矿或作矿经文作丱古字)。
　　锤打(坠追反打铁锤也重八斤)。
　　治打(上音持)。
　　疱初生(蒲貌反说文面生气也案经云疱者皮起欲生花也经作胞音包错用也)。
　　映澈(缠列反考声云水清澈也从水从育从支作澈经文从彳从去作彻误也)。

　　大宝积经第一百一十七卷(宝髻菩萨会竺法护)

　　淳淑(上常伦反下时六反前已具释也)。
　　逮成(唐柰反韵英逮及也经作逯非也逯音禄逯逯行迫也甚乖经义也)。
　　那术(梵语虏质正云那庾多数法也)。
　　瘳愈(上丑留反孔注尚书云瘳羌也下瑜主反或作愈考声云病瘳曰愈)。
　　钩琐(桑果反菩萨名也)。
　　溥首(音普从水专声亦菩萨名也专字从甫从寸也)。
　　耎美(而兖反考声云耎弱俗作软非也经文作濡错用本而朱反非经义)。
　　挞沓和(乾闼婆也)。
　　阿须伦(阿修罗也)。
　　迦[夗/田]罗(金翅鸟也)。
　　摩陀罗(紧那罗也)。
　　摩睺勒(摩睺罗伽也如上诸天梵名虏拙之极也自佛法东流翻译之中西晋译最拙)。
　　无央(于良反经作鞅非也)。
　　宝髻(音计郑注仪礼云结髻也今经文作结非也)。
　　消冥(莫瓶反说文从冖从曰从六前已说经作冥非)。
　　闲暇(音夏字书暇犹闲也从日假声)。
　　弃捐(上音弃下悦玄反韵诠捐亦弃也从手肙声也)。
　　[壴*咨]瑕(上音意考声云[壹*咨]哀痛声也从壹从欠从口有从恣作懿俗字壴音竹句反)。
　　憺怕(上谈敢反下普白反考声憺静也怕安也足也并从心经从水作澹泊非经义也)。
　　族姓(丛斛反经从手从矣作挨非也不成字也)。
　　恂恂(思巡反王肃注论语云恂温恭貌韵诠顺也郭注尔雅云恒忏悚也)。
　　不佼(爻教反考声云佼学也像也或作效敩俗作效经文作校误也校尉戎官名也又音教非义)。
　　节节解(革买反音贾者非也)。
　　猗著(于讥反古人僻见错用字也准据前后经文合是依字经云身心无依又云无所依著又云不依今世又云不依言[(受-又+ㄆ)*辛]等今并书猗字错之甚也说文云猗者犗犬也殊非此义多是笔授之流寡学文典避私讳借书此字身宜改从依正也)。
　　驶水(师事反韵英云急速也从马史声)。
　　泛流(芳梵反泛浮也从水从乏或作泛下流字从水从云从川作流经作流略也)。
　　殃衅(忻觐反韵英云衅罪也考声衅隙也说文祭也从爨省从酉分声因草隶书变分为[川*〡]讹也又变酉分[川*〡]为且作衅遂相承作衅非也失之远矣爨音仓乱反[川*〡]音标也)。
　　创病(楚霜反或作疮俗字)。
　　这起(上言件反字书这迎也案此这字亦是僻用也但直云迎起或云迎或云[宋-木+(夆-┬+下)]起于义何伤而乃曲求用此僻文强书这字徒自矜炫博识多闻诖误后学转读寻览之流无不惊眴也或也小人自矜拙为笔授非君子之见也)。
　　薄鲜(旁博反说文从草下先剪反韵英鲜少也)。
　　短命(今经文从木作梪非也梪音豆说文梪祭器也前后数处经义合是短字乃书梪字殊不相当察此前文乖错甚众何者只如依书倚字族字从手从矣憺怕并从水作谀遂书谕谄上音喻下音谄辟僻甚多不能繁述此等并是笔授之士寡学所以经文质朴用字乖错不可缄言)。
　　蚑行(音企)。
　　喘息(川兖反)。
　　跪拜(亏韦反也)。
　　饕餮(上音淊下音铁杜注左传云贪财曰饕贪食曰餮或作餮也)。
　　癖者(卑亦反苍颉云不能行)。

　　大宝积经第一百一十八卷

　　俞旬(庾朱反梵语讹略不妙也古曰由延或曰由旬或云喻阇那皆不正也梵音云逾缮那西域记云王军一日行程三十里也)。
　　玄回(荧颖反尔雅迥远也从辵冋声也冋音与上同经文从向非也)。
　　岨邃(上庄所反考声云山石不平也亦作阻阻险也下虽醉反韵英云深远也从穴遂声也)。
　　抄掠(楚孝反字书抄字夺也下力约反取也劫也)。
　　食啖(唐滥反考声云以食饮人也说文陷食也从口陷声也陷音陷经中从敢作啖俗用非正体上食字说文从集精入反从皂彼立反若从良作食者俗字)。
　　门阃(苦本反郑注礼记云门限也经文从木作捆说文门橛也乖经意也)。
　　恶[(甘/肉)*犬](乌固反往焰反)。
　　窗牖(由酒反考声云穿壁以木为交[棇-木+片]也从片)。
　　茵蓐(上音因郑注礼记云茵亦蓐也玉篇云虎皮蓐也说文云车上重席也从草因声也或从革作鞇下音辱郭璞云蓐者虎皮也声类蓐荐)。
　　綩綖(上音宛下音延经云綩綖者花毡锦褥舞筵之类案礼传及字书说綩綖乃是头冠绮饰也甚乖经义亦宜改作婉筵二字以合经义也)。
　　粗举(在古反郑注礼记云粗粗也顾野王云粗略也)。
　　撮上(窜[按-女+取]反考声云手撮取也从手)。
　　坋之(盆闷反或作坌字书云尘污也)。
　　捷辩(潜叶反考声云捷慧也疾也速也健也从手疌声或草作[這-言+(妻-女+(木-〦))]训用亦同)。
　　俦匹(长流反俦亦匹也从人寿声也经文从田作畴也匹字又下从人作疋两字俱非也)。

　　大宝积经第一百一十九卷(胜鬘夫人会唐流志译)

　　憍萨罗国(梵语也不求字义经自释云无斗战城即中天界也)。
　　寻绎(音亦广雅绎终也说文抽丝也方言绎经也卷舒也)。
　　蔽于(卑袂反)。
　　逾彼(庾朱反字书逾越也亦作逾训用同也)。

　　大宝积经第一百二十卷(广博仙人会唐流志译)

　　拘抧罗鸟(鸡以反已释)。
　　迦陵伽鸟(上姜佉反并是梵语国鸟名也此经初已具释讫)。
　　林薮(苏走反字书云草泽也郑注礼记云泽无水曰薮也)。
　　那刺陀(罗葛反梵语仙人名)。
　　蓬发(蒲蒙反发乱如蓬也)。
　　却粒(上羌略反说文从卩音节谷声强略反经从去俗字也下力邑及说文粟曰粒)。
　　蹲处(上音存下昌与反从虍虍音呼从夊音虽从几经作处俗字也)。
　　倾悚(粟勇反战惧也)。
　　白绳(时仍反白线也)。
　　枯燥(桑到反燥干也)。
　　三拒木(音巨亦曰三岐杖可长二尺许一头如橛一头有三股股长三二寸随身道具用承水瓶案西国净行婆罗门皆其遵奉围陀戒行每持瓶洗净涤除形秽以此三拒木插于地于歧上横安水瓶令涓涓自承以洗手也彼国学士游方访道者持三歧木瓶钵随身也)。
　　赊羯罗(上音奢梵语讹也正梵音烁羯啰天帝释之异名也是其教主随主立名也)。
　　面皱(邹瘦反)。
　　抬眉(音台尊者眉长覆眼故以右手举之也)。
　　携持(慧圭反俗字也正体作携从手巂声也音与上同因草书变体从乃非)。
　　虾蟆(上音霞下音麻水虫也青蛙类也)。
　　[氏*鳥]鸟(上叱支反鸢鸟也或作鸱鸱[至*隹]说文隹亦鸟也训用互通经文作蛭非也蛭音质非经义)。
　　苷蔗(上音甘下之夜反或作[這-言+蔗]蚶草煎汁为糖即砂糖蜜綟等是也)。
　　蒲匐(下朋北反肘膝行俯伏申敬之极也)。
　　尼拘陀(梵语西国中名也此树端直无节圆满可爱去地三丈余方有枝叶其子微细如柳花子唐国无此树言是柳树者非也)。
　　云涵(含绀反涵澹者大云敷布)。
　　壕堑(上晧高反考声城池下也下佥焰反城下长坑下)。
　　粮贮(上力姜反说文云储食也杜注传云贮稸也蓄藏之也说文贮积也从贝宁声也)。
　　堤防(上丁奚反下音房)。
　　风涛(唐劳反大波也)。
　　鼋鼍(上音元大鳖也从黾音猛元声下音陀山海经云江水多鼍郭璞曰似蜥蝪而长大有鳞其皮可以为鼓毛诗有鼍鼓是也从黾[咒-几+里]声[咒-几+里]音那)。
　　鲸鲵(上渠迎反说文云海中大鱼也淮南子云鲸鱼死而彗星出左传云大鱼也许叔重曰鱼之王也或作[彊-弓+魚]下音霓杜注左传云[此/隹]鲸也说文刺鱼也并形声字)。
　　作茧(坚显反说文蚕衣也从糸从虫从芾省经文作茧俗用不成字)。
　　才七日(藏来反韵诠才仅也从糸从[色-巴+(厂@比)]从兔糸音觅[色-巴+(厂@比)]丑略反兔音吐也)。
　　皯[黑*黽](上刚懒反下藏邓反通俗文作[旱*皮]面黧黑曰[黑*黽]考声面上黑子也颜氏证音云今内国云[旱*皮]音赠或作皯[皮*曾]俗字也)。
　　压地(上音鸭考声云镇也[仁-二+著]也又音黡叶反填压也填音珍也)。
　　姝丽(上齿朱反毛诗传云姝美色也说文姝好也方言云赵魏燕代之间谓好为姝从女朱声也)。
　　辐辖(上音福考声云车轑也音辽顾野王云凑毂张辋者也下音黠顾野王曰车轴两端鑯也说文车声也一云辖也或辖亦同)。
　　辕轭(上音袁车前双辕也说文辕辀也郑玄注考工记云辀辕也方言云楚卫之间谓辕曰辀音肘留反下为厄经作轭俗字也郑注考工辕端厌牛领木也俗呼车格讹也从车厄声厄字从户乙俗作厄非也)。
　　络绳(上音洛)。
　　髑髅(上音独下音娄人头骨也)。
　　肠肺(上音长白虎通云大肠小肠心之府也苍颉篇肠道也从肉易声下妃惠反白虎通云金之精金藏也)。
　　心脾(婢弥反士藏也白虎通云土之精也色黄从肉)。
　　肝胃(上音干木藏也下为伪反俗字也正单作胃白虎通云胃者脾之府也从肉又象形字也)。
　　抟[企-止+皂](徒栾反从手从专已见前释也)。
　　鸱吻(上齿时反下武粉反春头瓦兽饰也吻口也象鸱喙也字书云以压天大喙音吁卫反)。
　　藻饰(遭老反考声云彩色也文章也从草从水喿也下升翼反考声饰装也雕也修也广雅著也说文刷也从巾饲声也)。
　　眺望(天吊反韵诠云远视也应邵注汉书云眺亦望也说文目不正也从目兆声也)。
　　轩槛(上香言反下咸监反韦照注汉书云轩槛楼板也)。
