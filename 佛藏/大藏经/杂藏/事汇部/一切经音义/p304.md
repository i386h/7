<!-- { "loadSidebar": true } -->
　　孝珩(幸庚反大戴礼曰佩玉上有双珩也顾野王云珩佩上衡也古今正字从玉行声)。
　　含燠(纡六反说文云燠热在中也从火奥声也)。
　　恂恂(恤遵反考声云信也说文从心旬声也)。
　　刘逖(听的反考声逖远也人名)。
　　迦[巳/山](上音驾下音节说文音牛俱反山节也字林云[山*取][巳/山]柴崖音愚今俗音节不知何据当是为说文解为节因此误耳)。
　　撤俸(上耻列反毛诗传云撤剥也杜注左传云撤去也广雅云减也古今正字云从手彻省声下风用反)。
　　涪陵(上附矛反汉书云涪水徼外南至絷江东入汉也絷音牒案涪陵今涪州也古今正字从水咅声咅音吐口反)。
　　家牒(恬叶反考声云牒简疏也札之相连者也汉书云披图案牒苏林云牒谱名也说文亦札也从片枼声也)。
　　阀阅(上烦发反考声云阀阅表功业也史记云人臣有功五明其等曰阀积阅曰阅也文字典说曰阀阅者今门阀为高贵也二字并从门伐兑皆声也)。
　　[(木-(企-止)+((人/人)*(人/人)))/大]垲(上霜讲反考声云[(木-(企-止)+((人/人)*(人/人)))/大]清也杜注左传云[(木-(企-止)+((人/人)*(人/人)))/大]明也说文从[爻*爻]约里二音下开改反杜注左传云垲燥也说文云垲高燥也从土岂声)。
　　舄帟(上星积反声类云舄履也周礼履人掌赤舄黑舄郑注云履复下曰舄也说文云舄象形字也亦从革作[革*舄]下文并同下盈益反考声云帟幕也周礼幕人掌幕人郑众曰帟平帐也郑玄云帐巾座上承尘也古今正字从巾亦声)。
　　夹纻(上监洽反广雅云夹重也论作夹非案声类音叶非夹义故不取下除吕反周礼典掌布缌缕麻纻之物也郑注缌十五升布抽半也又色白而细曰纻也说文从糸宁声宁直吕)。
　　窦炽(齿志反考声云炽盛也周太傅邓国公名也)。
　　东胶(绞[又/又]反考声云胶东菜水名也礼记云殷人养国老于东胶郑注云东胶亦大学名也说文从肉翏声)。
　　献捷(潜叶反毛诗传云捷战胜也谷梁传云捷军得也左传云齐侯来献戎捷也杜注云捷克也说文捷猎也从手捷声疌音疾妾反)。
　　蔡哿(歌我反考声云哿嘉也周新州刺史名也)。
　　酂国(上在何反汉书云酂沛国县名也古今正字从邑赞声亦作[邱-丘+(樝-木)]音同虘才苦反)。
　　謇謇(居展反王逸注楚辞云謇謇威仪貌也考声云謇謇词无避也古今正字亦北方通语也从言謇省声也)。
　　奕叶(盈益反考声云奕高大也尔雅云大也案衣冠奕叶盖公侯盛族也论从廾作弈非)。

　　一切经音义卷第八十五


　　一切经音义卷第八十六

　　　　翻经沙门慧琳撰

　　辩正论音卷下(从第五尽第八凡四卷同此)


　　辩正论卷第五(佛道先后篇)

　　挠容(上铙教反世本云大挠造甲子容成造历书皆黄帝臣也论文作松容疑错未详所以)。
　　玟瑰(上音梅下音公回反苍颉篇云火齐珠也毛诗传云玫瑰者石之精美者也次于玉广珠也形声字并从玉论文作[王*回]非也)。
　　昏鲠(耕杏反上声字说文鱼骨也或作鲠从骨)。
　　颉颃(上贤结反下何浪反考声云颉颃乍高乍下貌也毛诗传曰鸟飞而上曰颉飞下曰颃说文直项也并从页页音贤结反鲁首非也)。
　　杨松玠(音介)。
　　编年(鳖绵反顾野王云编列也)。
　　何妥(唾火反梁朝大学士也)。
　　谙经籍(上暗含反考声云谙背文诵广雅云讽也说文从言音声古文正体作[言*酓]并通)。
　　帝系谱(下逋普反史记云稽诸谱牒释名云谱布也古今正字云谱[言*系]者布列见其事从言普声转注字)。
　　蔓茜(上音万下音倩汉朝东方朔字也)。
　　靳固(上斤近反考声云靳固悭惜也左传靳固羞愧也说文从革斤声)。
　　皇甫谧(下泯毕反尔雅云净也人名)。
　　[言*(网-ㄨ)]乎(上武仿反考声云[言*(网-ㄨ)]以言欺诬人也说文从冂葵营反下象冈交之文诬音巫名也)。
　　释李师资篇。
　　眯目(上音米韵英云目中有尘土曰眯目)。
　　谤讟(上博彷反孔注论语云谤讪也杜注左传云谤毁也说文从言旁声下同目反杜注左传云讟诽谤也广雅恶也郭注方言云诬怨痛曰讟说文从言读声)。
　　炜晔(上韦鬼反考声炜晔光彩盛貌说文亦盛明貌从火韦声或从日作暐亦通下炎辄反考声正作[日/((傘-(企-止))-┬+ㄎ)]说文从日[(傘-(企-止))-┬+ㄎ]声今作烨或作晔变体俗字也)。
　　[譇-者+(舛-夕)]诞(上跨瓜反孔注尚书[譇-者+(舛-夕)]憍恣过制也谥法曰华言无实曰[譇-者+(舛-夕)]说文从言[大/(舛-夕)]声[大/(舛-夕)]音同上下檀烂反孔注尚书云诞欺也说文从言延声也)。
　　飞蛬(共颙反尔雅云蟋蟀蛬也郭注尔雅云今之促织是也古今正字从虫共声文字典说从旲作[旲/虫]古字也亦通)。
　　镐游(上胡老反考声云镐京姬周时都名也说文曰镐京西周武王所都在长安西南从金高声)。
　　舞兔(下土故反兔头与[色-巴+(眉-目+比)]头同故从[色-巴+(眉-目+比)]省后点象其尾形也)。
　　褒女(保毛反考声褒美也亦国名也褒似周幽王[卄/(阿-可+辛)/木]妃也好见烽燧见则笑笑则百媚生幽王悦之因败其国西戎来灭说文从衣保声也)。
　　蜗角(上寡花反说文蜗即蜗牛也)。
　　舐足(时尔反说文云以舌舐食也从舌易声亦作舐舐古字也)。

　　辩正论卷第六(十喻篇)

　　管窥(下犬规反考声云窥[覤-儿+目]也以笔管中窥天也故云管窥也方言云窥视也说文从门规声[覤-儿+目]音七豫反)。
　　[爝-(即-ㄗ+寸)+(鬯*又)]火(上将削反字书[爝-(即-ㄗ+寸)+(鬯*又)]火小炬火也说文火祓也从火爵声[爵-(即-ㄗ+寸)+(鬯*又)]正爵字也祓音甫勿反扫除不祥曰祓)。
　　余慨(下开爱反考声云慨伤叹也慷慨志气激扬也郑笺毛诗云慨叹息也说文太息也从心既声慷音康朗反)。
　　九箴(执任反杜注左传云箴戒也声类刺也孔注尚书云箴诲言也贾注国语教也说文从竹咸声刺音次古正作刺)。
　　左腋(音亦又音之亦反在肩下肘上古今正字从肉夜声肘音知柳反)。
　　右胁(锨劫反考声云胁肋也说文肚二傍也从肉劦声也劦音叶论文从三刀非也正从三力或作胁亦通也)。
　　左衽(壬枕反考声云衽谓衣前襟也郑注礼记云衽衣裳幅所反交奄者说文衽衣[袖-由+金]也从衣任声夷人左衽也)。
　　皋繇(上音高下音姚孔注尚书云皋繇舜帝臣也说文皋字从白[(犀-尸)-牛+十]声也[(犀-尸)-牛+十]音淊尚书作咎古字也繇字作陶音兆古人借用也从自非也)。
　　开诱(下由酒反考声云诱訹也引也亦教导也论语夫子循循然善诱人古今正字相劝曰诱从言秀声訹音述)。
　　赧王(宁简反周末王谥号也考声云赧羞惭面赤也方言云愧也尔雅云面愧曰赧说文从赤及声也及音展从皮非也)。
　　云萃(下情醉反方言云东齐之间谓聚为萃毛诗传曰集也说文从草卒声论文作卒非也)。
　　椎匈(上坠追反字书或作锤玉篇云椎所以击物也说文从木隹声论文作捶非也下勖恭反考声齐也说文从勹凶声也)。
　　秦佚(寅吉反考声云佚美也隐士名也)。
　　眼睐(下来代反睐者目瞳子不正也广雅斜视也古今正字从目来声)。
　　垂埵(都果反字书耳垂下貌或作朵并通从土垂声)。
　　八十种祯(下音贞考声云祯吉祥也即是如来八十种好苍颉篇云祯善也吉庆也说文从示贞声也)。
　　驳道(上邦邈反庄子踳驳不调说文不纯色曰驳从马爻声踳音春尹反)。
　　巾褐(寒遏反考声云褐粗衣名郑笺毛诗云褐毛布也南楚之人谓袍为短褐说文粗衣也从衣曷声粗古文粗字从三鹿)。
　　犀首(上音西考声犀兽名也尔雅犀牛似豕郭注云犀形如水牛猪头大腹卑脚三蹄黑色二角也一在脑上一在鼻上鼻上者名食用之角也说文犀牛出南海徼外从牛从尾省论从辛作屖非也今不取)。
　　濄水(邬讹反尔雅云濄谓之洵汉书云过出淮阳扶沟县荡沟东流入淮古今正字从水过声也)。
　　常摐子。
　　刘[治-口+月]子。
　　操[幹-干+毛](上草刀反文字典说云操持也说文操把持也从手喿音桑到反下寒干反说文[幹-干+毛]兽毫毛也可以作笔故谓文笔为扎[幹-干+毛]从毛干声论文从羽作翰俗用亦通非本字也)。
　　形殂(藏芦反孔注尚书云殂落死也说文殂往也从歹且声或作徂歹音残也)。
　　悬疣(下音尤考声云疣病也亦是皮上风结说文从疒尤声疒音女厄反古文作疣[病-丙+又][(里*尤)/皿]并同)。
　　烟熅(上音因下郁云反博雅云天地之气论文作氤氲考声云气貌也并通)。
　　培塿(上薄后反下楼口反方言培塿[阜-十]阜也或从山作[培-土+山]嵝小山子也蚁封也古今正字二字并从土咅娄也)。
　　溟浡(上音冥下音悖玄溟北海名也浡澥东海名大海至深无底不与蹄水坎井之水比其浅深也)。
　　湫隘(上焦小反考声云地下而兼隘下厄界反考声隘陋也穿也)。
　　史册(楚革反蔡邕独断云册简也郑注周礼简册谓书王命以镇国册字象形也古文三长二短中有二编论作策俗字也)。
　　广狭(咸甲反考声狭隘也从阜箧声论文从犬作狭非也)。
　　史儋(答南反考声儋助也史官名说文从人詹声)。
　　终馗(下音逵虫名也)。
　　大椿(黜伦反考声云椿木名也庄子云大椿神木也八百岁为一春八百岁为一秋借以为喻兴也)。
　　蜉蝣(上附无反下酉周反拔声云蜉蝣者飞蚁子也毛诗传云蜉蝣朝生而夕死者古今正字形声字并从虫孚斿皆声也)。
　　龟鹤(上鬼危反文字典说云甲虫三百六十龟为之长外骨而内肉元龟长尺有二寸寿逾千岁象形下何各反字书云仙鸟名也一举则千里说文从鸟隺声也隺音同上朱顶者寿逾万岁鸟中最灵仙人所乘者也形声字)。
　　言玷(音点毛诗云白圭之玷尚可磨斯言之玷不可为文字典说云玷缺也言之失也说文从玉占声也)。
　　眇邈(上弥小反眇远也小也下尨剥反尨音麻邦反)。
　　霓缨(上艺鸡反下益盈反初生小儿名也男曰霓女曰婴)。
　　[騰-月+舟]鷃(上特能反山中小龙子也[騰-月+舟]蛇下音晏赤鷃小鸟地穴为巢者)。
　　鹏翼(上音朋大鸟也垂天之翼九万余里言大也)。
　　驽骀(上音奴下唐来反考声云驽骀痴钝马也日行可十余里)。
