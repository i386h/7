<!-- { "loadSidebar": true } -->
　　穬麦(上虢猛反字统云谷名有百总归于五稷属谓之穗谷豆属谓之角谷麦属谓之芒谷麻属谓之树谷案穬麦者即芒谷也考声云穬谷之有芒者也说文从禾广声正作穬也经文从麦作[麩-夫+廣]是大麦也考声亦云大麦也诸书字并无此字也)。
　　楼橹(上漏钩反尔雅云陕而修曲曰楼文字集略云楼城上守御屋也古今正字从木娄声下卢古反文字集略云橹城上守御者露无覆屋也说文从木鲁声娄音同上也)。

　　甚希有经

　　　　慧琳音
　　窣堵波(上孙骨反梵语塔也)。
　　俱胝(下音知梵语也)。
　　种殖(承职反杜注左传云殖长也苍颉篇殖息也种也多也广雅殖立也殖积也说文从歹直声歹音五割反)。

　　转女身经(一名腹中女听经)

　　　　慧琳音
　　阿泥卢豆(梵语也阿罗汉名也)。
　　盲冥(上莫耕反前大乘造像经已释下莫瓶反考声云冥暗也说文冥幽也从日曰数十从六凡月十六日始[虧-隹+豆]渐幽暗也从冖会意字也冖音觅经文从宀从具作[宜/八]非也)。
　　右胁(险劫反说文胁肚两傍也从肉劦声劦音叶从三力经从三刀作胁者非也)。
　　为湏(粟瑜反案湏者莲华中莲台四面花蕊湏牙也说文从页从彡页音贤结反彡音杉经文从髟作[髟/(泳-永+頁)]非也髟音普雕反)。
　　不望(冈方反左传云非所敢望顾野王云望犹觊也说文从亡从夕从王案望者谓意所希望也觊音记也)。
　　坚固铠(开改反前顺权方便经上卷中已释讫也)。
　　怯弱(上欠劫反考声云劫怯懦也顾野王云怯畏劣也古今正字怯多畏也从心去声懦音暖乱反下穰灼反孔注尚书云弱尪劣也考声弱无力也说文挠也上象挠曲彡象毛牦弱挠弱物并故皆二挠音奴罩反罩嘲桌反)。
　　厌悔(于艳反考声厌倦也苦也说文从厂猒声厂音罕也)。
　　无猒(伊阎反说文云犬甘肉无猒足故从肉从甘从犬经从目月作猒或从厂作厌皆误也)。
　　狭劣(上咸甲反顾野王云狭迫隘不广大也说文隘从阜从夹作陕虽正体为与陕州字相乱故不取且依经文从箧作狭经文从犬作狭是狭习犬马非此用也箧音谦叶反)。
　　悭惜(苦闲反广疋云[堅-土+革]坚也埤苍云[堅-土+革]遴也[堅-土+革]正体字也古今正字从革臤声臤音坚经从心作悭俗字也)。
　　臭秽(上丑咒反说文云禽走臭而知其迹者犬也从犬从自自者古鼻字也象形也今俗从死作[自/((餐-食)-又+人)]非也下威卫反字书云秽不清洁也恶也说文从禾岁声)。
　　除[弁/土](分问反广疋云[弁/土]弃除之也说文弃扫除粪也从土[ㄙ/一/廾]声也经从异作[土/異]俗字非也[ㄙ/一/廾]音皮变反)。
　　洟唾(上逸之反周易云赍咨涕洟也说文洟鼻液也从水夷声也或音赞经文从水作涕说文云涕泣也非洟唾义也下土课反左传云晋先轸不顾而唾是也说文口液也从口从垂声也)。
　　手卷(倦袁反毛诗传云卷力也说文卷气势也从手卷声)。
　　捣药(刀老反广疋捣舂也说文捣筑也从手寿声或作捯亦作捂古文字也)。
　　舂米(朿钟反顾野王云舂谓捣谷为米也说文治粟也从廾持杵以临臼上会意字也世本云雍父初舂杵也宋忠曰雍父黄帝臣也廾音拱)。
　　若[火*敖](伍高反郑注礼记云熬亦煎也方言熬火干也凡以火而干五谷之类也自山而东齐楚以往谓之熬说文干煎也从火敖声也)。
　　抽毳纺[疊*毛](毳音椎芮反。毳者鸟兽细茸毛也。郑注礼记云毳者毛之细缛也。孔注尚书云耎毳细毛也。说文亦兽之细毛也。案毳衣者采鸟兽细耎五色毛纺绩织成文罽以为上服。转轮圣王服御衣也。纺音芳冈反。杜注左传云纺缉为纑也。古今正字从糸方声也。下音牒。[疊*毛]者西国木绵草花如柳絮。彼国土俗皆抽捻以纺成缕织以为布。名之为[疊*毛]捻音年典反)。
　　机閞(上记希反桂苑珠藂云机谓制动转之关[(匕/示)*(入/米)]也顾野王云机者有机丽之物也说文主发动者谓之机弩之类是也从木几声)。
　　筋牵(上居银反前诸法勇王经已释讫下遣研反广疋云牵挽也连也顾野王云牵亦引也说文从牛从冖玄声象牛之牵也冂音癸管反俗从手作牵非也)。
　　虚伪(上许鱼反虚空也说文从丘虍声虍音虎孤反下危谓反广雅伪欺也郑注周礼云伪假也说文云伪诈也从人为声也)。
　　倍复(上陪妹反顾野王云倍谓一生两也考声云多也敌于本也说文从人咅声咅音土口反下扶救反杜注左传云复重也顾野王云复犹又也又云复犹重更为之也说文从彳复声彳音丑尺反复音伏经从水作[泳-永+复]非也)。
　　患累(力伪反左传曰相时而动无累后人也刘兆注谷梁传云累谓连及也古今正字从糸厽声也糸音觅厽音同上也)。

　　无上依经上卷

　　　　慧琳音
　　烦恼[穀-禾+卵](下苦[角-土+(人/人)]反字书云鸟卵壳也顾野王云凡物之皮皆曰壳也文字典说云卵已孚也从卵壳壳空岳反声经文烦恼[穀-禾+卵]声者无明能包含一切诸不善业故以为名也)。
　　聪黠(下闲八反方言自关而东赵魏之间谓黠为慧也郭注云慧了也文字典说云从黑吉声)。
　　毛发(上莫褒反准经义正合单作毛字今经文从髟音作髦是俊彦之义乖经意非也)。

　　下卷

　　坑坎(上客耕反尔雅坑墟也郭注云谓堑池墟耳古今正字云坑陷也从土亢声或从阜作坑亦通下可感反周易云坎陷也埤苍云坎亦坑也说文同周易从土欠声经文从陷他牢反作陷是陷轲义非经意今不取也)。
　　毂[車*(网-ㄨ)](上公屋反说文辐之所凑也从车从壳省声下武昉反古今正字云[車*(囗@乂)][車*豦]音渠也从车冈声也)。
　　佣直(上宠龙反毛诗传曰佣均也郭注尔雅谓齐等也说文亦均直也从人庸声经从月作佣俗字也)。
　　足跟(下艮恩反释名云足后曰跟也说文踵也从足艮声)。
　　衣饴(上倚机反世本云胡曹作衣也宋忠云黄帝臣也白虎通云衣隐也隐身形也说文衣依也上曰衣下曰裳从入象覆二人形也[(匕/示)*(入/米)]书作衣讹略也下以伊反毛诗云堇音谨荼音啚如饴笺云甘如饴也说文云米檗煎也从食台声也)。
　　耎美(上而兖反考工记云欲其柔滑胆之以脂即耎也埤苍云耎弱也说文从大而声经从水作濡音檽湿也非经义也)。
　　眼睑(下劫俨反文字集略云睑目外皮也文字典说从目佥声)。
　　无颏(下胡垓反广雅颏丑也恶貌也说文从页亥声经从月作胲足大指也非经意也)。
　　委佗(下达何反毛诗传佗佗谓平易也韩诗德之美貌也毛诗笺云亦委曲自得之貌也说文从人它声经作陀非也)。
　　捷疾(上潜接反左氏传曰捷速也王注楚辞捷疾也说文从手疌声疌子[芸/木]反)。
　　重担(下耽滥反考声云以木荷物也古今正字担负也从手詹声也)。

　　佛说决定总持经一卷

　　　　慧琳音
　　瑕疵(上夏加反毛诗传曰瑕犹过也广雅瑕亦秽也说文从玉假声下自兹反孔注尚书云疵病也刘瓛言蹇反注周易云疵瑕也说文亦病也从疒女格反此声也)。
　　萤火(上回坰反郭注尔雅云萤夜飞腹下有火光礼记曰腐草化为萤也说文从虫从荧省声也)。
　　德铠(下开改反文字集略以金革蔽身曰铠说文云铠甲也从金从恺省声也)。
　　弃捐(上轻异反孔注尚书云弃废也尔雅弃[(└@人)/心]也说文云弃捐也从廾音拱推[┴/(卄*├)/┬]音般从云土骨反云恶子也故弃之会意字下悦渊反庄子云去国捐俗楚辞云捐亦弃也说文从手肙声肙音恚缘反也)。
　　驰骋(上雉知反下頳领反广雅云骋驰奔也杜注左传云骋亦走也说文骋大驱也亦直驰也驰骋二字并从马也甹皆声甹音匹丁反)。
　　谦愻(下孙寸反孔注尚书云愻顺也何晏集注论语云愻恭也说文从心孙声也)。
　　蛇蚖(上射遮反考声云毒虫也说文蛇亦它也它音他古人呼蛇为它所以巢居者畏蛇故相问云夜来无它乎即蛇也从虫也声下玩丸反玄中记云蚖蛇身长三四尺有四足形如守宫寻眷有针利如刀甚毒恶中人不逾半日则死说文从虫元声)。
　　毒螫(下舒亦反说文虫行毒也从虫赦声也)。

　　谤佛经

　　　　慧琳音
　　彩女(猜宰反郑注考工记画绘之事五色备谓之彩是也古今正字云五辨彰施于五色谓缯色从糸辨声经文从女作婇非也)。
　　阿车波坻(梵语也丁礼反也)。
　　波罗蜜迳(梵语也下经定反)。

　　佛说宝积三昧经

　　　　慧琳音
　　薜荔中(上鼙闭反下[黎-(暴-(日/共))+(恭-共)]帝反梵语讹正云毕[(匕/示)*(入/米)]多唐云饿鬼也)。
　　不羸(力追反文字典说云劣弱也从羊[嬴-女]声也[嬴-女]音骡卧反也)。
　　恒边沙(梵语也晋朝古译也经云恒河边沙即诸经云恒河沙是也亦名殑伽河西国河名也殑音嶷竞反)。
　　挂碍(上胡瓦反下五盖反也)。

　　一切经音义卷第三十三


　　一切经音义卷第三十四

　　　　翻经沙门慧琳撰
　　入法界体性经一卷　慧琳
　　如来师子吼经一卷　慧琳
　　大方广师子吼经一卷　慧琳
　　方等修多罗王经一卷　慧琳
　　转有经一卷　无
　　大乘百福相经一卷　慧琳
　　大乘百福庄严相经一卷　慧琳
　　大乘四法经一卷　慧琳
　　菩萨修行四法经一卷　慧琳
　　希有希有经一卷　慧琳
　　最无比经一卷　慧琳
　　前世三转经一卷　慧琳
　　银色女经一卷　慧琳
　　阿阇世王受决经一卷　慧琳
　　采莲违王上佛经一卷　慧琳
　　佛说正恭敬经一卷　慧琳
　　善敬经一卷　慧琳
　　称赞大乘功德经一卷　慧琳
　　说妙法决定经一卷　无
　　谏王经一卷　玄应
　　示教胜军王经一卷　玄应
　　胜光天子经一卷　慧琳
　　文殊师利巡行经一卷　慧琳
　　文殊尸利行经一卷　慧琳
　　贝多树下经一卷　慧琳
　　缘起圣道经一卷(此经欠未音训)
　　了本生死经一卷　玄应
　　稻秆经一卷　玄应
　　慈氏菩萨说稻[卄/幹]经一卷　慧琳
　　独证自担经一卷　玄应
　　自誓三昧经一卷　慧琳
　　如来独证自誓经一卷　慧琳
　　龙施女经一卷　慧琳
　　龙施菩萨本起经一卷　玄应
　　菩萨生地经一卷　慧琳
　　佛语经一卷　慧琳
　　八吉祥神咒经一卷　慧琳
　　八阳神咒经一卷　玄应
　　八吉祥神咒经一卷　慧琳
　　八佛名号经一卷　慧琳
　　盂兰盆经一卷　玄应
　　报恩奉盆经一卷　慧琳
　　灌洗佛像经一卷　慧琳
　　摩诃刹头经一卷　慧琳
