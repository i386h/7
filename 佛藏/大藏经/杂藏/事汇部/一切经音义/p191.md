<!-- { "loadSidebar": true } -->
　　皲[蝷-虫+土](居云去云二反通俗文手足裂曰皲经文或龟[蝷-虫+土]庄子宋人有善为龟手之药者注云其药能令人手不龟并也)。
　　匕首(补履反剑名也周礼考工记云匕首剑身长三尺重二斤一两轻而便用也其头似匕因曰匕首史记荆轲记右执匕首揕其胸是也揕音知禁反字从手也)。

　　第四十八卷

　　由相(今作块同苦对反说文坚土也土块也)。
　　奸狡(古卬反狡谓奸伪狡猾也字从犬方言凡小儿多诈而狯也或谓之猾猾亦乱也经文从女作姣非也狯音古迈反)。

　　别译阿含经第一卷

　　　　玄应撰
　　駏驉(渠语反下许居反谓似骡而小牛父马子是也)。
　　晞干(许机反方言晞[慘-(彰-章)+(恭-共)]也暴也北燕海岱之间谓暴干为晞)。
　　郁多(于六反或作郁多七条衣也)。

　　第二卷

　　蟒蛇(莫朗反尔雅蟒王蛇经文作[虫*(网-(ㄨ*ㄨ)+又)]蜽之[虫*(网-(ㄨ*ㄨ)+又)]非也)。
　　才全(在灾反广雅才[斬/疋]也亦仅也经文作谐非也)。
　　鹐食(尸咸反谓鹐者啄而食也经文有作贪或误作龛皆非也)。

　　第三卷

　　凿阱(才性反苍颉篇云陷坑曰阱广雅阱坑也)。
　　[木*圂]煮(古文[角*昆]同胡昆反通俗文令心曰[木*圂][苜/大/糸]文木未判为[木*圂]经中作浑浊之浑非此义也)。
　　总布(音匆通俗文经丝绢曰总总亦青白色也)。
　　牂羖(祖郎反下音古羊三岁曰牂牂然盛貌羖羝羯也)。

　　第四卷

　　湒湒(又作[泳-永+肯]同子入史及二反字林沸[甚-匹+(岡-山+十)]也亦雨声也)。

　　第五卷

　　荼毒(达胡反广雅荼毒痛也亦行恶也)。
　　鼷鼠(胡鸡反说文小鼠也言有毒者也亦言甘口鼠也)。
　　髻发(古文鬠[髟/古]二形今作栝同古活反字林髻洁发也谓括束发也或作结发字)。

　　第六卷(先不音)


　　第七卷

　　瘳损(敕流反尚书王翌日乃瘳瘳犹差也亦愈也)。

　　第八卷(先不音)


　　第九卷

　　桁械(胡郎反通俗文拘罪者足曰桁械胡戒反械亦桁类也经文作核非也)。
　　拘纼(几愚反埤苍桊牛拘也说文桊牛鼻环也下文忍反说文牛系也经文作倨靷非体也桊音居院反)。
　　棕搣(子公反捉头曰棕下音灭灭除也)。
　　渗入(疏荫反下漉曰渗渗竭也)。

　　第十卷

　　都澌(又作儩同相离反字林水索也亦尽也)。
　　杚土(古文杚[禾*介]二形今作概概同公碍反杚量也广雅云杚摩也杚亦平也平外斛曰杚也)。

　　第十一卷

　　毗纽(女九反正言毗瑟笯天经文作[但-日+刃]非也笯音奴故反)。
　　一踔(丑白反谓半步曰踔也字体作[這-言+(蝷-虫)])。
　　罥弶(巨向反字书施罝于道也经文作摾俗字也)。

　　第十二卷　第十三卷　第十四卷(已上三卷并先不音)


　　第十五卷

　　两须(思于反谓锁须也经文作[金*胥]三苍悉于反[金*胥][利/(尒-小+(恭-共))]也[金*胥]非此义也)。
　　得咽(古文[嘌-示+土]同一见反谓吞咽也汉书云以雪与毡并吞咽之是也)。

　　第十六卷　第十七卷　第十八卷(已上三卷并先不音)


　　第十九卷

　　麻缊(一门反说文缊绋乱麻也经文作蕴纡文反谓束草爇火也蕴非字体也绋音甫勿反蓻音而悦反)。

　　第二十卷

　　[夢-夕+登]瞢(徒登反又丁邓反韵集云失卧极也下亡登反经文作蹬非体也)。
　　布谷(方言布谷自关而东梁楚间谓之鴶鵴周魏之间谓之击谷自关而西或谓之布谷郭璞曰今江东呼为获谷也鴶音古八反鵴居六反)。
　　苾馥(蒲结反诗云苾苾芬芬笺云香也下扶福反香也)。
　　[卄/口/又]截(所岩反刈草也诗传曰[卄/口/又]除草也)。

　　佛般泥洹经上卷

　　　　玄应撰
　　射埻(之允反又之[門@壬]反通俗文射堋曰埻埻中木曰的说文射臬也广雅埻的也射侯也以熊虎之皮饰其侧方制之以为埻臬音宜列反)。
　　邻[阿-可+聚](古文[聚*邑][耳*邑]二形今作聚同才句反广雅聚居也谓人所聚居也)。
　　乘桴(扶留反论语乘桴浮于海马融曰编竹木也大者曰筏小者曰桴)。
　　拔擢(徒卓反苍颉篇擢抽也广雅出也亦引也)。
　　竹[竺-二+方](字宜从草作芳聚落名也)。
　　有[疊*毛](又作[毾-羽+?]同徒颊反字林[疊*毛]毛布也)。

　　下卷

　　厉渡(力制反尔雅由带已上为厉由自也睐已下为揭褰衣也揭音去例反)。
　　胞罠(补交反下武贫反大臣名也经文作[火*民]非也)。
　　匈匈(许恭反匈匈沸挠之声也汉书匈匈数千人声是也经文从水作汹非也)。
　　梓薪(又作梓同资里反字林梓楸也经文作桦非体也)。
　　樟薪(之羊反豫樟木也生七年而可知也极大木也)。
　　楠薪(奴含反尔雅梅楠郭璞曰似杏实而酸叶似[來-(人*人)+(土*土)]也)。
　　金植(又作[木*置]同时吏反尔雅植谓之传郭璞云户持璅植也)。
　　顿枪(且羊反案枪犹[木*丘]也至也谓头顿至地也经文从足作跄尔雅跄跄动也跄非经意也)。
　　嗷嗷(五高反说文众口啾也诗云哀鸣嗷嗷传曰未得安集嗷嗷然也)。
　　吊唁(又作喭谳这三形同宜箭反鸣诗云吊生曰唁亦吊失国曰唁也)。

　　大般涅盘经

　　　　玄应撰
　　沃野(乌梏反字林云溉灌名沃沃浇也广雅湿也亦美也)。
　　有憾(胡绀反广雅憾怨恨也字林憾不安)。
　　礼赂(力故反毛诗传赂遗也谓以物相请谒也)。
　　腆美(古文作[曲/八/月]同他典反方言腆重也东齐之间谓之腆广雅腆至也美也腆厚也善也)。
　　玄黮(敕感反玄赤黑色也声类黮深黑也说文桑葚之黑也黤黮不明净也)。
　　井[既/食](布觉反人名也书无此字应误作也疑餍字也)。
　　勖勉(许玉反下靡辩反方言齐鲁谓勉曰勖励也勉劝强也小尔雅云勤勉力事也)。
　　补缮(是战反广雅修截缮治也说文缮补也)。
　　不啻(施豉反更多也说文说时也经文作翅羽之[翅-羽+月]非也)。

　　人本欲生经

　　　　玄应撰
　　蹑[木*巽](字体作[這-言+(企-止+束)]正作[企-止+疌]同女辄反说文机下足所履也下士眷反[木*巽]聚也)。

　　尸迦罗越六向拜经一卷(并无字可音训)梵志阿跋经

　　　　玄应撰
　　彷徨(蒲光反下胡光反彷徨徘徊也埤苍傍偟彷佯也)。
　　圭铢(古携反下市珠反六十四黍为一圭四圭曰撮十二粟而重一分十二分重一铢也)。
　　酗醟(又作[酉*匈]同许具反下禹命反以酒为凶谓酗说文酗醟也通俗文酖酒曰酗酗酒曰醟也)。
　　孤寠(瞿庚反尔雅寠贫也字书寠空也贫空无礼也)。
　　栉梳(又作楖同侧怢反说文栉梳比之总名也梳理发也)。
　　弯弧(户都反说文弓也周易黄帝氏作弦木为弧剡木为矢以威天下也)。
　　匪惶(又作遑同户光反遑暇也广雅遽也谓匆遽也)。
　　謣夷(火故反人名也依字又作[嚅-而+干]号[言*(雨/干)]也)。
　　昆弟(又作罤同孤魂反说文周人谓兄为昆尔雅昆兄也)。

　　梵冈六十二见经

　　　　玄应撰
　　鞬橛(宜作[木*梟]建言反文字集略云[木*梟]子樗蒲辨名也巨月反)。
　　落毦(仁志反以毛羽为毦饰若今刀槊毦也)。

　　寂志果经

　　　　玄应撰
　　夷专(都桓反又作湍人名也应云何夷他梵言讹转也此译云来也)。
　　灼愓(之若反下古文愁同汀历反灼谓忧惧也亦痛也惕愁也)。
　　虚诞(达坦反诞欺也亦大也谩也不实也谩音莫谏反)。
　　区疑(去虞反区别也区区亦小貌也又处所也)。
　　鸡鹜(莫族反尔雅舒凫鹜郭璞曰即鸭也)。
　　饐口(古文作[式-工+食]同于吏反论语食饐而餲孔安国曰饐餲臭味变也餲音乌芥反)。
　　羁絷(又作馽同猪立反毛诗传絷绊也亦拘执也)。
　　从削(又作鞘鞘二形同私诮反方言剑削关西曰鞞所以藏刀之刃者鞞音补迷反)。
　　惩改(直陵反广雅惩止也)。

　　一切经音义卷第五十二


　　一切经音义卷第五十三

　　　　翻经沙门慧琳撰
　　起世经十卷　玄应
　　起世因本经十卷　慧琳
　　楼炭经六卷　玄应
　　长阿含十报经二卷　慧琳
　　中本起经二卷　玄应
　　七知经一卷　无音
　　碱水喻经一卷　慧琳
　　一切流摄守意经一卷　慧琳
　　四谛经一卷　玄应
　　恒水经一卷　惠琳
　　本相倚致经一卷　惠琳
　　缘本致经一卷　惠琳
　　顶生王经一卷　惠琳
　　文陀竭王经一卷　惠琳
　　铁城泥犁经一卷　惠琳
　　古来世时经一卷　玄应
　　阿那律八念经一卷　惠琳
　　阎罗王五天使者经一卷　玄应
　　离睡经一卷　惠琳
　　求欲经一卷　惠琳
　　是法非法经一卷　惠琳
　　受岁经一卷　惠琳
　　梵志计水净经一卷　惠琳
　　苦阴经一卷　惠琳
　　苦阴因事经一卷　惠琳
　　释摩男经一卷　惠琳
　　乐想经一卷　无音
　　漏分布经一卷　惠琳
　　阿耨风经一卷　无音
　　诸法本经一卷　无音
　　右三十经五十五卷同此卷音。

　　起世经第一卷

　　　　玄应
　　垒堞(又作垒同力癸反军壁曰垒垒亦重也下又作堞同徒颊反字书女墙也)。
　　阎浮提(或名剡浮洲或言谵浮洲或云赡部洲阎浮者从树为名提者略也应言提鞞波此云洲谵音之含反埤苍多言也)。
　　郁单越(或名郁怛罗越或言郁拘楼或言郁多罗鸠留正言郁怛罗究琉此译云高上作谓高上于余方亦言胜鸠留此云作亦云姓也)。
　　弗婆提(或名弗于逮或云弗婆毗提呵或云逋利婆鼻提贺逋利婆此译云前鼻提贺此云离体或云弗者并婆提或言毗提呵讹也)。
　　瞿陀尼(或名俱耶尼或名瞿耶尼或名瞿伽尼皆是讹转也瞿此译云牛陀尼夜此云取与以彼多牛用牛市易如此间用钱帛等或云有石牛也)。
　　蔷薇(在羊反下无飞反重叶花者也)。
　　淋甚(古文临同力今反三苍淋漉水下也)。
　　礓石(居良反形如姜也字从石经文从土作疆非疆也)。
　　攀揽(又作[打-丁+監]揽二形同力敢反说文撮持也揽取也)。
　　搦取(又作[敲-高+弱]同女卓反搦犹捉也取也说文搦按也)。

　　第二卷

