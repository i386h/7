<!-- { "loadSidebar": true } -->
　　四衢(惧虞反尔雅四达谓之衢也郭璞云道四出也)。
　　摩诃斯那(此云大军将也)。
　　割其股(公五反有作[里*坒]音蒲米反亦通)。
　　切以为臛(呼各反王逸注楚辞云有菜曰羹无菜曰矐)。
　　憍萨罗国(亦云枸萨罗此云工巧国也)。
　　波斯匿王(此云胜军王或名和悦依仁王经云月光王也)。
　　刵耳劓鼻(刵而至反截耳也劓鱼器反截鼻也)。
　　断截手足(断徒管反有音短者非也)。
　　拾取土块(苦[(德-彳+王)-心+(衣-〦)]反又音苦内反今顺俗取前音也)。
　　恐为其患(恐丘拱反惧也)。
　　掷罥(古县反[(ㄇ@(企-止))/肙]索也)。
　　爪坏(上庄挍反下乖卖反)。
　　佉陀罗炭(此云坑树其木坚实炭灰造碱洗身必烂)。
　　蚊[此/朿](子累反又作[口*束]觜同广雅云口也字书云乌喙也经文有作嘴泉耎反与吮同非经义也)。
　　宪制(上轩建玉篇云法也制禁也法度也)。
　　熊罴(虚穷反玉篇云似豕山居冬蛰舐其掌其掌似人掌亦名罴彼宜反而大头似马有髦猛憨多力能拔树木关西名猳罴憨音可蓝反猳音加)。
　　拘槃荼(此云冬菰面鬼也)。
　　迦罗富单那(此云极丑鬼也)。
　　萨遮尼乾子(萨遮此云实尼干此云无继也)。
　　编椽(上卑绵反玉篇识也声类云以绳次物曰编谓取棘刺编椽而卧是苦行外道也)。
　　氀毼(力宇反毼寒割反玉篇云罽宾毛布也)。
　　唯仰(鱼两反韵集云持也谓取资于人曰仰亦望)。
　　茹菜啖果(上如翥反广雅云茹食也)。

　　第十七卷

　　无所畏省(思井反说文视也又察也)。
　　摩诃拘絺罗(此云大膝也)。
　　讵有(渠据反玉篇讵何也谓未知之辞也)。
　　二瓶俱破(一喜者是将破瓶已获酪价也一愁者是破酪瓶未得酪直故也)。
　　掉戏(徒吊反心动也)。
　　轻躁(祖告反心动也)。
　　八法(一利二衰三毁四誉五称六讥七苦八乐)。
　　三念处(谓忧喜舍心三法平等故也)。

　　第十八卷

　　良祐(子救反古文作[門@右]佑二体助也天之所助者也)。
　　挠浊(乃巧反又乃挍反说文挠扰也乱也)。
　　水不能漂(匹遥反激也经有作溺义通用有作濡非此义也)。
　　系悬须弥(糸音觅谓蚕口之丝也言藕茎之丝细同于丝也)。
　　酤酒(酤音故谓卖酒与他人也若作姑音即卖他酒也)。
　　洛沙(此云染作家也谓牜草多虫损伤物命故制不许)。
　　拘剡弥(此云不静亦云藏有也)。
　　其性嫳恶(弊音篇灭反性急疾姤也有作憋亦同也)。

　　第十九卷

　　无辜(音姑尔雅云辜罪也字从辛古声古作辜辛音乞言反)。
　　韦提希(此云胜妙身夫人也)。
　　流恻(初力反玉篇云悲痛也谓恻然悲痛也)。
　　富兰那(此云满也迦叶是姓此云龟氏也此计无因外道也)。
　　迦迦罗虫(此云黑虫生必害母)。
　　末伽梨(是姓也拘舍梨是母名也此计苦乐不由因是自然外道也)。
　　珊阇耶(此云等胜毗罗胘母名此是不须修外道也经八万劫自尽生死故如转缕丸也)。
　　伊师迦草(此云[虎-儿+巾]医河西法师云此草外耎内[革*卬]也)。
　　如秋髡树(苦昆反谓截树头也)。
　　阿耆陀(此云无胜翅舍云发钦婆罗云衣此以人发为衣五热炙身也)。
　　迦罗鸠驮(名也此云黑领迦旃姓也此外道应物而起人若问有答有问无答无也)。
　　尼乾陀(此云无继是外道总名也若提云亲友是母名此计苦未有定因要必须受非道能断也)。
　　罗摩王(此云虚也)。
　　拔提王(此云贤也)。
　　毗娄真王(此云爱乐也)。
　　那睺沙(此云不事状)。
　　迦帝迦王(此云夷也)。
　　毗舍佉王(以星为名)。
　　毗琉璃王(此云增长)。
　　深阱(慈井反谓穿坑取狩)。
　　大医耆婆(此云能活是阇王家兄奈女之子初王手执药印及其长大乃是医王也)。
　　润渍(兹赐反水浸润物也)。
　　惌仇(视周反玉篇云对也匹也又憎恶也)。
　　在弶(渠向反字书云施罥在道谓之弶其形似弓有作[強-弓+木]俗字也)。
　　迦摩罗病(此云大风病)。
　　迦毗罗城(此云黄色古有黄头仙人于此修学得成仙道故以为名)。
　　般遮尸(此云五髻)。
　　敦浮娄(此云天乐亦云弹弦)。
　　须拔陀(此云好贤)。
　　毗摩质多(此云净心)。
　　舍支(严云月之别名阿修罗王女帝释夫人古云净量)。
　　而弑(尸至反左传曰臣虐其君曰弑释名云下杀上曰弑)。
　　须毗罗(此云奸勇)。
　　郁昙钵林(此云起空亦云瑞应)。
　　舍婆提国(此云仙人住处也)。
　　旃陀罗(此云治狗人亦名为狱卒)。
　　气嘘(此是魁脍屠师名气嘘也)。
　　阿逸多(此云无能胜)。
　　淫慝(上以心反说文私逸也玉篇云不以礼交曰淫下他则反礼记世乱则礼慝傅曰慝邪也)。
　　优波离(此云近护)。
　　阿那邠坻(此云孤给)。
　　周利槃特(亦云周利槃陀迦问利此云小槃陀此云路也)。
　　优楼频螺(此云木菰自在木菰林中证得无学故以名之)。
　　修陀耶(此云共起也亦名须陀耶也)。
　　纱草(此是人名)。
　　判合(普旦反又作胖牉二形郑玄曰胖半也得偶而合曰胖经作泮冰解也非此义也)。
　　郁伽长者(此云功德亦云威德)。
　　离婆多(此星名)。
　　尸利鞠多(此云吉护亦云德护也)。
　　鄙悼(悲美反耻也陋也下徒到反复也哀)。
　　阿鼻(此云无间亦云无释此有三义一苦二身三处)。
　　频婆娑罗(亦云瓶沙王此云端正亦云好颜色也)。
　　甲胄(直救反说文兜鍪也字从月由声)。
　　间间(上居苋反玉篇云隔也代也乱也下古闲反处也中也)。
　　如鱼在鏊(五到反有作鏊字同)。

　　第二十卷

　　阿阇世(此云未生惌亦云法逆此儿生法尔作逆)。
　　疑为劫尽者(三月并照是水灾起王意谓尔火灾起者七日俱燃也)。
　　七子喻者(普耀经云昔有老母人而有七子六证圣一犹在凡忽染王罪皆应从戮母念小子是凡恐终失念故爱偏重)。
　　鸠翅罗鸟(亦云俱枳罗从声为名)。
　　枕狗(枕针禁反倚也)。
　　被发(皮义反散发也)。
　　驴车(西域讳乘驴据五分律犯王法者乘驴就戮也)。
　　奎星(口携反尔雅降娄次也李巡曰降娄白[虎-儿+巾]宿也经文有作金星即太白星也宜从奎读也)。
　　毕力迦香(亦云毕力迦此云触香也)。
　　多伽罗香(此云根香)。
　　多摩罗跋香(此云藿叶香也)。
　　劫贝娑花(花同柳絮可以为绵询问梵僧白毡是也)。
　　圊厕(上七情反广雅圊溷庰厕皆厕之别名也溷魂问反浊也)。
　　瞿伽离(亦云瞿波离亦云瞿和离此云牛守)。
　　须那刹多(须此云好也那刹多此云星也)。
　　以八种声(亦云八音一极好声二柔耎声三和适声四尊惠声五不女声六不悟声七深远声八不竭声)。
　　止观(止定也观惠也有本作正观非也)。
　　色十种(谓外五尘内五根是也)。
　　罪戾(力计反孔注尚书云罪过也谥法曰不悔前过曰戾)。
　　五逆津(进人反论语云使子路问津焉郑玄曰津济渡之处也)。
　　毗婆尸佛(此云种种观亦云胜观)。

　　第二十一卷

　　四毗陀论(正云四吠陀此云四明论有十万颂西方所重明四种法一寿二祠三平四术)。
　　毗伽罗论(古音云无颈无尾也)。
　　卫世师论(此云无胜外道论也)。
　　迦毗罗论(古音云黄头仙人论也)。
　　谶记(初禁反说文谶验也)。
　　断疑心者(都暖反次有疑名疑义二心并同都暖反)。
　　则得永断(徒暖反)。
　　有见断见(断徒暖反)。
　　摩尼跋陀(摩尼此云满或云如意跋陀此云贤也)。
　　阿私陀仙(古音不白玄奘云无比仙亦名端严也)。
　　郁陀伽(古音云胜也亦名盛也)。
　　陀罗罗仙(有作阿罗逻古音云无医仙也)。
　　阿提目多伽花(古音云乐脱乐音雅孝反)。
　　占婆花(亦云瞻卜此云色花也甚香洁)。
　　波吒罗花(古音重叶花重音直龙反也)。
　　婆师罗花(亦云婆师迦此云夏生花也)。
　　摩利迦花(古音云此名次第花也)。
　　新摩利迦花(古云如次第花也)。
　　须摩那花(亦名稣曼那玄奘云善称意)。
　　由提迦花(古音云此名行花行音户郎反)。
　　檀[少/兔]利迦花(古音云此名作也)。
　　招提僧坊(古音云供给客僧之处也即以招引提携之义故也亲曾问净三藏云招提是梵语此云四方僧房也)。
　　阿那波那(此云数息观也阿那云人息波那云出息是也)。
　　破[擴-黃+(朔-月)]六大(谓地水火风空识也亦云六种也)。

　　第二十二卷

　　恃怗(何古反尔雅怙恃也韩诗云无父何怙怙赖也无母何恃恃负也)。
　　儭身(且信反又丈觐反儭至也近也)。
　　佷戾(上侯艮反下礼帝反谓难调伏也)。
　　洄澓(洄音回下音复三苍云水转也宣帝纪云洄澓水漩深也)。
　　为苏麨涂(涂古音云宜作堵字为正)。
　　以药坌之(坌蒲闷反通俗文[土*孛]土曰坌说文云坌尘也)。

　　第二十三卷

　　连缀(追卫反玉篇云继也连也合著也)。
　　我远三乘(远于愿反远离也)。
　　难冀(居致反玉篇云望也又作觊说文觊幸也)。
　　喂饲(词恣反石经今作食玉篇云哺也经文有作饲俗字也)。
　　瓨器(学江反说文似罂长头受十升者也)。
　　船[舟*發](扶月反有本作筏[舟*我]并同俗字也)。
　　手抱脚蹋(说文正作桴或作抱同鲍交反玉篇云引取也蹋徒盍反践弃也此喻渡烦恼河勤修二善是抱取义也勤断二恶是践弃义南经谢公改为运手动足言虽是巧于义有阙疏也)。
　　观身如箧(四大如火大喻见毒也地大喻触毒风大喻气毒也水大喻啮毒)。
　　旃陀罗(亦名旃荼罗此云严帜谓以恶业自严行持标帜也其人若行必摇铃自标若不尔者必获重罪时人谓杀人脍子屠也猎担粪人也)。
　　駃河(史吏反苍颉篇云駃疾也字从史经文作駃古穴反谓駃騠骏马也)。
　　摩偷罗国(花严音云孔雀城也古音云美蜜城也)。
　　迦迦罗(居佉反此云乌也因声立名也)。
　　究究罗(九求反此鸡声也鸠鸠吒此云鸡也)。
　　呾呾罗(多达反雉声也已上三鸟并因声得名也)。

　　第二十四卷

