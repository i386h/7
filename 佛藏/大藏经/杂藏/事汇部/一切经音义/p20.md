<!-- { "loadSidebar": true } -->
　　吉祥茅国(古名王舍城即摩揭陀国之正中心古先君王之所都处多出[勝-月+舟]上吉祥香茅因以为名亦名上茅城崇山四周以为外郭西通狭径卉木繁荣羯尼迦树盈满其中春阳花发烂然金色迦兰陀竹园在山城门北俯临其侧耆阇崛山在此山城之内王城外也)。

　　第五百三卷

　　氛郁(芳文反说文云祥气也香气也瑞气也或作氛下于六反考声云郁郁亦香气盛貌也从邑有声)。
　　幡铎(上嬔[瞞-目+米]反韵英云旌旗总名也字书幡旐也今以五彩间错或画花果鸟兽悬之说文幡胡也从于番声也嬔音幡万反[瞞-目+米]音无烦反下唐洛反古者军法两司马执铎文事奋木铎金铃木舌也武事奋金铎金铃铁舌也说文大铃也从金睾声也)。
　　负债(上扶武反郑注礼记云负恃也说文从人守贝有所恃也又云受贷不党故人下有贝会意字也俗从力或从刀并非字意下侧戒反韵英云负财也)。
　　能焕(欢贯反何注论语云焕明也从火奂声也奂音同上)。
　　肿疱(上钟勇反下炮貌反考声云面上细疮也说文面生气苍颉从皮包声经从疒作疱或从面作疱并俗字也疒音女厄反)。
　　眩翳枯涸箱箧茎干(已上等字前音义第三卷经第一百二十八卷中已训释请捡前文)。
　　荫影(上饮今反下英景反)。
　　一粒(临邑反凡粟数粒也)。

　　第五百四卷

　　迷谬(糜救反郑注礼记云谬误也方言诈也广雅欺也谥法曰名与实乖曰谬说文云狂者之妄言也从言从翏翏亦声也翏音力幼反经从尔非也)。

　　第五百五卷

　　珊睹史多(上桑安反梵语也上方欲界中天名也古名兜率陀或云兜术皆讹略也唐云知足以下天多放逸上天多闇钝受乐不进故云知足一生补处最后身菩萨多作此天王当来弥勒见今在彼天为王)。

　　第五百六卷

　　地狱(虐录反急就章云皋陶始造狱尧臣名也玉篇云囚系之所因名为狱杜预注周礼云争财曰讼争罪曰狱风俗通云三王为狱夏曰夏台殷曰羑里周曰囹圄自秦汉已还通名为狱说文云狱确也确音苦角反狱字从犾鱼斤反二犬相啮中心言者讼也会意字二犬所以守也经言地狱者冥司幽系之所也在世界之下故云地狱案俱舍论颂云　此下过二万　无间深广周　上七捺（奴割反）洛迦八增皆十六　谓塘（音唐）煨（乌雷反）尸冀锋刃烈河增各住彼四方余八寒地狱此皆大地狱名也)。
　　作广作狭(霞甲反礼记云广则容奸狭则思欲考声云狭隘也（樱介反）玉篇云迫隘不广大也经文从犬作狭误也乃是狭习字也凡犬马所以狭习之故从犬又轻伤也甚乖经意或有从阝音负作陕亦非也此字又音式染反陕州字也说文作狭从阝音负从匚音方夹声)。
　　胞胎(上已交反古文本作包象形字也石经作胞相传音为普包反非也说文云妇人怀妊而甚反儿生衣也从勹音包从已音似在勹中象子未成形字也孔注尚书云包裹也下他来反说文云女人怀妊未生也从肉台声也)。
　　匮法(远位反考声云遗穷也前经第三百九十一卷已释)。
　　[(工*(几-(厂-一)+手))/心]迫(上曲拱反尔雅恐惧也经文作恐俗字也说文正体从工从手从[丮-(舉-與)]从心作[(工*(几-(厂-一)+手))/心]今[隸-木+上]书因草作恐又误作恐渐讹失正体也古文作[工/心]下班陌反苍颉篇云迫近也广雅迫狭也考声云迫逼也隘也)。
　　备遭(上平媚反顾野王云备防也郑玄备救也贾注国语云备具也说文备慎也从人从用从荀省声也或作备经文作备俗字也下祖劳反考声遭逢也横及也说文遭遇也从辵曹声也或作傮亦同也亦作[歹*曹][歹*曹]终也)。
　　循环(上夕遵反韵英云按行也考声云顺也从也说文云循行也从彳丑尺反从盾音顺声也经文从人又竖画从千作[佸-口+目]非也下华关反郑众注周礼云环旋也郑玄曰环围也何休注公羊传云环绕也说文云从玉从睘声也)。
　　薄劣(上傍莫反字书云不厚也说文从草溥蒲莫反声也下力惙反广雅劣少也说文云劣弱也或从忄音心作[怡-台+孚]古字也)。
　　饥羸(上几宜反考声云腹中空也韵英云乏食也苍颉篇云饥喂也说文云饥饿也从食几声也或作[飢-几+乏]古字也下力追反考声云羸者瘦极也说也从羊[嬴-女]声也羸字从亡从口从肉从羊丮音隐作羸羸力追反)。
　　工匠(情样反说文云木工也考声云巧人也从斤斤斧也从匚音方匚者作器也经文作匠非)。
　　猥杂(上乌贿呼每反下才合反前经第四百三十五卷中已释)。
　　盲瞎(上莫耕反说文云目无眸子曰盲下呼八反字书云目不见物也又云一眼无睛也或作[月*曷]古字也)。
　　黧黮(上力迟反通俗文云班黑曰黧考声云面[皴-皮+頁]七巡反黑也又云黑而复黄色也前文第四百三十五卷已释下他感反楚辞云黤乌感反黮不明净也说文云桑葚之黑色也声类云如漆色也前四百三十五卷已释)。
　　穷悴(情遂反前经第一百八十一卷已释)。
　　顽嚚(上瓦关反广雅顽钝也前经第一百八十一卷已释讫)。
　　轻诮(情曜反考声云责让也笑也苍颉篇云诃也说文云娆也或作谯从言肖声也)。
　　险阻(上香掩反玉篇云险难也杜预注左传云险恶也贾逵注国语云险危也方言云险高也尔雅险邪也说文险从阜佥七廉反声也下庄所反王肃曰阻难也韩诗云阻忧也又云阻险也杜预注左传云阻疑也说文云从阜从苴精余反省声也)。
　　拒逆(上渠圄反韵英云拒格也广雅拒捍音旱也说文云拒抗也苦浪反韵诠云拒违也)。
　　蜗蠃(上古华反小螺也鲁和反下卢和反经中作螺俗字也非正体尔雅云附蠃音夷蝓也郭璞云即蜗牛也说文亦云蠃蜗牛类而形大出海中种种形状而不一也)。
　　烂[弁/土](上罗旦反方言云火熟曰烂下夫问反韵英云粪弃也或作[土*(土/異)]经文作粪俗字)。
　　惯习(卦患反前第四百三十八卷已释尔雅惯习也言久习于事曰惯说文作遦从辵丑略反贯声也经文有作串俗字也非正体也)。
　　耽著(多甘反前经第三百三十一卷已释讫)。
　　轻懱(眠鳖反说文云懱轻[仁-二+易]也从心蔑声经文单作蔑略也是目劳无精欲睡非经义也)。

　　第五百七卷

　　相著(持略反)。
　　甘蔗(之夜反文字释训云甘蔗美草名也汁可煎为砂糖说文薯也从草从遮省声也)。
　　劬劳(强于反考声云劬勤也劬亦劳也下勒刀反贾逵云劳疲也尔雅云劳勤也说文劳剧也从力案用力者劳也)。

　　第五百八卷

　　涉圹(上时叶反韵英云涉历也考声云涉渡水也古作[水*(止/少)*水]说文云徒行厉水也从步从水下苦晃反毛诗传云圹空也广雅大也考声云圹埌音浪原野远貌也经文从日作旷误也或从心作懭或作懬远也懭意失也似通)。
　　险道(上香捡反国语前经第五百六卷已具释讫)。
　　[敲-高+方][敲-高+牛](下莫卜反郭璞注方言云牧谓养牛马也顾野王云牧者畜养总名非只牧养牛马也说文云养牛马人也从攴普卜反从牛攴字今作攵)。
　　怀孕(上胡乖反下羊证反前经第四百三十八卷已释)。
　　娆恼(宁鸟反说文云女惑于男也古文作嬲也)。

　　第五百九卷

　　能阻(庄所反阻难也)。
　　赞励(力制反励勉也)。
　　辩久(皮免反辩犹慧也)。
　　卒生(仓讷反周礼云暴急也考声云仓忙也遽音渠也正体作猝或作踤并同经文作卒略而不备也字与兵卒相参故言之)。
　　欠[去*欠](墟据反前四百四十已释埤苍云张口欠[去*欠]出气也经文从口作呿者误也)。
　　躁[打-丁+夒](上灾告反下穰少反前第四百四十已具释讫)。
　　憍逸(上居妭反广雅憍自高玉篇憍慢又经文从右作[憍-(夭/口)+右]俗字非正也)。
　　仆隶(上蒲木反毛诗传曰仆附也考声云仆使也仆僮也顾野王云御车者也说文云给事之者从人从菐菐亦声菐音卜古文作[噗-口+臣]下力计反考声隶贱属也仆也案隶者贱臣也说文云附著也正体作隶从隶音弟柰声也经文从入从米作[(上/矢)*(企-止+米)]谬也俗字)。
　　黠不(上遐轧反轧乌八反前经第四百四十卷中已具释讫)。
　　规摸(上鸡维反顾野王云规圆而矩方也孟子曰不规矩不能方圆是也郑玄云规正圆器也考声云规圆正也度也徒各反说文规有也从夫见声下其胡反前第四百三十卷已具释讫)。
　　迦遮末尼(梵语宝名也此宝非殊胜石玉之类珠之异名耳)。
　　深奥(上伤任反考声云深不可测也说文云从水[穴/((嘹-口)-(日/小))]声也下乌告反尔雅云西南隅谓之奥说文云奥亦[涳-工+((嘹-口)-(日/小))]也从辨白慢反从大作奥也)。
　　猒足(伊阎反)。
　　但畜(许六反)。
　　悭吝(上口闲反下离镇反)。
　　无暇(胡嫁反字书云暇闲也)。
　　慊恨(上形兼反韵英云嫌恨也前经第四百四十一卷已具释也)。

　　第五百一十卷

　　医疗(上于基反下力召反变体时用字也说文正体从乐作疗训释与下同郑玄注周礼云止病曰疗杜注左传云疗治也古今正字治病也从疒女厄反尞力召反声也)。
　　病悆(余恕反韵英云和悦也考声云悆安也韵集云天子疾曰不悆尚书云有疾不悆孔曰不悦豫也说文云悆豫也从心余声也经文或有病愈以主反亦通集训云愈疾差也益也孔安国注论语云愈胜也玉篇云病差为愈说文愈字从舟从刂古外反会意字也)。
　　蚊虻(上勿芬反说文作蚊古文奇字从昏作[蠢-春+氏]避　太宗庙讳改民从昏也。经中蚊俗字也说文云啮霓结反人飞虫子也。尔雅云鷏音田蚊母郭璞云似乌[暴*鳥]音駇而大黄白杂文鸣如鸽。今江东呼为蚊母俗说此鸟常吐出蚊虫故名蚊母。异苑曰水虫化为蚊子。下谋耕反。声类云虫啮人似蝇以缯反而大。案虻虫其实似蜂而大小似蝇也。说文云啮人飞虫也。生山泽川谷草花中化或于獐音章鹿脑中化生。从鹿鼻中喷出。普闷反。形大者曰虻。一名木虻。一名蜚音非虻形小斑文者曰[虫*朁]音暂。[虫*朁]似蝇也)。
　　蛇虿(上时遮反毛诗云惟虺音毁惟蛇易曰龙蛇之蛰持立反古文象形[歹/凡]小篆作[乙@(、*、)]说文作它隶书作也相因渐变也蔡邕石经加虫作蛇字书云蛇虺毒虫也经文作蛇转变俗字也下敕芥反考声云虿蝎也音歇或作[蠢-春+苗]说文虿毒虫也从虫苗是象形篆书作[((○/○)*弓)/?]象蝎形)。
　　非狭(胡甲反前经已具释)。

　　第五百一十一卷

　　飘转(上匹遥反郭璞注尔雅云飘旋风也毛诗传曰飘风暴起之风也)。
