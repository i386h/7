<!-- { "loadSidebar": true } -->
　　憧憧(昌恭反说文憧憧意不定也广雅憧憧往来也字从童经文从心从重作[怡-台+重]此字与憧不同说文[怡-台+重]迟也[怡-台+重]非此义也)。
　　湩流(竹用反通俗文乳什曰湩今江南亦呼乳为湩也)。
　　砰然(又作并同披萠反字书碎大声也)。
　　授啖(又作啖同达滥达敢二反广疋啖食也说文啖噍也亦啖与也)。
　　巉岩(仕街反广疋巉岩高也亦山间崎险阻也经文作岑仕金反岑崟高也)。
　　孙剿(说文作[(魅-ㄙ)-未+堯]同仕交反便捷也广疋[(魅-ㄙ)-未+堯]捷也声类[(魅-ㄙ)-未+堯]疾也经文作[仁-二+巢]非也)。
　　戢藏(侧立反说文藏兵器也戢[僉*殳]也聚也)。

　　第三卷

　　惴惴(之睡反尔雅云惴惴惧也郭注云惴谓危惧也)。
　　恰恰(苦洽反恰恰用心也)。
　　行嬖(补诣反广雅嬖亲也谓亲幸也嬖爱也谥法曰贱而得爱曰嬖释名嬖卑也卑贱[(└@人)/女]媚以色事人得幸者曰嬖也)。
　　陨下(于愍反尔雅愪坠也谓坠落败坏者也)。

　　第四卷

　　俎醢(上侧吕反字书云肉几也下呼改反尔雅云肉谓之醢郭注曰即肉酱是也)。
　　饕餮(古文[飢-几+刀]叨二字同讨高反下又作[彰-章+(飢-几)]同天结反说文贪也又贪财曰饕贪食曰餮也)。
　　嬖妾(前第三卷释讫经文从草作[薜/女]非也)。
　　糅毒(古文粈[月*丑]二形同而救反通俗文肴杂曰糅也)。
　　熇即(许酷反埤苍热貌也熇熇赤炽盛也)。
　　仇憾(古文述同音旧牛反尔雅云仇仇疋也怨偶曰仇下胡闇反小尔雅云憾积恨也)。
　　众噪(先到反说文鸟群鸣也)。
　　森然(所金反说文多木长貌也)。
　　[竺-二+淠]上(败佳反方言箄谓之筏南方名箄北人名筏也)。
　　真谚(宜箭反说文传言也俗语也真犹实也言了达真言俗语也经文从口作喭误也)。
　　慑惊(声类作慑同止叶反广雅慑惧也字书慑失常也说文心服也)。
　　躇步(直于反说文踌躇犹豫也)。
　　臂锟(下宜作琨又作琨同音孤魂反)。
　　嗷嗷(又作嗷同五高反说文众口愁也诗云哀鸣嗷嗷传曰来得安集嗷嗷然也)。
　　磔著(古文[序-予+乇]同竹格反广雅磔张也汉书景纪中二年改磔曰弃市)。
　　指攉(苦学反说文攉毃击也经文作确非此用也确音胡角反确薄地者也)。
　　梓楠(音南尔疋楠梅樊光注云荆州曰梅杨州曰楠益州曰赤楩叶似豫章无子也)。

　　第五卷

　　伀伀(又作忪同烛容反方言佂伀惶遽也经文作憧非也)。
　　邸阁(丁礼反苍颉篇邸舍也说文属国舍也)。
　　股肱(又作骰同公户反下又竹厷古文厶同古弘反说文股髀也胫本曰股广雅臂谓之肱也)。
　　仆地(蒲北反说文仆顿也谓前覆也)。
　　喣沫(盱矩盱俱二反谓吹嘘之也礼记煦妪覆育也郑玄曰以气曰喣以体曰妪盱音诩俱反)。
　　施罛(古胡反尔雅云鱼罟谓之罛也郭注云罛大网也)。
　　剉之(千卧反剉犹斫也说文伤折也经文从手作挫辱之挫非也)。
　　悁悒(于缘反声类悁忧貌也说文愪忿也言肠中悁悒愤懑也)。
　　马迹(又作迹迹二形同子亦反迹犹步[這-言+(雨/匆)]也车辙马迹也)。
　　笮绝(今作窄同侧格反笮犹[猒/土]也今谓笮出汁是也)。

　　第六卷

　　铁镦(徒对反说文镦矛戟柲下铜也经文作錞市均反錞干乐器也錞非也用柲音府备反戟柄也)。
　　蝘蜓(乌典反下徒典反说文守宫在壁曰蝘蜓在草曰蜥蝪经文作蠮[殄/虫]非体)。
　　讹病(又作讹吪二形同五和反诗云民之讹言笺云讹伪也谓诈伪也)。
　　谴祟(弃战反广雅谴责也说文谪问也苍颉篇谴诃也祟音私醉反神祸也)。
　　暮习(寻立反谓惯习数为也经文作謵伤协丑协二反说文謵詟也声类谓詟言不止也)。
　　以赂(力故反诗云大赂南金传曰赂遗也谓以物相谒请也)。
　　[式-工+虫]同(又作蚮蟘螣三形同徒得反尔疋食叶曰[鳶-鳥+虫]经作[螣-月]居援反方言蟘螬自关而东或谓之[螣-月]属[螣-月]非此用也)。
　　播鼗(又作鞀鞉鼓三形同徒高反鼗如鼓而小持其柄摇之者也旁还自击山东谓之鞀牢)。

　　第七卷

　　足跖(之石反说文跖足下也今亦作跖经文作[跳-兆+炙]非正体也)。
　　捻燮(奴协反下思协反捏也燮从火炎燮和也又熟也)。
　　刳解(口孤反谓空其腹也说文刳判也方言刳[狂-王+(火/刀)]也苍颉篇刳屠也[狂-王+(火/刀)]音剔)。
　　建旐(治绕反尔雅缁广充煏长寻旐周礼龟蛇为旐县鄙建旃郑玄曰象其扜难避害也)。
　　徼循(又作邀同古尧古吊二反下又作巡同似遵反徼遮也循行也汉书音义曰所谓游徼徼循以备盗贼也)。
　　木梗(加杏反庄子土梗耳司马彪曰土梗土人木梗亦木人耳土木相偶谓以物像人形皆曰偶耳)。
　　鞬德(或言健陟正言建他歌译云纳也)。
　　阿谭(徒南反)。

　　第八卷

　　头[弓*莫](先不音释阙文也)。
　　龀齿(初忍反毁齿曰龀说文男八月生齿八岁而为龀女七月生齿七岁而毁齿也字从齿匕声)。
　　抛钵(普交反抛掷也埤苍云抛击也)。
　　喟然(又作[(扁-戶+├)*又]同口愧口怪二反说文大息也论语云喟然叹曰何晏曰叹声也)。
　　蛎虫(力制反说文蚌属也出海中人食之也)。
　　曰喃(梵语转轮圣王名也)。
　　沆漾(上河朗反下音养并上声字楚辞云沆漾而不可滞王逸注云沆漾犹浩荡大波涛也经文作洸洋音光羊并平声字非此用也)。
　　跖翁(之石反跖补也谓补履老翁也)。
　　[怡-台+亥]焉(胡大反通俗患愁曰[怡-台+亥][怡-台+亥]亦苦也[怡-台+亥]亦恨也)。
　　[病-丙+肙]痛(乌玄反谓手足[病-丙+肙]疼也张揖杂字云痛痒[病-丙+肙]疼是也酸足是也经文作[病-丙+肙]亦同也)。

　　太子须大拏经

　　　　玄应音
　　檀特山(或言单多啰迦山或云檀陀山此译云阴山也)。
　　须大拏(女加反或言须达拏或云苏陀沙拏此译云善与亦言善施也)。
　　苍天(错郎反尔雅春为苍天注云万物生苍苍然也)。
　　愕然(字书或作咢同五各反愕惊也)。
　　为帜(古文[巾*(土/心)]同尺志反幖也通俗文私记曰帜广雅帜幡也墨子曰以为长丈五尺广半幅曰帜也)。
　　蜎蜚(一泉反字林虫貌也动也下古书飞皆作蜚同甫韦反蜚谓蜚扬也)。
　　嵚崟(去衔去吟二反下语衔宜金二反广雅云嵚崟高也亦山阜之势也)。
　　嵯峨(才何反下我多反广雅嵯峨高也楚辞注云山截檗峻蔽曰为嵯峨者也)。
　　三顀(直追反说文额出也今江南言顀头胅额乃以顀为后枕高胅之名也经文作膇未见所出也)。
　　唇[多*頁](丁可反广雅[多*頁]丑貌也经文作哆充尔丑亚二反非今用也)。
　　凸髋(徒结反抱璞子作凸凸起也苍颉篇作[穴/失]不平也经文作昳非体也下音宽埤苍髋尻也说文髀上也)。
　　下蛘(余掌反说文搔蛘礼记蛘不敢搔是也字从虫今皆作痒近字也又作痒音似羊反病名也痒非字义也)。
　　市井(子郢也周礼九夫为井方一里也白虎通曰因井为市故曰市井说文云八家一井象构干形象壅形也)。

　　佛说九色鹿经

　　　　慧琳音
　　拂柄(上纷勿反毛诗传云拂去也郑注仪礼云拂拭也又注礼记云拂除尘也广雅云拂亦除也说文拂击也从手弗声下兵命反字书云柄执也持也把也操也说文从木丙声)。
　　癞疮(上来大反考声云癞病也文字典说云恶疾也从疒赖声或作疠下楚霜反说文疮痍也从疒仓声或作创今不取也)。
　　踞其(居御反说文踞即蹲也从足居声也)。
　　啧数(上争格反广雅喷怒也责让也说文啧大呼也从口责声或从言作謮也)。
　　羼提(察限反梵语)。

　　菩萨睒子经

　　　　玄应音
　　麋鹿(美悲反苍颉篇云以冬至解角者说文鹿属也)。
　　傍偟(蒲光反下胡光反傍偟俳徊也)。
　　礏礏(五合五阖二反埤苍磼礏高貌也磼音才合反经文作俨俨非也)。

　　佛说睒子经

　　　　慧琳音
　　沟坑(上苟侯反说文水渎广四尺深四尺谓之沟也从水冓声也下客庚反苍颉篇云坑谓沟壑陷也古今正字坑墟也堑也从土亢声也亢音康浪反)。
　　熊罴(上许弓反说文似豕山居冬蛰舐其掌掌似人掌也古今正字从能从灬下彼眉反郭注尔雅云似熊而长头高脚猛憨多力能拔木也说文如熊黄白色也从冈从熊憨音呼甘反)。
　　蹈地(桃到反刘兆注谷梁云蹈履也广雅蹈行也说文践也从足舀声舀音遥小反)。
　　怖遽(渠御反杜注左传云遽畏惧也考声遽亦惧也说文从辵豦声也经从心作懅非也辵音丑略反)。
　　彷徉(上薄忙反下余章反国语云屏营彷徉于山林之中也顾野王云彷徉犹俳徊也古今正字二字并从彳羊方皆声也彷亦音房今不取也彳音丑尺反)。
　　果蓏(下骡果反郑注周礼云果桃李之属也应邵注汉书云木实曰果草实曰蓏考声云蓏蔓生之子瓜瓠之属也文字典说云果实未熟不鬻于市象形果在水上也经文从草作果俗字也蓏说文从草[瓜*瓜]声[瓜*瓜]音庾也)。
　　扪摸(上莫奔反下门傅反声类云扪亦摸也郭注方言云摸谓抚循之也顾野王云摸[打-丁+索]也说文扪即抚持也循即摩也二字并从手门莫皆声循音旬[打-丁+索]音乘作反)。

　　太子墓魄经

　　　　玄应音
　　袭续(古文戮同辞立反袭受也广雅袭及也亦合也仍也)。
　　故质(之逸反太玄经受质所疑宋忠曰质问也广雅质亦问也谨也定也)。
　　蒙聩(上莫公反有眸子而无见曰蒙下五怪反生而即聋曰聩聩亦无知也)。
　　空刓(又作因同五桓反广雅云刓断也楚辞刓方以为圆王逸曰刓削也)。
　　噢咿(于六反下于只反埤苍内悲也又痛念之声也经文作哊郁喐三形并非正体也)。
　　骖驾(匆含反说文驾三马也居右而骖乘备非常也骖旁马曰騑騑音妃也)。
　　顉头(牛感反说文低头也广雅顉摇也谓摇其头也今江南谓领纳摇头为傪顉亦谓笑人为顉酌傪音苏感反)。
　　选耎(而兖反案选耎犹须臾也吕氏云少选俗谓之选耎言推托不肯为也经文或作选蠕或作潠濡非也)。
　　忸怩(又作恧同女竹反下女胝反通俗文惭耻谓之忸怩也上)。
　　才有(在哉反广雅云才暂也东观汉记仅也不久也)。
　　何訾(又作[序-予+訾]同子移反訾量也思也经作赀赀财之赀非体也)。

