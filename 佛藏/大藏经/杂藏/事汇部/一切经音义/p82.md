<!-- { "loadSidebar": true } -->
　　善知识者是我师傅(傅府遇反。师傅者尚书周官有三公三孤。言三公者谓太师太傅太保。师谓天子所师。傅谓傅相天子。保谓保安天子于德义。此公之位佐王论道以经纬国事和理阴阳有德行者乃堪也。三孤谓少师少傅少保。孤特也言卑于三公。尊于六卿。持置此三人也。玉篇曰傅犹于附如以脂粉涂附于面益乎姿质也。今案所喻虽举师傅义通于保。谓求道者得善友益已犹天子有三公三孤佐弼之)。
　　毗卢遮那摩尼宝(此云光明遍照如意宝)。
　　[梟-木+儿]雁([梟-木+儿]伏趺反似鸭而小谓之[梟-木+儿]也)。
　　俱枳罗鸟(枳经以反其鸟未详也)。
　　宝多罗树(多罗树者形如此方棕榈树其叶繁密此中然是胜宝所成也)。
　　徐摇(徐缓也摇动也)。
　　挟阁(挟弦叶反)。
　　阿卢那香(阿卢那香者此云赤色也)。
　　挂(古卖反又作挂也)。
　　钏(昌恋反)。
　　耳珰(珰得郎反释名云穿耳施珠曰珰也)。
　　婆楼那天佛(婆楼那者此云水也)。
　　国土名那罗素(那罗素者此云不懒堕也)。
　　仙人名毗目瞿沙(毗目瞿沙者具云毗沙摩乌多罗涅盘瞿娑言毗沙摩者此云无怖畏也乌多罗者最上也涅盘瞿娑者出声也)。
　　鲜荣(鲜斯然反玉篇曰鲜明也释名曰荣犹荣荣然照明之貌也)。
　　婆吒罗树(其树正似此方楸树也然甚有香气其花紫色也)。
　　尼拘律树(其树叶如柹叶子似枇杷子子下承蒂如柹然其种类耐老于诸树木最能高大也)。
　　领徒一万(孔安注书曰徒众司马彪注庄子曰徒谓弟子也)。
　　编草(编蒲典反苍颉篇曰编织也珠丛曰取物交织谓之编也字又作辫)。
　　髻环垂鬓(髻环谓盘髻如环垂环至鬓故云也)。
　　夷险道(孔安注书曰夷平也方言曰险高也)。
　　险易(易羊豉反玉篇曰险阻也郭璞注尔雅曰易平也言道路或险或平耳也)。
　　阿庾多(庾逾主反阿庾多者当此方一兆之名也)。
　　那由他(或曰那庾多当此方一亿名也)。
　　聚落名伊沙那(伊沙那者此云长直也)。
　　离诸难难(上难字那干反谓入难也下难字音那干反谓艰难也)。
　　伊那跋罗龙王(伊罗者树名此云臭气也跋罗此云极也谓此龙住昔由损此极臭树叶故致头上生此臭树因即以为名耳)。
　　难陀优波难陀(难陀此云欢喜优波此云近也)。

　　经卷第六十五　入法界品之六

　　唇口丹洁如频婆果(丹赤也洁净也频婆果者其果似此方林檎极鲜明赤者)。
　　于河渚中(渚支与反尔雅曰水中可居者曰洲小洲曰渚小渚曰沚小沚曰坻人所居曰潏沚音止坻音迟潏字决述二音也)。
　　商估(估公户反郑玄注周礼曰行卖曰商坐卖曰估估字又作贾也)。
　　贮(张吕反)。
　　福德渊(渊乌玄反说文曰水洄曰渊毛诗传曰渊深也今谓福德深奥也)。
　　挍饰(为饰故云挍饰也)。
　　鹅王羽翮(翮茎隔反珠丛曰翮谓鸟羽之本也)。
　　憩止(憩去例反珠丛曰憩息也)。
　　禀善知识(禀彼锦反孔安国注书曰禀受也字从米[稟-禾]声古文作[稟-禾]也)。
　　靡不周赡(赡市焰反珠丛曰靡无也贾注国语曰周[佫-口+用]也汉书音义曰赡足也)。

　　经卷第六十六　入法界品之七

　　游福德海(游似由以周二反说文云浮于水上也今此喻言尔)。
　　遽即往诣(遽渠预反贾注国语曰遽疾也玉篇曰遽急也)。
　　何缘致此清净众会(致陟利反颜注汉书曰致谓引而至之也)。
　　不惮(惮唐干反郑笺诗曰惮难也谓急难辛苦也难音那干反)。
　　雉堞崇峻(雉直尔反堞徒协反公羊传曰五板为堵五堵为雉百雉为城何休注曰二万尺也周十一里三十三步二尺公侯之制也礼记曰天子千雉盖受雉之城千百七十雉子男五十雉天子周城诸侯千城千城者缺其南面以受过也杜注左传曰堞女墙也崇高也堞字又作[堉-月+木]也)。
　　风黄淡热(文字集略曰淡为胸中液也骞师注方言曰淡字又作痰也)。
　　辛头波罗香(辛头者河名也谓即阿耨达池西面金牛口出水流入信度国者是也波罗此云岸也谓其香生彼河岸故以出处为名耳)。
　　阿卢那跋底香(阿卢那者此云赤色跋底者有也或云极也谓此香极有赤色堪以染绯色甚鲜明故因名耳也)。
　　乌洛迦栴檀香(乌洛迦者西域蛇名其蛇常患毒热投此香树以身绕之热毒便息故因名也或曰此蛇最毒螫人必死唯此旃檀能治故以为名耳)。
　　城名多罗幢(多罗者义翻为明净或曰精等明净也说昔有王名明净眼憧创建此城故从立名耳)。
　　怡畅心(怡与脂反毛诗传曰怡悦也汉书集注畅通)。
　　抚其孤弱(抚麸禹反汉书集注曰抚慰也郑注周礼曰抚按也杜注左传曰抚恤之也)。
　　阿那罗王(此云无猒足也或云普可畏声言其王可畏声名普遍诸国也)。
　　以为其脐(脐字宜从肉经本有作齐者谬也)。
　　十万猛卒(卒作没反方言曰南楚东海之间呼隶人给事者谓之卒也)。
　　褊(方缅反字宜从衣作)。
　　攘臂嗔目(攘如羊反孟子曰攘臂而下车顾野王曰攘谓除去衣袂而出臂也袂音弥励反袖也)。
　　挑(天雕反)。
　　曾不顾惧(广雅曰顾眷也言不眷恋身命怖惧死也)。
　　命之同坐(广雅曰命呼也)。
　　承旨(玉篇曰旨意也)。
　　富赡断其所作(断都管反说文曰断截也孔安注书曰断绝也)。
　　靡不该练(珠丛曰靡无也广雅曰该咸也包也小雅曰该[佫-口+用]也珠丛曰镕金曰炼煮丝令熟曰练也该字又作[目*亥]练字镕金从金煮丝从丝或从散水也)。
　　伊罗婆拏大象王(伊罗谓伊陀罗即帝释名也婆孥云出声也言此大象时出美声娱乐帝释也或曰伊谓能出也罗婆拏声也娱乐如前说)。
　　修臂(毛诗传曰修长也案玉篇修饰修长字皆从彡唯晡修字从肉也)。
　　如渔(渔御居反疑据二反说文曰渔捕鱼也字又作[泳-永+(魚/魚)][敲-高+(虎-儿+魚)]二形也)。
　　[打-丁+毛]动([打-丁+毛]呼高反搅也)。
　　城名无量都萨罗(都萨罗者都谓都罗此云喜也萨罗此云出生也言此城中出生无欢喜之事故名也)。

　　经卷第六十七　入法界品之八

　　廛店邻里(廛除连反郑注礼曰廛谓市物邸舍也谓停估客坊邸也尚书大传曰八家为邻三邻为朋三朋为里五里为邑此虞夏之制也廛字经本从厂作者谬也)。
　　岩[山/(獻-七)](巘鱼偃反说文曰岩峰也郭璞注尔雅曰巘谓山形如累重甑也字或作囐)。
　　鬻香(鬻与六反玉篇曰鬻卖也卖鬻从每羹鬻从米)。
　　摩罗耶山(具云摩利伽罗耶其山在南天竺境摩利伽耶国南界而因国以立山名其山中多出白旃檀木也)。
　　香名先陀婆(先陀婆此云名盐其香似之故以名耳)。
　　船师名婆施罗(此翻为自在也)。
　　部多宫(部多此云自生谓此类从母生者名夜叉化生者名部多也)。
　　晨晡(尔雅曰晨早也玉篇曰脯伽申也)。
　　晷漏延保(晷音轨李善注文选曰晷漏曰影也细分晷与漏别故周礼云表长八尺夏至曰晷长六寸日益南晷益长也文字集略曰漏刻谓以筒受水刻节昼夜百刻)。
　　理断(断都乱反郑注礼记曰断决也)。
　　良久(玉篇曰良犹长也长对于短非暂时也)。
　　国名输那(输音暑借上声呼正曰输罗此翻为勇猛也)。
　　城名迦陵迦林(以义翻之名相[門@(亞*斤)]诤时此据因[門@(亞*斤)]诤建国立名)。
　　波利质多罗树(具云波利耶怛罗拘毗陀罗此云香遍树谓此树根茎枝叶花实皆香普能遍熏忉利天宫)。
　　迦邻陀衣(细锦衣也)。
　　迫窄(窄侧格反玉篇曰迫犹逼也广雅曰迫狭也窄隘也窄字经作迮者俗也)。
　　婆楼那天(此云水天也)。
　　良沃田(良善也颜注汉书曰沃溉灌也言其土地有溉灌之利)。
　　庵罗林(庵罗果名状貌似此方奈其味如梨也)。
　　婆须蜜多(此云世友亦曰天友或云宝亦曰财)。

　　经卷第六十八　入法界品之九

　　唇吻(吻无粉切苍颉篇曰吻谓唇两角头边也)。
　　蹈彼门阃(蹈徒到切阃苦本切说文曰蹈蹋也阃门限也阃字又作捆也)。
　　居士名鞞瑟胝罗(此翻为缠裹也或曰包摄谓现广大身可以含容国土也胝字上声呼之)。
　　弥勒(具云昧怛[口*履]曳此翻为慈氏也)。
　　山名补怛洛迦(此翻为小花树山谓此山中多有小白花树其花甚香香气远及也)。
　　泉流萦映(萦于营切珠丛曰萦卷之也字指曰映不明也按经意言泉流交络互相缠络互相隐映故曰萦映也映字经本有作月边英者盖是胸臆)。
　　树林蓊郁(蓊乌孔切玉篇曰蓊郁谓草木茂盛也蓊字汉书相如传从竹下作翁也)。
　　迁移(迁匕延切郑注礼曰迁犹变改也毛诗传曰迁犹去也)。
　　城名堕罗钵底(此翻为门主或曰有门谓古者建立此城王之号也)。
　　壳(苦角切经本有作[穀-禾+卵]者元不是字也)。
　　迦毗罗城(具云迦比罗皤窣都言迦比罗者此云黄色也皤窣都者所依处也谓上古有黄头仙人依此处修道故因名耳)。
　　夜神婆珊婆演底(具云婆伞多婆演底言婆伞多者此云春也婆演底主当也谓于春时此神主当守护众生及诸苗稼也或曰婆罗婆萨那此云依止无畏谓与众生作依止处令离怖畏又中天竺本云跋僧多此云春生谓能生物善故借喻名耳)。
　　伫立未久(伫除吕切李善注文选云伫立貌也郭璞注尔雅曰伫企也谓举足竦望有所敬待也)。
　　方隅(隅语俱切郑玄注考工记日隅[角-土+(人/人)]也方谓四方隅谓四维也)。
　　慞惶(慞诸羊切切韵称慞惧也三苍曰惶恐也)。
　　为作灵药(灵谓神灵也)。
　　藤罗所罥(藤但登切罥古泫切切韵称卦也藤性缘物自织成罗也)。
　　欲度沟洫(沟古侯切洫许域切苞氏注论语曰方里为井井间有沟沟深四尺十里为城城间有洫洫广深八尺也)。
　　令诸世事悉得宣叙(尔雅曰宣示也说文曰叙次第也言显示得其次第也)。
　　盗塔寺物(塔具云窣堵波谓置佛舍利处也寺名依梵本中呼为鞞诃罗此云游谓众生共游止之所也三苍曰寺馆舍也馆舍与游义称相近耳又风俗通曰寺司也匡之有法度者也今诸侯所止皆曰寺也释名曰寺嗣也治事者相继嗣于内也今若以义立名则佛弟子助佛杨化住持正法同后三说若直据梵本敌对而翻则如初释也)。
　　夜久眠寐(寐弥利切毛诗传曰寐寝也玉篇曰寝谓偃卧熟也)。
　　劝喻(苍颉篇曰喻谏也)。

　　经卷第六十九　入法界品之十

　　遽发是念(遽渠虑切玉篇曰遽急也)。
