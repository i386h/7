<!-- { "loadSidebar": true } -->
　　洒落(上生贾反王逸注楚辞云如水洒地也说文云洒汛也从水丽声汛音信也)。
　　序赞(下左汉反郭注方言云赞颂所以解释物理也释名云赞称人之美者也顾野王云赞须所以佐助导引褒扬其德也古今正字从言赞声赞音同上传文作赞俗字)。
　　俊[(木-(企-止)+((人/人)*(人/人)))/大](上遵峻反尚书云克明俊德杜注左传云俊谓材绝异也白虎通云礼别名也记贤百人曰俊古今正字从人隽声隽音泉兖反或作俊亦通下霜两反孔注尚书云爽明也郭注方言云贵也说文从[爻*爻]从大[爻*爻]音隶)。
　　革躧(师滓反说文云躧即履也庄子云原宪躧履杖梨也苍颉篇云躧亦曳履徐行也案革躧者今婆罗门皮鞋是皮底三繻并无纲带亦无后跟故名革躧声类作屣与传文同屦音俱遇反)。
　　峨嵋(上音蛾下音眉案郡国志云西蜀山名)。
　　悯默(上旻殒反韵英云悯伤也下懵北反考声云悯默者情有所伤而不言也韵诠云悯亦默也从心闵声也考声云默静也从犬黑声也)。
　　锋镝(上麸逢反文颖注汉书云锋锐也说文云锋谓兵刃端也从金夆声夆音峰下丁历反广雅矢镞也说文云矢锋也从金啇声镞音宗速反啇音的)。
　　凶悖(下盆没反郑注礼记云悖犹逆也孔注尚书云悖心乱也古今正字不顺也从心孛声孛音同上)。
　　往[郫-卑+((白-日+田)/廾)](下被眉反)。
　　盥洒(汉书云凡洗物曰盥说文澡手也从臼水临皿会意字也澡音早臼音菊下洗西礼反字书从水从西传文从先作洗俗用字)。
　　漉水(上聋谷反顾野王云洒犹沥也广雅漉尽也案漉水者今之沙门以罗滤水以护生去秽故也说文从水从鹿声也)。
　　兰泓(乌宏反僧名也)。
　　庐嵸(上音闾下宗孔反埤苍云巃嵸高貌也上林赋云崇山巃嵸而崔嵬)。
　　筑神庙(上中六反说文筑捣也从木筑声筑音竹也传文作[筑/心]非也)。
　　惊跳(下音条说文云跳跃也从足兆声类作趒音训同上)。
　　虎踞(下居御反说文云踞即蹲也从足居声也)。
　　强捍(下寒旦反杜预注左传云捍犹卫也又云蔽也说文被也从手干声或从旱作捍)。
　　衣夹(下监峡反苍颉篇云夹合也广雅云重也说文云衣无絮也从衣合声)。
　　倏不见(诗育反楚辞云往来倏忽也说文云倏犬走貌也从犬攸声传文作[攸-ㄆ+熏]同也)。
　　道[契-大+石](下良灼反义与略字同僧名也)。
　　骏捷(上遵峻反尔雅云骏速也郭注云疾也说文良马也从马夋声夋音千旬反下潜叶反毛诗传云捷胜也杜注左传云捷克也说文云捷亦猎也从手疌声音同上猎音廉辄反)。
　　为番(下[女*勉][瞞-目+米]反读与翻同音韵英云递代之次也说文从田米声象兽掌文[女*勉]音芳万反[瞞-目+米]音晚烦反)。
　　洼流(泓花反广雅洼下也前第四卷已具释)。
　　形谨(斤隐反韵诠云谨慎也苍颉篇云谨信也郑注论语云敬也孝经云谨身节用与义扶同传文从邑作鄞传写错非)。
　　僧揩(坑騃反考声揩法也模也从木皆声)。
　　面迹(上绵褊反面迹者隐居也说文面响也尊壶者面其鼻也)。
　　佣书(上音容庄子云佣书于人也顾野王云役力受直曰佣古今正字从人庸声)。
　　仵庶(上音午仵庶者汉朝隐逸人名也)。
　　摧衄(下女六反说文云耻也顾野王云衄折挫其威也古今正字从血刃声传文从刃作衄通也)。
　　舛杂(上川兖反广雅舛背也顾野王云差舛不齐也说文对卧也从多相背会意字也)。
　　[家-?]寞(上古文寂字也说文正作[寂-又]安静也静默无人声也)。
　　题榜(下博广反埤苍云榜即题额也古今正字摽帜名也从片旁声)。

　　一切经音义卷第八十九


　　一切经音义卷第九十

　　　　翻经沙门慧琳撰
　　前高僧传音下卷
　　从第七尽十四。

　　高僧传第七卷

　　忘筌(上网方反下七宣反考声云筌取鱼竹笼也从竹全声庄子曰得鱼忘筌也)。
　　[仁-二+(穩-禾)]几(殷靳反桂苑珠丛云[仁-二+(穩-禾)]凭也从人隐声隐音隐下饥蚁反考声云凡案属也韵英云几所以凭也说文踞也象形传文从木作机亦可通也)。
　　[譥-言+木]魔文(上刑击反顾野王云[譥-言+木]书者所以罪责当代者晓谕慰劳百姓书也汉书云羽[譥-言+木]征天下兵裴骃注云以鸟羽插于[譥-言+木]书之上而取其势速若鸟飞也说文从木敫声中音击)。
　　萧摹(上苏雕反说文从草肃声肃字从[聿-干+巾]音女辄反[聿-干+巾]在[棩-木]上音恚缘反下莫胡反从手莫声也)。
　　较谈(上音角集训云较其优劣也或从攴作[車*支]正从爻作[車*爻]传文从交作较俗字也)。
　　伤蠹(下都固反说文木中虫也从昆从橐省声也)。
　　剖析(上普口反杜注左传云中分曰剖说文判也从刀咅声咅音他口反析音锡)。
　　翕然(歆邑反孔注尚书云翕合也说文从羽合声亦转注字也)。
　　诋诃(上低礼反苍颉篇云诋欺也广雅毁也说文诋诃也从言氐声氐音同上也)。
　　嚫遗(初靳反下唯恚反去声字假借字也文字集略云嚫施也遗赠也或从口作嚫靳音谨近反)。
　　清确(苦角反古今正字确坚也从石隺声隺音涸传文从霍作礭俗字非也)。
　　披薜荔(上毗计反下黎计反考声云薜荔草名也案薜荔藤萝蔓生附树如衣貌也)。
　　逞芬(上敕领反毛诗传逞极也韵英云通也快也古今正字从辵呈声也)。
　　弗缁(下滓师反毛诗传云黑色也说文从糸甾声也传作淄非也)。
　　弗涅(下年结反孔注论语云涅可以染皂说文云黑土在水中从水圼声圼音同上)。
　　炜晔(上韦鬼反下炎劫反王注楚辞云炜晔曰赤光盛貌也或从火作烨并形声字也)。
　　彭[凵@(甬-用+豩)](下悲旻反人名也说文从山豩声也豩音同上也)。
　　镕钧(上勇钟反汉书音义云镕钱之摸也说文冶器法铜屑之镕也从金容声下癸匀反说文云十斤曰钧从金从匀声匀音尹遵反)。
　　走窜(上緅苟反正体走字也说文趍也从夭从止下仓乱反顾野王云窜逃也文字典说鼠在穴中会意字也)。
　　麓山(音鹿毛诗传曰麓山足也山林之下也从林鹿声)。
　　即瘳(下敕留反孔注尚书云瘳差也考声病损也说文从疒翏声也翏音力幼反)。
　　张邵(常曜反人名也)。
　　桎梏(上音质下音攻沃反韵英云在手曰桎在足曰梏郑众曰两手两足各同一木也亦名杻械拘系罪人也)。
　　诱人(由酒反劝也教也形声字也)。
　　路[目*舌](火刮反埤苍[目*舌]视也从目舌声舌音还刮反从干从口也)。
　　[闔-去+太]席(上含[木*蓋]反尔雅[闔-去+太]谓之扉说文[闔-去+太]闭也从门盍声盍音合传文从畜作[門@((肱-月)/田)]非也)。
　　临淄(上音林郑注周礼云以尊就卑曰临贾注国语云临治也方言临照也说文临监也从卧品声下滓师反淄州也九州分在青州之地也杜注左传云淄水名也出泰山梁父西北入汶文字典说从水甾声甾音同上也)。
　　徐偡(泽黯反人名也偡犹齐整也)。
　　嶀嵊(上音户下音乘前第四卷已释)。
　　诔焉(上律委反周礼诔迹也累说生时德行之辞也郑注礼记诔累也说文谥也从言耒声耒音雷会反)。
　　赈施(上真忍反尔雅赈富也郭璞注云隐赈富有也说文从贝辰声)。
　　踟蹰(上雉知反下住诛反考声云踟蹰犹俳徊也广疋作踌躇踌音长流反躇音除谓犹豫也古今正字二字并从足知厨皆声)。
　　负笈(下俭劫反考声云盛书箧也古今正字从竹及声背上笈也)。

　　第八卷

　　绰有(昌灼反尔雅绰缓也毛诗笺云绰宽也文字典说宽缓也从糸卓声也)。
　　恧焉(上女六反又女力反方言恧惭也小尔疋云心愧曰恧贾注国语云耻也说文惭也从而心声)。
　　负帙(下陈栗反案帙者裹束书衣皮表也文字典说或从巾作帙俗作帙同也)。
　　猥来(上乌贿反广疋云猥众也博雅多也许叔重注淮南子猥猥揔凡也说文从犬畏声)。
　　王铄(下商灼反宋书云南乎王讳铄字林玄毛诗传曰铄美也销金也文字典说从金乐声)。
　　降跸(下音毕郑注周礼云跸谓止行者清道也若今之警跸也文字典说从足毕声)。
　　该涉(上哥哀反贾注国语云该备也方言云咸也广雅云该评也亦包也说文云兼备也从言亥声)。
　　昞有(上兵皿反或作昺亦同说文明也从日丙声或从火作炳用亦同也)。
　　王嶷(下疑棘反宋朝豫章王名也古今正字从山疑声)。
　　窆于(上悲验反郑玄注周礼云窆谓下棺也说文从穴乏声也)。
　　周颙(愚恭反人名也)。
　　悯而(眉殒反杜注左传云悯忧也古今正字形声)。
　　暀暀(王况反尔雅暀暀美也考声曰光美貌毛诗暀暀犹往往也说文光美貌也从日往往声也)。
　　持操(下草到反王注楚辞云操至也顾野王云持志贞固曰操考声立志不改也从手喿声)。
　　刘[思*劦](嫌颊反梁朝时才名之士也著书四卷名刘子与刘蟉等并皇枝贵族也)。
　　访核(下衡革反前第五卷中具释)。
　　刘瓛(言蹇反人名也)。
　　番禺(上坂官反下音愚南海广州县名也传文从阜作隅亦通与广州隔一小海)。
　　钻研(上纂鸾反孟子钻穿也考声刺也古今正字从金赞声传文从手作攒非也下砚坚反)。
　　嘲谑(上谪交反顾野王云嘲谓戏调也楚辞从口作嘲训释同下香虐反尔雅谑谓嘲戏也毛诗戏谑也说文从言虐声)。
　　蔗枣(上遮夜反即甘蔗也美草名下音早甘果名说文羊枣也从二束也)。
　　郿县(上音眉汉书地名属古扶风形声)。
　　相胁(下锨劫反公羊传胁迫也广雅怯也顾野王云以力相恐胁也文字典说胁赫也从心胁声传文从月作胁非)。
　　智敞(下昌掌反沙门名)。
　　僧韶(邵招反人名也)。
　　德冏(鬼永反僧名传文从公作冏俗字也)。
　　东莞(音官地名)。
　　[弦/心]悬(上形坚反说文[弦/心]急也从心弦声弦音同上考声及说文并作[弓*耑]古字也河南密县有[弦/心]亭传文作[怡-台+強]亦同也)。
　　记莂(彼列反分也分别与受记也)。
　　戴[幊-工+朿](下争革反方言云覆髻谓之帻说文云发有巾曰帻从巾责声[朿/貝]从束束音刺)。
　　冥寂(上觅瓶反下情亦反从宀音绵从叔音叔)。
　　寔赖(上承力反杜注左传云寔犹是也说文从宀是声传中从穴作[穴/是]非也)。
　　昙斐(非尾反斐文貌沙门名也)。
　　缄嘿(甲咸反孔注尚书缄闭也说文缄束箧也从糸咸声下瞢北反寂嘿无声也或从犬作默亦同也)。
