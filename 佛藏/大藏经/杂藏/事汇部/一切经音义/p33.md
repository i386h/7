<!-- { "loadSidebar": true } -->
　　漂没(上疋遥反考声云漂浮也没沉也说文从水票声也经中加寸作[漂*寸]愚夫妄加不成字也一切字书并无从寸作者宜除之)。
　　[乞-乙+几]阳(康浪反考声冗极也阳炎热也冗旱也说文冗字人颈也从大省象颈字下脉形也说文作亢古也)。

　　新译仁王经序

　　　　慧琳撰音
　　唐代宗皇帝制
　　皇矣(毛诗传曰皇大也匡也美也尔雅皇君也王也说文云矣者语也词也矣字声上从古以字下矢也)。
　　剪稠(上精演反考声剪截也从刀前声下长留反字书云禾穊也多也从禾从周省声)。
　　绵络(上弥编反下音洛纲杂也)。
　　罗罩(潮教反说文捕鱼器也从冈卓声案罗罩二字并从冈也)。
　　权舆(上逵袁反考声云常合道也贾注国语云权秉也从手雚声也下与诸反中从车尔雅曰权舆始也雚音观知已矣)。
　　泳沫(上音咏尔雅泳游也郭璞云潜游水底也下满钵反考声云沫止也水上沫也终也抄也形声字)。
　　逾远(庾朱反广雅逾亦远也孔注尚书云越也说文进也或作逾也)。
　　夕惕(夕夜也下体亦反孔注尚书云惕惧也毛诗心焉惕惕传曰惕惕犹切切也)。
　　微枕(上缠列反字书彻去也除也考声彻抽也说文通也从彳从支育声也育音与六反下之荏反韵诠云枕所以承头也从木冘声也冘音淫彳音丑尺反支音普卜反)。
　　假寐(弥庇反毛诗传曰寐寝也顾野王曰假寐者具衣冠坐而眠熟也说文寐从未从梦省)。
　　遏寇(上安葛反苍颉篇云遏遮也毛诗传止也孔注尚书遏绝也下口遘反考声寇贼也韵诠盛多也说文暴也文字释要云寇从攴从完是也)。
　　著星辰(张虑反易曰玄象著明莫大乎日月郑注礼记云著而不息者天也著而不动者地也又曰著犹明白也立也成也说文阙古今正字从草者也)。
　　尝澡(遭老反字指云澡盥也洗也说文洒手也从水喿声也喿音桑到反盥音管洒音洗也)。
　　缅寻(绵典反贾注国语云缅思也说文微丝也从糸面声下见前寻字从又从口从工从寸以说也)。
　　[壴*咨]夫(于记反考声云[壴*咨]哀痛声也从壴从欠口作[壴*咨]今文中从次从心作懿俗用误也训义别非本字壴竹句反之已矣)。
　　窃景行(千结反考声云私取也郑玄注礼记云盗也韩婴说小人盗自中出从穴从廿从米离声也今隶书略去廿离音先结反廿音疾)。
　　波斯匿(梵语即西国波斯匿王也从佛请说护国法请说经主也唐云日月[火/几]也)。
　　永袪(去鱼反考声云抽也集训云举也韩诗袪去也说文从衣去声也)。
　　寔惟(时职反毛诗传曰寔是也说文止也宀音绵是字从曰从疋也)。
　　乃津(上奴改反亦古文乃字也亦语词也下井寅反郑注周礼云津润也郭注尔雅云津梁也广雅同也周之已矣也)。
　　共臻(栉诜反尔雅臻至也考声云聚也集训到也张揖字诂作臸从二至以为古文臻字也象形字也)。
　　缇油(上弟奚反郑注周礼云绿色也又浅红色也说文帛赤黄色也下油者绢油也古人用以书记事)。
　　参差(上碜参反下厕师反假借字也韵诠云参差者不齐之貌参字古文或作[晶/尒]经作参俗字也)。
　　大辂(鲁固反白虎通云天子大辂字书云古者大辂为椎轮之质今加于[車*(囗@乂)]饰之华丽也)。
　　三覆(礼目反考声覆审也集训重察言语曰覆也)。
　　慨然(康爱反考声伤叹也)。
　　憺虑(上唐滥反许叔重注淮南子云心志满足也顾野王云恬静也说文安也从心詹声也下吕伫反尔雅虑思也说文谋思也从思虍声音呼)。
　　[按-女+(火/又)]缀(色邹反考声求索也追卫反贾注国语云缀连也续也从糸叕之声叕音陟劣反)。
　　褰裳(羌言反考声云抠衣也从衣从骞省声也)。
　　沃朕(乌谷反尚书曰洛乃心沃朕心贾注国语云沃美也广雅清也说文溉灌也朕我也)。
　　袭予(寻立反广雅袭及也司马彪注庄子云袭入也郭注尔雅云重也说文从衣从龙)。
　　远赍(精奚反玉篇赉持也广雅送也说文持遗也从贝齐声文中作赍俗字也)。
　　待扣(音口广雅扣打也孔注论语云扣击也说文从手口声也)。
　　伫延(除旅反广雅伫立也毛诗传云门屏之间曰伫郭注尔雅云人君视所伫立处从人宁声宁音张吕反)。
　　之籁(郎大反广雅谓之箫也大者二十四管小者十六管有二底说文三孔籥也从竹赖声)。
　　栾棘(上卢桓反礼记天子墓墓树松诸侯柏大夫栾士杨说文栾木似栏从木从栾省声也下矜力反毛诗传曰棘酸枣也郭注尔雅云颠棘[芸/木]细有刺又有商棘牛棘马棘说文似枣藂生从二束广雅棘棘箴也)。
　　弼我(贫密反孔注尚书弼辅也尔雅重也尚书大传曰天子有四邻左辅右弼前疑后承广雅弼备也大戴礼云洁廉而切直匡过而谏邪谓之弼说文弼字从二弓从[丙/一][丙/一]音添念反弜音巨丈反古文或从攴作[弓*弓*ㄆ]又作[弓*((丙*丙)/一)]也)。
　　爰令(上音员毛诗传曰爰为也于也尔雅爰曰也说文引也从[受-(冗-几)]于声[受-(冗-几)]音披表反)。
　　常衮(公稳反人名也)。
　　握椠(才敢反释名云椠板之长三尺韵诠云以板为书记也说文牍朴也从木斩声又音佥集训云削版而记事者也)。
　　邃赜(上虽醉反王逸住楚辞云邃深也下柴革反刘献注周易云赜者幽深之称也说文从[姬-女]责声也[姬-女]音夷)。
　　刊定(口干反郑注礼记云刊削也杜注左传云除也广雅刊定也说文剟也竹劣反剟亦削也具足也)。
　　较然(上音角考声较略也广雅明也尔雅宜也尚书大传较其志见其事太玄经云君子小人之道较然见矣汉书亦云较然易知也或作校亦同)。
　　钓索(所革反说文入家搜也从宀索声也考声求也取宀从市从糸俗用不从宀非也)。
　　回出(荧颖反尔雅迥远也从辵冋声音与上同经从向作迥非也辵音丑略反颖音营炅反)。
　　蹑金(黏辄反方言蹑登也广雅履也说文同蹈也从足聂声也聂音上)。
　　惋抚(乌贯反考声惋恨也桂菀珠藂云惊叹而藏于心也下芳武反从手无声也)。
　　聊纪(了雕反毛诗传曰聊且也说文从耳卯声卯音[酉-二+(人/人)]从夗者误也)。
　　旃蒙岁(之然反尔雅云在乙曰旃蒙在巳曰大荒落时永泰元年乙巳岁夏初四月也)。
　　木堇荣月(巾隐反花树名也时斗建巳四月下旬也)。

　　仁王护国般若波罗蜜多经上卷

　　三藏大广智不空奉　诏译
　　已办(上音以下白慢反郑注礼云办具也说文判也从力辩声也辩音皮免反也)。
　　技艺(上奇蚁反韵英云技艺能也说文巧也从手支声也)。
　　一滴(丁历反考声云水落也说文云水灓注也从水从啇省声也)。
　　暖性(奴管反贾逵注国语云暖温也或作暖俗用非也)。

　　仁王护国般若波罗蜜多经下卷

　　杻械(上抽柳反考声云杻桎也亦作枉枷手曰杻从木丑声下遐戒反考声梏也韵诠云穿木枷足曰械从木戒声也)。
　　枷锁(上音加考声云梏也案枷者穿木为孔枷于颈囚絷罪人之具也下桑果反或作锁俗字也)。
　　摩诃迦罗(梵语也。唐云大黑天神也。有大神力。寿无量千岁。八臂身青黑云色二手怀中横把一三戟叉右第二手捉一青羖羊。左第二手捉一饿鬼头髻。右第三手把剑。左第三手执朅吒[网-(ㄨ*ㄨ)+又]迦梵语也是一髑髅幢也。后二手各于肩上共张一白象皮如披势以毒蛇贯穿髑髅以为璎珞。虎牙上出作大忿怒形。雷电烟火以为威光。身形极大。足下有一地神女天以两手承足者也)。
　　疮疣(恻庄反韵英疮痍也或作创古文作创下有忧反疮颉篇疣病也或作疣亦通或作[病-丙+又]古字)。
　　业漂(上严劫反贾注国语云业次也取也尔雅事也郭注云业次舍也端绪也说文从华从巾下匹遥反广雅漂潎也顾野王云流也说文浮也从水票声票音同上潎音篇篾反)。
　　彗星(随锐反考声云[女*芺]星也光芒如帚帚箭草形占书云关中呼为伎女草此[女*芺]星光如伎女草形占书云所指之分有灾或作彗古作彗)。
　　砂砾(零滴反碎石也粗砂也从石从乐省声)。
　　泛涨(芳梵反贾逵注国语云泛浮也毛诗传云泛流貌也说文从凡作泛古今正从水乏声下张亮反考声云水增大砂岸崩摧延入水曰涨从水张声俗以上声呼非)。
　　[乞-乙+几]阳(上康浪反考声[乞-乙+几]极也)。
　　竭涸(何各反贾注国语涸竭亦涸也广雅涸尽也苍颉篇作[滷-├+止]古字也)。
　　降澍(朱戍反集训云时雨所灌澍润生万物也经文从雨作霔谬也多是时俗凡情妄作不成字也检一切字书并无此字非也)。
　　[木*函]盛(上霞岩反考声云木箧也韵诠云盛书盛表木箧也或作椷亦作楠古字也经作函俗字也本函谷关名也箧音谦叶反盛音成郑注周礼云在器曰盛说文云黍稷在器也从皿成声也皿音明秉反)。
　　陀罗尼中字(但取其声不求字义)。
　　[口*路](转舌呼)。
　　娜(鼻中声)。
　　孽(言竭反)。
　　捺啰(二合二合者上下两字各取半声合为一字上捺音弩纥反下啰音先取罗字上声加转舌即是下文诸有二合皆同此例啰字亦准此也)。
　　枳娘(二合上鸡以反娘取上声经从禾误也后文准此)。
　　婆(取去声并引也)。
　　嚩(无可反)。
　　惹(自攞反)。
　　晒(所戒反)。
　　儜(尼整反亦作抳)。
　　涅(宁逸反转舌也)。
　　十六大国(佛在世时各各强盛名为大国自后随其王福互相吞并今或为小国或复磨灭无其国号者也王是之也)。
　　毗舍离国(旧曰毗耶离即维摩大士所居地也七百罗汉在此国界结集圣教)。
　　憍萨罗国(唐云无斗战龙猛所化之处也)。
　　室罗筏国(即是说此经处佛在时波斯匿王所治之境也)。
　　波罗痆(拏黠反)。
　　斯国(旧曰波罗奈施鹿林在此国也)。
　　迦毗罗卫国(即如来下生之地净饭王所治之境界)。
　　拘尸那国(佛入寂灭处双树现在)。
　　憍睒(尸染反)。
　　弥国(或云憍偿弥昔优田王所治境也最初刻檀作佛形像见在此国即护法菩萨伏外道之处形彰之已矣)。
　　波吒罗国(亦波吒厘或名上茅城或名王舍城鹫峰山在此国)。

　　仁王护国陀罗尼经(三藏大广智不空奉　诏译)

　　　　(沙门慧琳音)
　　纂历(祖管反考声纂集桂苑珠藂聚也说文从糸[纂-糸]声也[纂-糸]音桑管反下力的反孔注尚书云节气之度也大戴礼云圣人慎守日月之数以察星辰之行以序四时之从逆故谓之历治也从曰[麻-(序-予)+厂]声也[麻-(序-予)+厂]音同也)。
