<!-- { "loadSidebar": true } -->
　　懊悔(乌老反文字集略懊憹奴道反尔雅懊亦忨五焕反说文从心奥声下呼会反毛诗传曰悔恨也刘瓛言蹇反注周易悔改也说文从心每声也)。
　　黔黎(上俭廉反郑氏注礼记黔首也说文从黑今声下力奚反孔注尚书[黎-(暴-(日/共))+(恭-共)]众也古今正字从黍[(鯬-魚)-禾][(鯬-魚)-禾]音利声)。
　　溘然(坎合反至也楚辞云溘奄忽而之亦至也说文从水盍音合声也)。
　　白[疊*毛](下甜颊反埤苍云[疊*毛]细毛布也考声云亦草花布也文字典说从毛叠声叠音同上)。
　　萦身(于营反收卷也说文从糸萦省声)。
　　疏通(上所初反经作踊写人误也)。
　　铃铎(上力丁反铃小铎也说文从金令声下唐洛反郑注周礼铎大铎也说文从金睾声也)。
　　[刀/田/火]鳖(上语居反水虫下必灭反考工记肉骨者也吕氏春秋山海经亦介也从黾敝声黾音猛敝音毗袂反)。
　　鼋鼍(上阮援反说文鼋大鳖也从黾元声下大河反郭璞注山海经云鼍似蜥蝪长丈余有鳞皮可以为鼓也说文水虫也从黾[咒-几+里]省声[咒-几+里]音那也)。

　　文殊师利巡行经

　　　　慧琳撰
　　晡时(上补胡反许注淮南子日行至申为晡时悲谷者日入处也顾野王云悲谷是日加申时也说文从日甫声也)。

　　佛说文殊尸利行经

　　　　慧琳撰
　　诽谤(上音斐下补浪反说文诽犹谤也杜注左传谤亦毁也大戴礼尧立诽谤之木文字典说并从言非旁俱声也)。

　　贝多树下思惟十二因缘经

　　　　慧琳撰
　　极剧(渠戟反顾野王云剧甚也说文作剧正字也从刀豦声经作剧俗字)。

　　缘起圣道经(此经未有本可音训)了本生死经

　　　　玄应撰
　　苦懑(古文懑同莫本反说文烦也苍颉篇懑闷也亦愤也)。
　　常啖(又作啖同徒感徒滥二反吃啖也)。

　　[米*舀]秆经

　　　　玄应撰
　　生穗(又作辨同辞醉反说文禾成秀人所收也)。

　　慈氏菩萨所说大乘缘生稻[卄/幹]喻经

　　　　慧琳撰
　　鹫峰(上音就下芳封反案天竺国灵山也在摩竭陀国此山高峻鹫鸟栖止此鸟形状似雕而小亦怪鸟也常食死尸若翔集聚落邑中必有死[〦/(口*口)/一/工]以此咎征故名灵鹫经文在此山说也故摽显其旧名只阇崛山梵语讹转也亦名鹫山也说文从山鸟夆就声者也)。
　　错谬(下眉救反顾野王云谬犹僻也郑玄云谬误也释名云谬差也方言诈也说文从言翏力又反声也)。
　　生茎(下幸[禾*井]反苍颉篇草本曰茎说文从草巠声音轻)。
　　植种(上乘力反郑注周礼根生之属也孔注尚书植置也方言树立也说文从木直声下钟勇反孔注尚书云种布也顾野王云谓取种布于土中也说文从禾重声也)。
　　窍隙(上企曜反郑注礼记窍孔也说文空也从穴敫声下卿逆反广雅裂也顾野王隙犹穿穴也隙壁际也说文从阜[少/日/小]声也)。
　　耽著(上都南反考声云耽嗜也孔注尚书云过乐谓之耽从女作妉亦作此媅或也)。
　　沃润(上乌谷反考声云沃灌也古今正字从水夭声也)。
　　如称(蚩证反广雅云秤度也考声正作称经作秤俗字也说文从禾称称音上同声也)。
　　低昂(上丁[前-刖+ㄅ]反博雅云垂也苍颉篇低俯也古今正字从人氐音底声经文作此[伭-〦+一]俗字也下五刚反说文高也从日卬声卬音同上也)。

　　独证自誓三昧经

　　　　玄应撰
　　句潭(下徒南反或言瞿昙弥梵言轻重也)。
　　趠第(丑挍他吊二反上林赋趠郭璞曰悬掷也说文趠远也)。
　　金赠(在镫反赠送也遗也说文以玩好之物相送曰赠)。
　　讴合(又作呕怄二形同乌侯反尔雅徒歌曰讴广雅讴喜也)。
　　钵和兰(亦言钵和罗梵言讹转也此云自恣食也)。

　　佛说自誓三昧经

　　　　慧琳撰
　　交露(交自也经作珓非也下音路也)。
　　莎呵(素河反下音河梵语)。
　　研精(啮贤反广雅云研熟也说文研[石*靡]从石幵声经作研俗字也幵音牵也)。
　　句睒(失冉反梵语西国名)。
　　揵捶(上音虔下直追反已于善敬经释讫)。

　　佛说龙施女经

　　　　慧琳撰
　　危脆(七岁反广雅脆弱也顾野王云脆肉耎易断也说文云从肉从绝省声经文从危作脆误也)。

　　龙施菩萨本起经

　　　　玄应撰
　　嘤嘤(乌耕反谓鸟鸣也尔雅丁丁嘤嘤相切直也)。
　　悢悢(力尚反广雅云谓悢悢悲然愁也)。
　　缕陈(力主反言数如丝缕多难陈也经文作屡非体也)。

　　菩萨生地经

　　　　慧琳撰
　　精庐(吕猪反考声云庐庵类也杜注左传云庐舍也说文从广严捡反卢声也)。
　　檛捶(上鵽踄瓜反考声云檛马策杖也说文从木过声也下之蕊反说文捶谓击也从手垂声)。
　　急憋(下裨列反方言急性也说文云憋恶也郭注云憋从心敝声也)。
　　诬冈(上武肤反注礼记及杜注左传云欺也郑云诬亦冈也说文从言从巫声也)。
　　抵突(上丁礼反声类中作[牛*(一/?)]字抵音底触也亦至也古今正字从角氐声也)。
　　稍稍(梢教反顾野王云稍稍侵渐也广雅云稍稍小也说文云从禾肖声)。

　　佛语经

　　　　慧琳撰
　　卑掾(铅绢反苍颉篇掾指也汉书官府掾也说文从手彖声彖音湍乱反)。

　　佛说八吉祥咒经

　　　　慧琳撰
　　颰陁(梵语也上盘钵反)。
　　因抵(丁礼反大戴礼云抵犹推也方言云抵刺也经作此抵俗字也说文从手氐音底声)。
　　无央(约章反王注楚辞央尽也说文从大在冂声广雅云央音于仰反考声云失容也经文从革作鞅与经义殊[垂-工+┬]今不取)。
　　[革*必]蜜(上频必反梵语也)。

　　八阳神咒经

　　　　玄应撰
　　肉哙(口坏反国土名也依字咽也三苍亦快字也)。

　　八吉祥神咒经

　　　　慧琳撰
　　缺减(犬悦反苍颉篇缺亏也说文从缶夫苟反夫吉穴反声下甲斩反说文减少也从水咸声也)。
　　逮得(台赖反毛诗逮及也经作逯俗字也说文从辵隶声辵音丑略反隶音第)。
　　谀讇(上庸朱反说文谀亦谄也从言臾声经作此谕是晓谕字也与经义乖也下丑冉反何注公羊传讇佞也从言阎声或经作此谄俗字也)。

　　八佛名号经

　　　　慧琳撰
　　熊罴(上音雄说文熊似豕山居冬蛰之兽从能灬必遥反声下鄙皮反郭注尔雅云罴似熊长头高脚能拔树说文黄白文也从熊罢省声也)。
　　豺豹(上床谐反豺狼属也郭注尔雅云豺脚似狗也顾野王云霜降之日豺乃祭兽是也说文从豸音雉才声下包教反毛诗亦作豹黄罴是也说文似虎圆文从豸勺常药反声也)。
　　芬馥(上芳文反下冯福反郑注仪礼云芬犹香也说文从草分声毛诗传云馥亦香也文字典说云从香复声)。

　　盂兰盆经

　　　　玄应撰
　　盂兰盆(此言讹也正言乌蓝婆拏此译云倒悬案西国法至于众僧自恣之日云先亡有罪家复绝嗣亦无人飨祭则于鬼趣之中受倒悬之苦佛令于三宝田中俱具奉施佛僧祐资彼先亡以救先云倒悬饥饿之苦旧云盂兰盆是贮食之器者此言误也)。
　　往饷(尸尚反广雅饷遗也说文饷馈也馈饷也)。
　　锭烛(音定又殿韵集云有足曰锭无足曰镫经文作挺非也)。
　　钵罗和饭(独证自担经云钵耳此释云和兰亦梵言轻重自恣食也)。
　　汪洋(乌光反下以章反楚辞云临极也渊子汪洋王逸曰大水广貌说文汪洋深广貌广雅汪汪大水也)。
　　六种亲属(汉书以奉六睹应劭曰六亲者父母兄弟妻子也苍颉篇亲爱也释名云[打-丁+親]也言相隐[打-丁+親]也)。

　　佛说报恩奉瓫经

　　　　慧琳撰
　　乳哺(上儒主反下蒲慕反许注淮南子云哺口中嚼食也说文从口甫声也)。
　　[麥*酋]饭(昌沼反字林熬米麦也说文从麦酋就由反声经文作麨俗字也)。
　　汲灌(上纪立反说文汲引水也从水反声下宫换反晏婴云灌沃也说文从水雚音桓声也)。

　　灌洗佛形像经

　　　　慧琳撰
　　脔肉(力转反字林云脔切肉也说文从肉劣专反声也)。
　　佥然(上七尖反孔注尚书云佥皆也说文从集慈入反从吅音諠从从古从字)。

　　佛说摩诃刹头经

　　　　慧琳撰
　　捼而(奴和反郑注礼记泽手挼莎也说文从手委声莎音素和反)。
　　绀黛(上甘暗反说文深青色也从糸从甘声下徒赉反说文眉黑也从黑代声也)。

　　佛说浴像功德经(三藏宝思惟译)

　　　　慧琳音
　　浴像(上瑜属反考声云浴洗也说文洛洒身也从水谷声洒先礼反)。

　　佛说浴像功德经

　　　　慧琳撰
　　麸片(上抚无反说文麦皮屑也从麦夫声也)。
　　沥取(上灵滴反苍颉篇云水下滴沥也说文从水历声也)。

　　造立形像福报经

　　　　慧琳撰
　　柔耎(而兖反博雅耎弱也从而从大或作碝也)。
　　恢上(苦回反杜注左传恢火也说文从心从灰声也)。

　　佛说作佛形像经

　　　　慧琳撰
　　拘盐(上音俱下余廉反梵语国名也)。

　　佛说内藏百宝经

　　　　慧琳撰
　　沤和(梵语于侯反)。
　　媾精(上古候反周易曰媾遇也王注云女遇男也经作此遘误也说文从女冓音与上同声)。
　　漱口(上搜皱反考声漱水激荡也礼记曰鸡初鸣咸盥漱是也说文从水欶所六反声)。
　　伞盖(上珊亶反东观汉记时天大雨上骑持伞盖顾野王云伞即盖也说文从糸散声经文作此伞未详亦俗用字)。

　　私呵昧经

　　　　慧琳撰
　　战栗(力质反杜注左传云栗谨敬也尚书云栗栗危惧是也说文从心栗声也)。
　　肃然(上修育反孔注尚书云肃敬也又曰肃严也毛诗笺云肃肃严止之貌也谥法曰强德克义曰肃说文义同从聿汝涉在[棩-木]乌玄反)。
　　炳意(上碧皿反广雅云炳明也说文云从火丙声也)。
　　有遏(安割反孔注尚书云遏绝也苍颉篇遏谓遮也说文从辵曷音褐声)。
　　僮孺(上徒东反郑注礼记云僮未冠之称也说文从人童声下如喻反孔注尚书稚子也说文从子需声俗作此[子*(舄-臼+(十/甲))]今不取)。
　　蠕动(上如允反淮南子昆虫蠕动也说文从虫耎声也)。

　　四不可得经

　　　　玄应撰
　　捻箭(又作敜同乃叶反谓以手指捻持也)。

　　梵女首意经

　　　　玄应撰
　　入馆(古换反说文客舍也周礼五十里有候馆案客舍逆旅名候馆字从食今有从舍作馆近字也)。
