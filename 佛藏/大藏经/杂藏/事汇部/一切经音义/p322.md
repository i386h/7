<!-- { "loadSidebar": true } -->
　　逃迸(上音陶广雅云逃避也说文云亡也从辵兆声传文作[這-言+(乖-千+(乳-孚))]俗字也下伯孟反郑玄注礼记云迸放流也字书亦从足作跰跰犹散也古今正字从辵并声)。
　　自揣(下初委反说文揣量也从手专声专音端也)。
　　齐镳(下彼苗反尔雅云镳谓之钀郭注云钀马勒之铁也考声云镳马排沫也说文云镳马衔也从金麃声麃音庖亦从角作[角*麃]音义并同上传文作[馬*麃]俗字也)。
　　敛翮(下衡革反尔雅云羽本谓之翮郭璞注云鸟羽根也说文羽茎也从羽鬲声鬲音格之也)。
　　随汉(上遂规反广雅云随逐也考声切韵云随国名说文从辵隋声隋音同按隋皆国名也)。
　　并骛(上正并字说文并并从两立下巫付反穆天子传曰骛驱马疾行也广雅云奔也说文从马敄声敄音武字也)。
　　鲸鲵(上竞迎反淮南子云鲸鱼[(餐-食)-又+人]而彗星见见音岘字统云鲸海中大鱼也许叔重曰鲸即鱼之王也说文云鲸海大鱼也从疆声亦从京作鲸通用传文作鲸俗字也下诣鸡反杜注左传云鲸鲵大鱼也顾野王云鲍食小鱼也说文鲵刺鱼也从鱼儿声儿音同)。
　　私觇(上正私字下谄焰反郑注礼记云觇窥视也杜注左传云觇伺也说文从见占声)。
　　淅东(上毡热反字统云淅江出会稽郡考声亦云江名也古今正字从水折声)。
　　底磺(上音止前第七卷已释讫下虢猛反广雅云铁璞谓之磺说文云磺铜铁璞也从石黄声作丱音同)。
　　东瓯(下乌侯反郭璞注方言云今临海永宁县即东瓯左海也说文从瓦区声区音同也)。
　　宗绩(下精历反声类云绩功也贾逵注国语云绩缉也古今正字从力责声也)。
　　童龀(下初觐反说文从齿七声前高僧传第二已释讫)。
　　缄避(上古咸反前高僧传第八已释讫下瞢比反瞢音墨崩反顾野王云默静不言也说文从犬黑声字书亦从曰作黑音同)。
　　玺书(上思紫反前第一卷已训释讫)。
　　有滢(下萦定反杨子云甘泉赋云犹弱水之濎滢文字典说与玉篇并同从水莹声也)。
　　癵躄(上劣员反声类云癵病也顾野王云癵谓身体枸曲也考声云手足病也文字典说从疒脔声字书从手作挛或从舛作[戀-心+舛]音义并同传文从足作[戀-心+足]俗非字也下井僻反韵略云躄跛不能行也顾野王云谓足偏枯也古今正字义同从足辟声说文正从止作[辟/止]音义并同也)。
　　痼疾(上音固说文正从古作[病-丙+古]礼记云身有[病-丙+古]疾是也前高僧传第九已释讫也)。
　　偓[跳-兆+齒](上音握下士角反应劭注史记云偓龊急促之貌也又曰其民握龊颇有桑麻业也埤苍声类并云迫促貌也说文从人屋声下龊古今正字从足齿声故汉书云偓龊亦急促貌也)。
　　郑颋(下丁冷反人名也)。
　　泉涸(下胡各反贾注国语云涸竭也字书干也说文从水固声也)。
　　终窭(下衢庚反诗云终寠且贫传文寠犹无礼尔雅云贫也字书云空也说文从穴娄声娄音楼)。
　　层巘(上赠棱反郭璞注山海经层重也王逸注楚辞云累也说文层重屋也从尸曾声下言蹇反郭璞注尔雅云巘山形如累两甑状为巘也古今正字义同从山献声)。
　　[歧-十+(矢-大+〡)]嶷(上虬移反毛诗传云[歧-十+(矢-大+〡)]嶷知意也郑玄笺云[歧-十+(矢-大+〡)]然意有所知也说文从山[支-十+(矢-大+〡)]声[歧-十+(矢-大+〡)]正[支-十+(矢-大+〡)]字从半竹下凝棘反毛诗传云嶷[愔*戈]也郑玄笺云嶷然有识别也考声云嶷然小儿生而有知也说文亦小儿有知也从口疑声传文从山作嶷非又作拟音同上也)。
　　崤函(上效交反孔注尚书云崤要塞地也杜预注左传云崤函在渑池县西说文从山肴声下音咸班固西都赋云左据函谷二崤之阻说文从弓曰声弓音呵感反考声云函关名也)。
　　[彰-章+青]渊(上音净下伊玄反僧名也前高僧传第二释讫)。
　　剜眼(上乌桓反埤苍云剜犹削也广雅义同埤苍云正从刀作[利-禾+夗]说文[利-禾+夗]挑也从刀死声[夕*匕]音琬传作剜俗字也)。
　　僧俦(下直流反僧名也)。
　　霆击(上定宁反郭璞注尔雅云霆疾雷也苍颉篇云霹雳也王弼注周易云霆电也霆雷余声也从雨廷声也)。
　　迮隘(上争革反埤苍云从定作窄声类云窄迫也字书正从竹笮郑众注周礼云笮狭也说文云迮从竹乍声考声与声类同亦从冗作窄云狭小也又作[序-予+乍]音同上下厄界反广雅云隘狭也王逸注楚辞云险狭倾危也顾野王云隘犹迫侧也说文义同从阜益声说从厄作厄俗字也)。
　　寺[王*庶](下征石反前高僧传第十卷已释讫)。
　　湮废(上壹珍反郭璞注尔雅云湮沉落也说文没也从水垔声垔音因文字集略卫宏并从水洇古文作[宋-木+(示*(色-巴+(鹵-├))/工)]音同者也)。
　　便刵(下而志反孔注尚书云刵截耳也广雅云刵截也说文云刵断耳也从刀耳声者也)。
　　糇粒(上候沟反说文从食作糇文字集略云糇干食也考声作糇云粮也下音立孔注尚书云米食曰粒说文云粒糁也从米立声糁三敢反古文从食作[立*食]音同上也)。
　　毡装(下庄状反去声字也许叔重云装犹束也说文装里也从衣壮声也)。
　　倨傲(上居御反杜预注左传云倨傲也郑玄注礼记云倨不敬也说文云倨不逊也从人居声下熬诰反孔注尚书云傲慢也博雅云荡也广雅云慢也说文云倨也从人从敖声敖正敖字也)。
　　胭颔(上燕肩反苍颉篇从口作咽与胭字同博雅咽嗌也声类云喉也考声亦从肉作胭云喉也古文从口作[嘌-示+土]又作胭音并同说文亦嗌也从口因声下含敢反方言云颔谓颐也说文从页含声嗌音厄颐音夷页音缬也)。
　　僧慑惮(上占叶反郑注礼记云慑恐惧也说文从心聂声下坛旦反郑玄笺毛诗云惮畏也广雅云惊也说文云忌恶也从心单声也)。
　　雄杰(下虔[卄/(阿-可+辛)/木]反郑玄注礼记云杰方出千人也说文从人桀苍桀音同)。
　　江漘(下顺春反毛诗云漘水涯隒也说文从水唇声隒严捡反)。
　　怜周官(上口甲反考声云恰用心貌韵略亦用心也诸字书并无此字也)。
　　钲[(屮/豆)*(色-巴+又)](上只盈反毛诗传云钲以静之郑玄注考工记云钟之体曰钲说文云钲铙也从金正声下姑午反王逸注楚辞云[豈*(色-巴+又)]以鸣之说文云鼓从岂[支-十+(矢-大+〡)]声[支-十+(矢-大+〡)]正攴字从半竹岂音竹句反也)。
　　湛露(上泽减反毛诗传云湛湛露盛貌也说文从水从甚声下露者韩诗外传云露覆也贾逵注国语云露[蓋-去+干]也说文云露润泽也谓夭之津液所以润万物也从雨路声者也)。
　　晞晨(上许依反毛诗传云晞干也说文从日希声也)。
　　瘗于(上英[利-禾+又]反尔雅云瘗埋也郭璞注曰瘗谓微幽藏也说文从[瘞-土]土声[瘞-土]音惬古文作陕音义并同也)。
　　含嚼(下匠爵反许叔重注淮南子云嚼咀也广雅云嚼犹茄也说文云[(采-木+(罩-卓+鬯))*又]也从口[爵-(即-ㄗ+寸)+(鬯*又)]声[(采-木+(罩-卓+鬯))*又]正[爵-(即-ㄗ+寸)+(鬯*又)]字者也)。
　　续高僧传第二卷
　　从六尽十。

　　一切经音义卷第九十二


　　一切经音义卷第九十三

　　　　翻经沙门慧琳撰

　　续高僧传卷第十一　从十一尽十六

　　杞梓(上音起木名也山海经东始之山有木状如杨而赤理其汁如血无实名曰杞下兹死反南方木名也相梓漆堪作琴瑟说文并从木形声字也)。
　　勍锋(上竞迎反左传云勍敌之人也说文强也埋苍健也广雅武貌从力京声也)。
　　伫聆(上除吕反字镜伫立待也或作伫宁音训同下力丁反韵诠云聆听也或从立作聆说文从耳令声)。
　　亟动(上矜力反说文从二从古人从口从又韵英云亟急也天地之间人于手口最急会意字也)。
　　自揣(初委反除也量也说文从手专声也)。
　　齐镳(表苗反今之马衔上排沫也传文从马作騼非也)。
　　夐古(血县反考声云远也营求也说文从人从皿旻声也[ㄇ@儿]音营旻音兄域反)。
　　王頍(窥绢反说文头小锐举头也从支页窥音鈌规反)。
　　砥砺(上音止下音例尚书孔注云砥细于砺皆磨石也山海经云出崦嵫山多此石)。
　　有滢(萦定反水澄湛之貌也)。
　　[戀-心+足]躄(上力传反下卑亦反不具足也前已训也)。
　　蕲州(上音其)。
　　层巘(上贼棱反下言謇反山岩也)。
　　崤函(上户交反下音咸也)。
　　寺墌(征亦反基也)。
　　郿(音眉县名也)。
　　卓荦(力卓反考声云高貌也言其人英杰俊彦也)。
　　雄憨(呼滥反玉篇引毛诗传憨愚也从心敢声)。
　　常莅(梨至反考声临也从草位声)。
　　江漘(顺春反韵英云水涯际也郭注尔雅云崖上平坦而下水深者为漘不发声也从水唇声也)。
　　止泊(膊莫反王注楚辞云泊止也水中可居止曰泊从水白声)。
　　钲鼓(上之盈反毛诗传曰钲以静之鼓以动之说文铙也从金正声)。
　　麈尾(上音主毛扇也象麈鹿之尾以宝饰其柄名麈尾扇讲论者以为谈柄也)。
　　慰赙(符付反与附同音郑注周礼云谓赠[(哭-、)/大/巳]家死衣助不足也归死者曰[賜-勿+月]归生者曰赙[賜-勿+月]音礼讽反说文从贝尃声)。
　　瘗于(于罽反尔雅云祭天曰燔柴祭地曰[厂@坴][卄/埋]郭璞曰幽藏也[病-丙+坴]埋也)。

　　续高僧传卷第十二

　　恭撝(毁为反王注周易云左右指撝也形声字也)。
　　恪慎(康各反韵英云敬也或作[各/心]恪并同)。
　　确法师(腔角反腔音可江反确或作塙碻韵英云牢固貌也确定不移也)。
　　断核(上端乱反断决狱也不衡革反汉书云审其罪也说文考实事也从西西呀贾反敫声敫音击也)。
　　暅公([罩-卓+山]邓反韵英云暅干也形声字亦兼会意字也)。
　　商搉(音角顾野王云搉量也)。
　　涛浦(上音桃下音普并从水)。
　　照铄(下伤灼反郭璞曰铄光明也形声字也)。
　　孝凯(开改反韵英云振旅乐名也)。
　　撤膳(上耻列反韵英云以手抽去也从手形声字也)。
　　慧昞(兵皿反皿音明丙反或昺昺明也人名也)。
　　幽赜(下柴责反幽深之称也从[〡*臣][〡*臣]音夷)。
　　抠衣(口侯反礼记两手抠衣考声搴衣也从手)。
　　傅縡(音载人名也下縡事也)。
　　霈然(音配考声云霶霈多雨貌也)。
　　仄席(上音侧书曰明明扬仄陋广求贤人也)。
