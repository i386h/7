<!-- { "loadSidebar": true } -->
　　下卷(先不音训)


　　太子本起瑞应经上卷

　　　　玄应撰
　　钱雇(书皆作顾同光护反雇犹答赛偿报之言也谓与钱得者也汉书数招顾攉金钱文颍曰谓托以金钱自顾续汉书贾卖官关内侯顾五百刃者与之皆是也)。
　　即探(他含反尔雅探取也注云谓摸取也说文探远取也亦试也尝试之也)。
　　享之(虚掌反尚书其有弗享孔安国曰奉上曰享亦戏也)。
　　复飨(虚掌反谓设礼以饮宾也又加羹饭曰飨飨亦劝强也)。
　　椸架(又作椸埤苍作拖同余支反竽谓之椸椸可以架衣也苍颉篇拖格也亦衣杆也经文作[卄/移]音弋支反)。
　　风霁(子诣反说文霁止也今南阳人呼两止为霁也)。
　　疆场(古文疆疆二形今作强同纪良反疆界也下丈良反又以赤反毛诗疆场翼翼传曰场畔也啜也广雅疆场界也啜音猪卫反谓两陌间道也)。
　　难暨(古文作泉同其器反暨及也至也与也)。
　　[疏-(梳-木)+委]伤(乌卧反通俗文足侄伤曰踒苍颉篇挫足为踒史记踒人不忘起是也经文作[病-丙+(宋-木+死)]非体也)。
　　入笱(姑厚反谓取鱼薄曰笋尔雅厘妇笋诗云无发我笋是也字从竹从句也)。
　　贲识(彼寄反五道神名也依字周易贲者饰也又曰贲无色也)。
　　噢咿(于六反下于只反埤苍云噢咿内悲也言痛念之声也)。
　　喁喁(鱼凶反说文众口上见也淮南子云群生莫不喁喁然仰其德是也经文作颙非字义也)。
　　隐遁(今作遽[這-言+彖]二形同徒顿反广雅遁避也去也说文遁迁也亦退还也逃也)。
　　和埴(时力反尚书厥土赤盐坟孔安国曰噢土曰盐释名云盐者腻也如胎之腻)。
　　[起-巳+(蝷-虫)]踔(丑白丑角二反字宜作[起-巳+(蝷-虫)]谓半步曰[起-巳+(蝷-虫)])。

　　下卷

　　栽蘖(古文作[木*獻][檎-离+羊]不三形同五割反尔雅云蘖余也载也言木余载生蘖栽也)。
　　喑唶(又作谙同于禁反下又作諎同子夜反说文喑唶大声也声类喑唶大呼也)。

　　过去现在因果经第一卷

　　　　玄应撰
　　旆兜(蒲带反国名也正言迦毗罗跋兜译云迦毗罗者苍色也跋兜者住处也)。
　　苗裔(古文作[衣/凡]同余制反说文[衣/凡]衣裾也以子孙为苗裔者取下垂义也裔亦远也字从衣从冏音女滑反)。
　　自禁(记林居鸩二反禁犹制也止也言制止不禁也)。
　　凤翳(于丽反山海经云北海有蛇山山有鸟五辨飞至蔽曰名曰翳鸟广雅凤属也)。
　　孕妇(古文[月*黽]同余证反说文褱子也广雅孕[仁-二+身]也谓任孕子也含实曰孕也字从子从乃也)。
　　怵愓(耻律反尚书怵惕唯厉孔安国曰怵惕怀惧也亦凄怆也说文怵恐也下又作悐同他狄反惕惊也)。
　　苍头(汉书苍头应劭曰秦称民曰黔首黔黑也首头也奴曰苍头者非纯黑以别于人也)。

　　第二卷

　　旅力(力举反方言宋鲁谓力曰旅旅田力也郭璞曰谓耕垦也诗云旅力方强是也)。
　　昕赫(虚斤反说文昕且明也曰将出也赫盛也)。
　　揵陟(巨焉反马名也应云建他歌译云纳也)。
　　喷鸣(古文作歕同普寸反说文鼓鼻也苍颉篇喷吒也俯而喷仰而鸣也)。
　　圪然(今作仡同鱼讫反说文高大貌也经文作屹未见所出也)。

　　第三卷

　　老姥(又作妈同亡古反字书妈母也今以女老者为姥也)。
　　门阃(又作捆同苦本反阃门限也礼记外言不入于阃是也)。
　　曾澜(洛安反尔雅云大波为澜小波为沦言涣澜也)。

　　第四卷(先不音)


　　柰女只域经

　　　　玄应撰
　　一栽(子来反谓草木植曰栽此谓木[檎-离+羊]可栽种者也)。
　　瘤节(力周反说文瘤肿也声类瘤瘜肉也今取其义也)。
　　其杪(弥绕反礼记木细枝谓之杪通俗文树锋曰杪杪亦微小)。
　　除摒(卑政反广雅摒犹除也言摒摒谠除治也经文作屏非体也谠音丁浪反)。
　　应袭(古文作[習*戈]同辞立反左传九德不衍故袭禄杜预曰袭受也又合也仍也广雅袭及也)。
　　骗上(匹扇反纂文云谓跃上马也)。
　　睚眦(五懈鱼计二反广雅睚裂也下静计反说文曰崖也谓裂眦嗔目之貌也汉书素无眦睚史记睚眦之怨必报是也经文作睨五悌反邪视也睨非此义也)。
　　蛇虿(丑芥反诗云卷发如虿笺云螫虫也或名[草-十+(虫*虫)][剌/虫]或名蝎也[草-十+(虫*虫)]音他达反[剌/虫]音力割反)。
　　雇钱(书皆作顾同公护反案雇犹顾眄答报之雇与也)。

　　四十二章经

　　　　玄应撰
　　输敬(始榆反输尽也说文委输也广雅输写也最也)。
　　桼棰(又作漆同音七下又作[骨*(垂-┴+山)]同音瑞江南名[骨*(垂-┴+山)]北人名[骨*完][骨*完]音换)。

　　佛说长者音悦经

　　　　慧琳撰
　　白[疊*毛](下恬叶反卑苍云[疊*毛]毛布也考声云草花布也古今正字从毛叠声或从[罩-卓+水]作[(鰥-魚)*毛]经文从糸作絷非之)。
　　[怳-儿+肉]嫉(上伊玄反王逸注楚辞云悁愤满也考声云[怳-儿+肉]犹恚怒也说文从心[口/肉]声愤音坟问反嫉者害贤曰嫉说文从女疾声经作[怡-口+月]嫉俗字也)。
　　长跽(奇几反庄子云跽谓擎跽曲拳人臣之礼也考声云跽拜是跪也说文云长跪也从足忌声也)。
　　[女*芺]蛊(上夭骄反下音野)。
　　焜煌(上胡本反杜预注左传云焜犹耀也下胡光反苍颉篇云煌光也说文焜煌二字并从火昆皇皆声也)。
　　鵚枭(上通禄反毛诗传云鵚鹙也顾野王云大鸟也其羽鲜白古今正字从鸟从秃秃亦声也下古尧反已见前释)。
　　[夾/二/回]然(上生侧反郭注方言[夾/一/回]犹积也说文云爱歰也从来从[稟-禾]会意字也经作[夾/一/回]俗字也[稟-禾]音力锦反)。

　　七女经

　　　　玄应撰
　　罗轒(扶分反字比丘罗轒经文从贵作轒非也)。
　　梓棺(又作棺同即理反古者殷人上梓字林梓楸也古史云考阳作木棺有虞氏瓦棺棺完也关也)。

　　禅秘要法经卷上

　　　　惠琳撰
　　柱[肉*(遻-(這-言))](上诛缕反俗字也元本正字一点是诸字书借柱为说文有所纪止也为一点更无偏傍以难用故不传时人号一点者是本字也下昴各反考声云腭龂也从肉从单经作胖非也龂音银)。
　　劈去(上片觅反埤苍云劈犹剖也广雅云裂也说文云破也从刀辟声也经作劈非也剖音普苟反)。
　　暖熅(上奴短反说文云暖犹温也从火耎声或从日作暖暖下稳魂反广雅熅暖也说文从火温声温音温)。
　　褫落(上池尔反周易云终朝三褫也考声云褫犹[(寇-(宋-木))-元+兌]落也说文褫谓解衣也从衣虒声虒音斯亦作傂经从犬作猇或作褫并非也)。
　　观肪(下音方说文云肪肥也考声云腹中膏也古今正字从肉方声)。
　　脺俞(上芳废反下音臾前治禅病秘要经已具释经作肺俗字也)。
　　蛔虫(上音回已见前释经作蛔虫俗字也)。
　　[元*瓦]盆(上盆门反尔雅云盎谓之缶郭璞云盎即盆也说文从皿分声盎音乌朗反缶音夫苟反下音[罩-卓+山]埤苍云罂之大者为[元*瓦]郭璞注方言云零桂之郊谓罂为之[元*瓦]今江东亦言大瓮也古今正字从瓦元声经作瓫堽俗字也)。
　　噆食(上音匝前治禅病秘要经作唼俗字也)。
　　脓血(上音农)。
　　迅驶(下师事反前与噆字同释训)。
　　缭綟(上聊鸟反顾野王云缭犹绕也说文云缠也从糸尞声下怜涅反考声云綟犹结纽也亦缭綟纷纠貌也古今正字从糸戾声经作缭戾俗字也正纠字也)。
　　掣缩(上尺制反周易云其牛掣顾野王掣犹牵也说文云掣谓引而纵之也从手制声亦作挚[序-予+挈]音并同下双菊反说文云缩乱也从糸宿声)。
　　躁痒(上早告反郑注论语云躁不安静也动也从足喿声下羊两反说文榓蛘也经作痒俗字也有作[跳-兆+養]非也)。
　　嗅行者(休又反说文云以鼻就臭曰嗅从鼻臭声)。
　　透掷(上偷后反下呈戟反)。
　　蹋蹴(上谈腊反顾野王云蹋即蹴也说文云践也从足[日/羽]声经作踏非也[日/羽]音贪盍反下亲六反何休注公羊云蹴以足逆蹋之曰蹴苍颉篇云蹴犹蹑物也说文从足就声也)。
　　[爿-〡+(序-予+票)][爿-〡+(序-予+且)](上必遥反广雅云[爿-〡+(序-予+票)]谓[爿-〡+(序-予+雍)]成也考声云[爿-〡+(序-予+票)][爿-〡+(序-予+雍)]疮名也说文从[爿-〡+(序-予)]票声[爿-〡+(序-予)]音女革反票必妙反下七余反杜预注左传云疽即恶[爿-〡+(序-予+且)]名也说文云疽久[病-丙+(雍-〦)]也从[爿-〡+厂]且声且音即余反)。

　　中卷

　　大吼歙(下歆急反桂菀珠丛云吸内息引气入口也考声云歙犹吸也说文云歙犹缩鼻吸也从欠翕声吸音歆入反缩音霜六反经从口作噏俗字也)。
　　树荄(下音皆考声云荄草茎也方言树根也说文从草亥声也)。
　　泓然(乌宏反广雅云泓泓深貌也说文深大貌从水泓声)。
　　夗转(冤阮反说文云夗转即卧貌也从夕卧有节故从夕从已会意字也经作婉非也)。
　　紫绀(下甘滥反考声云绀青赤色也说文云帛染青而扬赤色也从糸甘声)。
　　[韋*(苟-口+用)]囊(上弹卖反苍颉篇云[韋*(苟-口+用)]韦囊也顾野王云所以治家用吹火令炽古今正字从韦[苟-口+用]声或从革作[韋*(苟-口+用)]亦作橐并通下诺郎反毛诗传云凡袋有底曰囊下通风气曰橐[苟-口+用]音被橐音败[喪-(畏-田)+(冗-几+(石/木))]音托[苟-口+用][喪-(畏-田)+(冗-几+(石/木))]皆从[橐-石+豕]省[橐-石+豕]音混)。
　　金铤(亭顶反)。
　　肠佣直(上船耎反说文腨足腓肠也从肉专声专音端下宠龙反毛诗传曰佣犹均也说文均直也从人庸声亦作膊)。
　　澡盥(上遭老反下官款反澡漱水瓶也受三二升)。
　　坯器(上配梅反说文云未烧瓦也)。
　　杽械(上音丑下音薤考声云桎梏也郑注周礼云木在手曰桎在足曰梏亦作杻俗字连枷也)。

　　下卷

　　蓊蔚(上乌孔反下恽勿反广雅云蓊蔚草木盛貌也考声草木丛生也古今正字云蓊蔚二字并从草翁尉皆声)。
　　蹋刀山(上谈合反广雅云蹋履也史记云处后蹋鞠是也说文践也从足[日/羽]声[日/羽]音贪盍反也)。
