<!-- { "loadSidebar": true } -->
　　怃然(上音武考声云怃失意貌也何注论语为其不达已意而非之也说文爱也一曰不动也从心无声也)。
　　咄异哉(上都讷反说文云咄相谓也从口出声)。
　　皦洁(上浇了反毛诗传云皦白也说文玉石之白也从白敫声敫音叶下音结也)。
　　婉娈(上冤阮反毛诗传云婉从也亦美貌也杜注左传云约也说文从女宛声下劣啭反字书云娈婉顺貌说文慕也从女声音劣专反)。
　　凶愎(凭逼反杜注左传云愎戾也佷也不仁也古今正字从心复声复音复)。
　　虽骍(恤营反毛诗传云赤黄色曰骍古今正字从马从辛声亦作[打-丁+辛]觲也)。
　　犁色(上履脂反何注论语云犁杂文也古今正字从牛[禾*刃]声[禾*刃]音利也)。
　　骋功(上敕领反毛诗传云骋施也杜注左传云驰也说文从马[叟-又+ㄎ]声[叟-又+ㄎ]音匹盈反)。
　　[歹*畏]垒(上乌贿反字书云[歹*畏]不智人也古今正字从反畏声集作揋通下雷猥反考声云垒头秃貌左传有[鄀-右+?]魁垒也说文从土雷省声雷音雷也)。
　　爽垲(上霜两反说文云爽明也从[爻*爻]从大篆文作爽下开亥反杜注左传云垲燥也说文高燥也从土岂声岂音恺也)。
　　峭峻(上锹醮反许叔重云峭亦峻也说文判也义同从阝肖声)。
　　剖腋(上普厚反下征亦反顾野王云剖破也说文判也从刀咅音偷豆反)。
　　羽[蚡-刀+允](始锐反说文云蜕蝉解皮也从虫兑声下文同)。
　　横馗(匮龟反说文云馗九达道似龟背故谓之馗从九首声亦作逵也)。
　　扪珠(上没奔反声类云扪摸也说文抚持也从手门声摸音门博反)。
　　有埤(婢弥反贾逵云埤犹补也说文增也从土卑声也)。
　　斐暐(上孚尾反毛诗传云斐文貌也说文分别文也从文非声易曰君子豹变其文蔚也下于鬼反说文云暐盛明貌也从日韦声是也)。
　　[斖-且+(烈-列+酉)][斖-且+(烈-列+酉)](微匪反已具释续高僧传中也)。
　　豪[禾*會](口外反字书苍颉篇说文并云糠也从禾会声集本作糩误也)。
　　鸟聒(官活反杜注左传云聒欢也苍颉篇扰耳也说文欢语也从耳舌声集本作[曷*舌]之甚也舌音滑)。
　　兽呴(呼垢反广疋云呴鸣也顾野王云兽声也贾逵呼呺也声类嗥也古今正字作呴义同亦作吽从牛句声集作呴通也)。
　　醍醐(上第奚反下户孤反考声云醍醐苏中不疑者也集本从水作湜湖字非也)。
　　饰缋(上音式下回内反古今正字云似綦赤色从糸贵声也)。
　　[(夕*(ㄗ@、))/貝]珍(上矛候反顾野王云贸犹交易也尔疋云市也卖也说文易财也从贝夗声夗音古下正[玝-十+小]字也)。

　　第七卷

　　簪佩(下陪昧反郑注周礼云佩玉所带玉也大戴礼佩上有葱衡下双璜衡牙瑸珠以纳其间天子佩白玉公侯玄玉大夫水苍玉世子瑜玉士瓀玫孔子佩象环五寸顾野王凡带物在身皆谓佩说文大带也从人几声佩必有巾巾谓之匝亦从玉作佩也)。
　　擎跽(上竞迎反亦作[敬/廾]下奇几反庄子云擎跽曲拳人以之礼也说文长跽也从足忌声也)。
　　[大/(舛-夕)]强(上跨花反考声云[大/(舛-夕)]大也说文奢也从大[舛-夕]声[舛-夕]音口寡反)。
　　枭鸩(沈赁反考声毒鸟也山海经云女几之山多鸩郭注云大如雕紫绿色长颈赤喙食蛇杜注左传鸩羽有毒以画酒饮之则死说文从鸟冗声冘音淫)。
　　郁柲(上正郁字下悲媚反梵语也)。
　　鉾[矛*(替-曰+貝)](上谟侯反下仓乱反考声云遥投矛也广疋云[矛*(替-曰+貝)]谓之鋋古今正字义同从矛赞声下文同也)。
　　诣摽(必遥反顾野王云摽谓揭表以识之也说文亦表也从木票声集作檦俗字也票同音也)。
　　蹙之(上酒育反广疋云蹙迫也郑云促也案以手摵之合从手作戚考声云推逼也古今正字从手戚声)。

　　第八卷

　　刘勰(嫌颊反人姓名也晋桓玄记室参军)。
　　增霭(埃盖反考声云霭气增霭则昏昧不明也集本作霭恐失诸字书作叆也)。
　　[火*矣]烬(上乌垓反广疋云[火*矣]热也炽也古今正字从火矣声下辞胤反正作[盡-皿+火]郑笺毛诗云火余也古今正字从火尽声)。
　　闽薮(上密斌反周礼云掌方氏掌七闽之民七者周之所般国数也山海经闽在海中也说文南越蛇种也从虫门声下苏口反)。
　　河钩(狗侯反郭注尔疋云水曲如钩流盘桓也般钩者黄河曲名文字典说从金句声集本作鍭音侯非其义也)。
　　槎[槮-(彰-章)+小](上乍加反毛诗传云查水中浮草木也古今正字从木且声亦作槎集本作渣非也下所锦反尔疋云[槮-(彰-章)+小]谓之涔郭注云今之作[槮-(彰-章)+小]丛积此积柴于水中鱼得而入其里藏因捕取之说文积柴捕鱼名[栗-木+林]音力今反)。
　　禁锢(古护反说文云锢铸塞也从金固声也)。
　　嗑齿(上胡腊反王弼注周易云嗑合也说文从口盍音同上后有者并同)。
　　[卄/碭]花(上党浪反埤苍云莨[卄/碭]草名也说文从草砀声莨音浪砀音荡)。
　　觥魅(虢横反说文兕牛角可以饮者从角黄声或作觥与集本同下音媚)。
　　溷漫(上魂困反古今正字云溷乱也从水圂声圂音同上下蛮谏反)。
　　浃辰(上尖叶反郑注周礼云从甲至癸谓之浃曰韩诗通也说文从水夹声也)。
　　姱僈(上跨瓜反古今正字云奢也从女夸声下蛮襻反考声僈狡也字书作嫚说文从人曼声)。
　　硠[尸@技](上朗当反广疋云硠坚也石声也说文从石良声下渠戟反说文屩也从尸[敲-高+ㄐ]省声屩音脚也)。
　　劈裂(上[叟-又+ㄎ]觅反广疋云割也裂也说文破也从刀辟声)。
　　犎牛(上福逢反考声云野牛也领有隆肉者也出蜀中山海经云祷过之山多犎牛埤苍野牛也说文从牛封声)。
　　凶犷(瓜猛反说文云犬犷犷不可附也从犬广声)。

　　第九卷

　　俱倦(权院反顾野王云倦疲也广疋极也说文云疲也从人卷声集作倦恐误也)。
　　砥砺(上之履反下离[利-禾+又]反)。
　　蛟螭(上音交下耻离反山海经云限水有蛟其状鱼身而蛇尾鸳鸯食之可以为痔又况水多蛟郭云似蛇四脚小头细颈颈有白缨大者十数围夗生子如一二斛罂能吞人说文龙属也沱鱼满三千六百蛟来为之长率鱼而飞置苛韭水中即蛟去也从虫交声也)。
　　锋[金*(遻-(這-言))](上捧容反下昂各反钐也)。
　　钝刃(上豚困反)。
　　骨骼(皆额反郑注礼记云骨枯曰骼说文禽兽之骨曰骼从骨各声集本作髂音客亚反误)。
　　凉燠(忧六反说文燠热也从火奥声)。
　　痛痒(羊蒋反考声云痒痛之微者也说文作蛘义同从虫羊声下文并同)。
　　孙膑(频泯反人姓名)。
　　西棂(历丁反方言云屋梠谓之棂苍颉篇棂槛楯间也说文楯间子也从木霝声梠音吕楯音顺也)。
　　忖度(上村损反下宕各反)。
　　[日*昏]似(上敏斌反郑注礼记云琘美石次玉也山海经岐山多琘说文从玉昏声集本作碈通俗字昏音敏)。
　　驎[馬*卬](上栗珍反郭璞云色有浅深斑驳隐骄今谓连钱松也字书曰马黑唇也古今正字从马磷声下吾刚反楚辞云[馬*卬][馬*卬]若千里之驹埤苍云马摇头也古今正字马怒貌从马卬声卬音昂也)。
　　女娲(寡花反古帝号也)。
　　多稌(兔鲁反尔疋云稌稻也郑众云粳也说文牛宜稔从禾余声)。
　　无垠(呆根反考声云涯畔也古今正字从土艮声呆音吾衰反)。
　　播殖(上波磨反下时力反郑笺毛诗云播犹种也说文亦种也一云布也从手番声集本作簸是箕属非播种字也)。
　　迷瞀(矛候反郑注礼记云瞀瞀目不明也说文低目谨也从目敄声敄音武也)。
　　[(工*几)/虫]螶(上[尸@句]颙反。下强鱼反。尔疋云西方比肩兽焉与蛩蛩蛩螶虚为比螶虚啮甘草即有难蛩蛩螶虚负而走其各谓之蟨。吕氏春秋云北方有兽其名蟨。前足似兔趍则顿走则颠然则蛩蛩螶虚亦宜鼠后而兔前前高不得甘草故须蟨食之。今雁门广武县夏屋山有兽形如兔而大。相负共行土俗名之为蟨鼠。说文[(工*几)/虫]兽也从虫邛声螶从昆巨声集本作[馬*卬]駏如马非此兽也。失之甚矣。蟨音居卫反邛音同上昆音昆下文同也)。
　　庙祧(他雕反礼记云远庙为祧郑云祧之言超也上去意也迁庙之主以昭穆合藏二祧之中古今正字从示兆声)。
　　坛墠(上堂丹反下蝉阐反孔注尚书云筑土为坛除地为墠说文云坛祭场也墠野也二字并从土亶单皆声后有准此也)。

　　第十卷

　　疮痏(为轨反苍颉篇云欧伤也说文[病-丙+共]痏也从疒有声疾音施也)。
　　滞甃(皱瘦反说文甃井甓也从瓦秋声甓音鼙觅反)。
　　之蛙(乌娲反考工记云所谓以脰鸣者也说文虾蟆也从黾圭声黾音猛亦作蛙也)。
　　舟航(鹤郎反毛诗传云航渡也顾野王云今谓所以济渡之舟为航古今正字义同从舟亢声亦作斻音[利-禾+(罩-卓+止)]也)。
　　嘉抃(别变反考声云抃抚掌也说文作[木*弁]云拊手也从手弁声弁音同集本作抃通也)。
　　无[敲-高+睪](盈迹反孔注尚书云[斀-(句-口+虫)+(羍-干+十)]鬲也说文懈也古今正字终也从支睾声睾亦集本作斁误下文同也)。
　　踳沦(上春准反司马彪注庄子云踳杂不同也许叔重相背也古今正字差也从足春声亦作舛偆淮南子作舛音义并同也)。
　　掴[絅-口+又](上居碧反诸字书并无此字意谓俗字也)。
　　招[保-木+(巢-果+言)](朅焉反孔注尚书云愆过也杜注左传云失也说文云此[簃-多+留]文愆字正作愆义同从心衍声或作[塞-土+心][(彳*言*亍)/心][羊*(巟-亡+口)][起-巳+(侃-(仁-二))]并同也)。
　　[彳*亶]徊(上展连反下音回考声云儃转也徊施也古今正字作邅义同从辵亶声徊从彳回声集本作儃徊误也辵音丑略反彳音敕也)。
　　挤其(上齐系反字书云挤坠也方言灭也广疋推也说文排也从手齐声)。
　　徐绲(昆本反人姓名梁黄门侍郎也)。
　　王暕(奸限反人姓名)。
　　柳恽(上正柳字下郁吻反人姓名也吻音闻粉反)。
　　柳憕(音澄人名)。
　　摛机(上敕知反考声云摛陈布也左思蜀都赋摛藻掞天说文舒也从手离声离音同上)。
　　惵惵(恬叶反顾野王云惵犹惧也东京赋云惵惵黔首是也古今正字义同从心枼声枼音叶)。
　　碌碌(卢谷反埤苍云碌碌多砂石也古今正字义同从石录声录音禄)。
