<!-- { "loadSidebar": true } -->
　　拘邻(贤劫经作居伦大哀经作俱轮或作居邻皆梵言讹此译云本际第一解法者也经中尊者了本际是也普曜经云俱邻者解本际也阿若者言已知正言解了拘邻亦姓也此乃憍陈如讹也中本起经云初五人者一名拘邻二名颇陛三名拔提四名十力迦叶五名摩男拘利也)。
　　洋铜(以良反谓煮之消烂洋洋然也三苍洋大水也尔疋洋溢也洋溢众多也取其义也)。
　　如拒(其吕反此外道瓶圆如瓠无足以三杖交之举于瓶也诸经中或作三奇立拒或言三叉立拒皆是也)。

　　第十一卷

　　饥馑(古文[飢-几+乏]同凡治反下奇镇反尔疋谷不熟为饥蔬不熟为馑蔬菜也李巡注云凡可食之菜皆不熟曰馑又春秋谷梁传曰二谷不升曰饥三谷不升曰馑五谷不升谓之大饥升登也登成也)。
　　呵梨勒(此云天主持来此果为药功用至多如此间人参石斛等无所不入也)。
　　撰集(三苍作[莫/(夗-夕)]同助免反广雅撰定撰亦述也申述音示聿反述谓训其义理也尔疋述修也循行也)。

　　一切经音义卷第七十二


　　一切经音义卷第七十三

　　　　翻经沙门惠琳撰
　　音阿毗昙甘露味论二卷　玄
　　随相论一卷　玄
　　尊婆须蜜论十卷　玄
　　三法度论二卷　玄
　　入阿毗达磨论二卷　琳
　　诚实论二十卷　玄
　　立世阿毗昙论十卷　玄
　　解脱道论十二卷　玄
　　舍利弗阿毗昙论二十二卷　玄
　　五事毗婆沙论二卷　琳
　　鞞婆沙论十四卷　玄
　　三弥底论三卷　琳
　　分别功德论四卷　玄
　　四谛论四卷　玄
　　辟支佛因缘论二卷　玄
　　十八部论一卷　琳
　　部异执论一卷　琳
　　异部宗轮论一卷　琳
　　右十八论一百一十三卷同此卷音。

　　甘露味阿毗昙论上卷

　　　　玄应撰
　　鲁[月*烏](此古欢字音呼官反此应作腊罗盍反)。
　　心寇(卩候反尚书寇贼奸宄范宁集解曰谓群行攻剽者今取其义说文寇暴也广雅寇抄也字从完从支剽音疋妙反)。
　　忮收(与豉纪致二反依字[怡-台+(敲-高)]害)。

　　下卷(先不音)


　　随相论

　　生樝(侧家反榠[榩-文+豆]也似乌勃形大如碗味涩酢不可多啖论文作槎非体)。
　　漱糗(搜皱反下丘久反今江南言林琴柰熟而粉碎谓之糗也)。
　　三辣(字苑作萩同芦葛反通俗文辛甚曰辣江南言辣中国言辛论文作刺乖戾也刺非字体)。

　　尊婆须蜜所集论第一卷

　　　　玄应撰
　　摩渝(以朱反人名也依字渝变也)。
　　瞠尔(敕行反苍颉篇瞠直视也)。
　　懿乎(于冀反尔疋懿美也字从壹恣声论文作[聲-耳+豆]讹误久矣)。
　　跋橙(文萠反)。
　　箭筈(古活反释名云箭进也其本曰足其体曰干其末曰筈会也与弦相会也筈旁曰叉形似叉也)。
　　洿沙(一胡反大曰潢小曰洿说文洿浊水不流也)。
　　门捆(又作阃同苦本久礼记外言不入于捆注云捆门限)。
　　牙疱(彭孝反说文面生热气也今取其义论文作雹非也)。
　　蛇[虺-兀+元](古文虫螝二形同呼鬼反毒虫也韩非子曰虫有虺者一身两口争食相啮逐相杀)。
　　檀嚫(或言达嚫叉觐反此云财施报施之法名曰达嚫又案西域记云正云达[打-丁+親]拏或云驮器尼以用右手受他所施为其生福故从之立身也)。

　　第二卷


　　第三卷

　　门阈(古文云[門@洫]同吁域反又音域尔疋柣谓之阈郭璞曰门限也柣音千结反)。
　　确然(又作碻塙二形同口角反周易夫干确然易矣韩康伯曰确然坚貌也论文作搉非体也)。
　　曩昔(奴朗反尔疋曩久也犹往久古昔也)。
　　澡盥(公缓反说文澡手也凡酒物皆曰盥也不但言手)。
　　怨仇(古文述同渠牛反怨偶曰仇尔疋仇仇匹也)。

　　第四卷

　　戢不(阻立反三苍戢聚也说文从戢藏也戢敛也)。
　　缇丽(他礼反木名也)。

　　第五卷

　　骠骞(脾妙反下去焉反三昧名也)。
　　涓涓(古玄反字林水小流涓涓然)。
　　所遏(古文阏同于曷反尔疋遏止也谓逆相止为遏遏亦遮也)。
　　[目*韋][目*韋](宜作炜于匪反说文炜盛明貌也亦赤也)。

　　第六卷

　　愚戆(竹巷反李登声类集音丑巷反戆亦愚也)。
　　顽鲁(五鱞反下力古反论语参反鲁孔安国曰鲁钝也论文作卤非体也)。
　　邠坻(府贫反下古文[圪-乙+小]同直饥反此言讹也正言宾茶驮写邪此云团与旧译云给孤独犹是须达多之别名也须达多此云善与)。
　　盟誓(靡京反礼记诸侯莅牲凡国有疑会同则常其盟约之事曰盟)。
　　麑鹿(又作麛同莫奚反尔疋鹿牝麑其子麛麚音加)。
　　使吮(似兖反韵集音弋选反说文咒咒嗽也)。

　　第七卷

　　躇步(直于反踌躇踯躅也亦犹豫也踌音直流反躅音驰录反)。

　　第八卷至第十(并先不音)


　　三法度论上卷(不音训)


　　下卷

　　剉持(且卧反说文剉斫伤也案剉犹斫也)。
　　[口*戒]唤(呼戒反韵集作[口*戒][口*戒]呵也苍颉训诂作唉恚声也通俗文作譮大语也[口*戒]犹[口*戒]咄唤[口*戒]皆是也)。
　　噫气(乙戒反说文噫出息也)。

　　入阿毗达磨论上卷

　　　　沙门惠琳撰
　　畟方(楚力反案畟方者中外人间之常语也四面齐等顿方也古今正字从田从人从夊音虽会意字象田之方)。
　　罝弶(上精耶反音与嗟同案兔罝者即捕兔之网[穴/吾]也毛诗云肃肃兔罝椓之丁丁是也传曰兔罝即兔罟也郭注尔雅云罝犹遮也说文从[网-(ㄨ*ㄨ)+又]且声下强亮反案弶者捕禽兽之具大木弓上施[(ㄇ@(企-止))/肙]于兽行之道有机系取之也说文从弓从掠省声)。
　　惭愧(上藏含反下归位反前音义中已重重训释论文作惭愧亦通)。
　　勇悍(寒岸反说文悍猛也从心旱声或从手作捍或从攴犬作[旱*支]悍并通)。
　　胶漆(上教[又/又]反考工记曰鹿胶青白马胶赤白牛胶亦赤鼠胶黑色鱼胶饵犀胶黄郑曰皆谓煮取其皮作之或用角煎成顾野王云胶所以连缀物令相著也毛诗传云胶固也说文从肉翏声翏经由反)。
　　踌蹰(上长流反又音池并通韩诗云爱如不见掩手踌躇踟蹰犹踯[跳-兆+屬]也或作踟蹰犹徘徊也古今正字并从足形声字也)。

　　论卷下

　　[褒-保+可]贀坞(上[褒-保+可]音阿可反次贀音伊以反下坞音乌古反三字皆梵音字也论文书哀壹二字传写错也又脱一坞字论意说三身名句文身等此三各别如[褒-保+可]贀坞三字譬如摩醯首罗天王面有三眼涅盘经中亦具明此义体一用殊阙一不可共成一义名三聚身)。

　　成实论第一卷

　　　　玄应
　　斫斧(古文作[訊-言+畫]同竹角反说文斫斫也斫斤也)。
　　鈂扶(丈心反外道名也十二年随佛始根熟者)。

　　第二第三(先不音)


　　第四卷

　　[(ㄇ@(企-止))/齊]搦(又作泲同子礼反广雅齐漉也谓[(ㄇ@(人*人))/齊]出其汁也论文作挤子诣反挤排也非此义下奴革奴卓二反搦捉也握也漉音禄)。
　　疼痹(又作痋[月*冬]二形同徒冬反声类作癑说文疼动痛也下方二反苍颉篇云手足不仁也论文痹湿病也今言冷痹风痹皆是也)。
　　[悍-干+月](借音貌貌闷也谓状貌若[(餐-食)-又+人]因以名也)。
　　药石(攻病曰药上古人以石为针今人以铁皆谓疗病者也)。
　　鼓桴(案诏定古文官书枹桴二字同体音扶鸠反鼓椎也说文枹击鼓柄也)。
　　瓢杓(又作瓢同毗遥反三苍瓢瓠勺也丘南曰瓢[打-丁+戲]蜀人言[打-丁+戲]蠡下又作勺同是若反可以斟食者也[打-丁+戲]音羲蠡音郎底反)。
　　眼篦(补奚反小学章篦刷也今眉篦插头篦皆作也)。

　　第五卷

　　相枨(又作樘[敲-高+尚][敲-高+亭]三形同文庾反枨触也亦嫽[敲-高+尚]也)。

　　第六卷

　　桎梏(之逸反下古禄反在手曰桎在足曰梏谓杻械也)。
　　如睫(说文作[目*夾]释名作[(起-巳+毛)-走+疌]同子叶反目旁毛山东田里间音子及反论文作[睒/毛][習*毛]二形非)。

　　第七卷

　　鵽鸟(竹刮反尔疋注云今鵽大如鸽或言如鹑似雌雉鼠脚无后揩歧尾为鸟憨急群飞出于北方沙漠地也肉美俗呼名突厥雀生蒿菜之间憨音呼滥反)。

　　第八卷(先不音)


　　第九卷

　　舍庐(力居反别舍也亦寄止也黄帝为庐所以避寒暑也春秋去之冬夏居之)。
　　入支(只移反此外道鉼也圆如瓠无足以三杖交之支举于瓶也诸经中或言执三奇立拒或言三叉立拒皆是也论文作鈘非也)。
　　金枪(千羊反苍颉篇解诂云木两专锐曰枪说文枪歫也论文作锵非体也)。

　　第十卷

　　[矛*(替-曰+貝)]矛(粗鸾反[矛*贊]掷也下又作矛[戒-廾+矛]二形同莫侯反说文矛长二文也)。
　　狗咬(又作[齒*堯]同五狡反关中音也说文[齒*堯]啮骨也广雅[齒*堯]啮也注南曰咬)。
　　漩澓(似缘反说文回渊也下又作复垘三形同扶福反垘深也亦回水也)。
　　栽[檎-离+辛](则才反下古文[木*獻][檎-离+羊]木三形今作[卄/(阿-可+辛)/木]同五割反尔雅[檎-离+羊]余也载也言木余载生[檎-离+羊]栽)。

　　第十一卷

　　荤辛(许云反苍颉篇云荤辛菜也凡物辛臭者皆曰荤也)。

　　第十二卷

　　孤茕(古文茕溁二形同渠营反无父曰孤无子曰独无兄弟曰茕单也茕茕无所依也字从迅从营省声迅音虽闰反)。
　　暍死(又作[病-丙+(曷-人+乂)][火*(曷-人+乂)]二形同于歇反字林伤热也谓伤热烦闷欲死也又红紫伤风曰失色为暍作此也)。

　　第十三卷　第十四卷(先不音)


　　第十五卷

　　不啻(施豉反苍颉篇不啻多也)。
　　一桄(古文横[片*黃]二形今作桄同古黄反声类作輄车下横木也今车床梯舆下横木皆曰桄是也)。

　　第十六卷

　　猿猴(又作猿同禹烦反似猕猴而大臂长其色有黑有黄鸣声甚哀古今注云猿五百岁化为玃玃寿千岁玃音居缚反)。
　　蛰虫(迟立反说文蛰藏也兽之浅毛熊罴等亦皆蛰)。

　　第十七卷

　　考检(苦老反谓质核之也问也)。
　　土封(甫龙反起土为界曰封聚土者也)。
　　则晞(又作烯同虚衣反字林晞干也方言晞暴也北燕海岱之间谓暴为晞也)。
