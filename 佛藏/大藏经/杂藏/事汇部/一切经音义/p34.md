<!-- { "loadSidebar": true } -->
　　法蠃(卢禾反尔雅蚹蠃[虫*(虎-儿+(一/巾))]蝓也郭璞云似蜗牛而大案螺者乐器也吹作美声以和众乐从虫蠃声也经作蠡俗用谬也非本字言法蠃者说法声如蠃鼓因名法蠃也)。
　　刊梵言(口干反杜注左传云刊除也郑注杜记云刊削也广雅刊定也说文剟也从刀干声也剟音竹劣反剟亦刊)。
　　伟矣(为鬼反考声伟大也重也说文伟奇也从人韦声)。
　　乃辟(上音乃语词也下卑亦反考声辟占也字书问也说文法也从尸从辛口用法也卩音节)。
　　墙堵(上匠羊反说文墙垣蔽也从[夾/回]爿声啬音色爿音同成上经从土从[序-予+(圭/回)]非也)。
　　稽缁衣(上计奚反孔注尚书云稽考也广雅稽问也说文从旨[禾*尤]声[禾*尤]音鸡[杭-〦+ㄊ]字从尤禾声禾音鸡木字曲头也下滓师反毛诗传曰缁黑色也从糸[甾-十+乂]声也[甾-十+乂]音同上[甾-十+乂]字说文从[巟-亡]音灾从[凵@士]苦外反俗用从田者谬)。
　　京者(景英反尔雅京大也考声云丘之绝高者也说文云人所为绝高丘也从高省象高形也音公本反经从日从小作京俗字)。
　　薮泽(上涑后反考声云泽无水有草曰薮尔雅有十薮说文大泽也从廾数声下音宅孔注尚书德泽择也郑注周礼云水钟曰泽苍颉篇泽恩也说文光润从水从择省声)。
　　俾尔(卑避反孔注尚书云俾使也尔雅从也韵诠与也古今正字俾益也卑人从声)。
　　贝多(西国树名也。其叶可以裁为梵夹书写坟籍此叶粗厚鞭而难用若书多以刀画为文。然后置墨。为叶厚故也。不如多罗树叶溥耎光滑白净细好全胜贝多。其多罗树最高出众树表若断其苗决定不生。所以诸经多引为喻此等形状叵似棕榈五天皆有不及南印度者为上。西域记中具说其梵夹叶数种不同。随方国土或用赤桦木皮或以纸作或以兽皮或以金银铜叶良为诸土无纸故也)。
　　懵焉(墨崩反韵英云懵闷也惭也从心瞢声)。
　　解曰(皆騃反呼为假者非也騃音崖解反也)。
　　摩[酉*益](馨医反梵语上界天王名也唐云大自在天也)。
　　薜荔多(上音陛下音丽梵语饿鬼众也)。
　　鬼魅(眉被反或作魅老物精也)。
　　漫荼罗(梵语也义说云圣众集会处也即念诵坛场)。
　　岩窟(上雅缄反山崖也下苦骨反石穴也从穴屈声者也)。
　　掘地(逵律反穿斸也)。
　　瓦砾(力的反碎石之类也)。
　　却窴(音田说文从穴真经中从土作填非也前经已具解说)。
　　剩最(承证反考声云剩余也说文物相增加从贝朕声也剩从冉经从二贝作剩误书冉为贝也下祖悔反韵诠甚也说文从日取声从四作者)。
　　筑平(音竹以杵捣筑)。
　　毕哩(下哩字转舌二字合为一声)。
　　体(梯以反借音以响梵字也)。
　　瞿摩夷(梵语也牛粪也)。
　　间断(上间晏反下音段)。
　　捣以(当老反考声手舂也从祷省经文从鸟作捣俗字也非正体舂音束龙反)。
　　三重(直龙反言三重非是高下累作三层乃是从坛心向外周匝分为三重圣位其坛高四指量上面平如方案一切念诵坛场皆如此作)。
　　皮胶(音交煎皮消作水凝冷而成胶)。
　　糯米(奴过反)。
　　三股(音古)。
　　箜篌(应画婆罗门箜篌非是人间用者也)。
　　插枝(楚洽反)。
　　钉(去声丁迳反)。
　　木橛(拳月反一头尖钉入坛上或名杙)。
　　阏伽(梵语也即是香水器也或用金银器也或用螺杯盛香水也)。
　　践蹋(上前演反郑注礼记云践履也说文从足戋声下蹋字从足[日/羽]声经作[踏-日+田]俗字也下徒合反说文蹋亦践)。
　　跏趺(上音加下音夫前大般若中已具释)。
　　输(诗律反借音用)。
　　铎(唐洛反)。
　　[牟*含](谟含反)。
　　掏数(口甲反以指爪掏也)。
　　驶流(音使峻流水也从马史声)。
　　[寧*頁](宁顶反)。
　　十六辐(封目反画坛场中心安布陀罗尼文字作一轮以金刚为辐辐间书梵字)。

　　金刚般若波罗蜜经(后秦罗什译　慧琳音)

　　金刚(金刚宝者最坚人刚以智谕焉金字说文云五色金也黄为之长久埋不生百炼不轻从革不违西方之行生于土左右注二点象金在土中之形也从土今声也刚字说文云强也从刀冈声冈音同上从网下断从山下文罗字亦从冈也)。
　　舍卫国(梵语讹也案十二游经义译云无物不有国或云舍婆提城或言舍罗婆悉帝夜城并讹也正梵音云室罗伐悉底国此译云闻者城法镜经译云闻物国又善见律云舍卫者人名也舍卫先居此地时有国王见其地好心生爱乐舍卫遂请王住王即许之因以其名而为国号又国云多有国诸国珍奇多归此国故以为名也)。
　　祇树(梵语也或云祇陀或云祇洹或云祇园皆一名也正梵音云誓多此译为胜波斯匿王所治城也太子亦名胜给孤长者就胜太子抑买园地为佛建立精舍太子自留其树供养佛僧故略云祇树也)。
　　给孤独(亦义译也梵云阿那陀此云无亲属巨富多财誓救孤独时人以为其号古经云阿那邠邸或曰阿蓝皆是一也)。
　　唯然(维癸反案唯者谓应尊者命亟敬之辞也礼记父召无诺先生召无诺唯而起郑玄曰唯恭于诺说文唯即诺也从口隹声)。
　　四维(翼隹反广雅维隅也淮南子日天有四维也)。
　　颇有(普我反或作叵语辞也叵也)。
　　筏谕(夫[革*(卄/(ㄇ@人)/戌)]反俗字也正体从木从发作拨集训云缚竹木浮于水上或运载名之为拨南土吴人或谓之箄即筏也箄音排经中从伐作筏或从竹作筏皆非也谕字俗从口作喻也)。
　　阿兰那行(梵语也正字言阿[文*閔]拏[文*閔]音邻简反此译云无诤即无诤行或云闲静亦是无诤义也或云阿兰若也)。
　　数如是沙等恒河及经末云数佛世界(此二数字并属下句也)。
　　经云尚多无数次文云尔所恒河沙数(此二数字音霜句反并去声字也皆属上句数字说文从又从娄支音普卜反)。
　　歌利王(亦梵语也或言迦利王论中作迦蓝浮王皆讹也正云羯利王此译为斗诤王西域记云在乌仗那国瞢揭厘城东四五里是其处也古译为恶世无道王即波罗柰国王也瞢音墨崩反揭音羯厘音离)。

　　金刚般若波罗蜜经(后魏菩提流支译)

　　　　慧琳撰
　　修伽陀(或云修伽度皆梵语声转耳正梵云素[卄/(阿-可+辛)/木]多此云善逝即如来十号之一称)。
　　扪泪(莫奔反声类扪摸也毛诗传扪持也经文或作抆武粉反字林通抆拭也考声涕泣也义亦也)。
　　荷担(胡歌反又音贺广雅荷担揭也古文作[木*何]亦同下当滥反字书担负也说文从手詹声也)。
　　摩那婆(梵语或云摩纳婆或言摩纳皆梵语讹转也此译为年少净行也)。
　　歌罗分(梵语数名也下焚问反后文准此音论自解云如析一毛以为百分一分名歌罗分论以义翻名为力胜言无漏无量善法一歌罗分胜于有漏千分)。
　　数分(霜何反犹是数中转微细者乃至少许犹胜于彼或云不相似胜也)。
　　优波尼沙陀分(论中义释名为微细极至邻虚名优波尼沙陀分也)。
　　毛道(此言译者误也案梵云嚩啰此云毛婆罗此云愚以毛与愚梵音相滥故误译此为毛义翻为毛道或云毛头皆非也此译者之失矣正梵音云婆罗必哩他仡那婆罗此云愚必栗托此云异仡那此云生唐云愚生是也言毛道凡夫者义不明也)。

　　金刚般若波罗蜜经(陈朝真谛三藏译)

　　　　慧琳撰
　　偏袒(坛烂反顺时借用字也说文云衣缝解也音为丈苋反今非此义案经云偏袒者以右髆去衣露肉也彼方谓虔敬之仪极也从衣旦声说文从肉从亶作膻诗曰膻锡暴虎从肉亶声)。
　　右肩(音坚说文作肩肩髆也从肉象形字)。
　　湿生(尸入反考声云湿濡也说文幽湿也从水从一一覆也覆土而有水故湿从[茲-卄]从土经文多作湿非也湿音他匝反湿水名也在东郡东武阳陈平原东北流至千乘入海也[茲-卄]音幽)。
　　虚空可数量(上虚字从虍音呼从丘丘字或作经文有作[雨/(並-(前-刖))]非也次数字上声下量字音力长反说文云平多少称轻重曰量正从曰从童作量今隶书省也)。
　　沙数(霜句反)。
　　支提(梵语也或云脂帝浮都或云浮图皆讹也正梵音际多或曰制多此云聚相谓累宝及砖石等高以为相也)。
　　迦陵迦王(梵语古昔王名也此云斗诤即前经中波罗柰国无道王也)。
　　荷负(上音何又音贺字书荷担负也下负字说文上从人下从贝上古人字也非是力亦非刀俗多从力或从刀皆非也)。

　　能断金刚般若波罗蜜经(三藏玄奘译　慧琳音)

　　能断(团夗反上声字或去声亦通易断木为杵孔注尚书云断绝也说文截也从斤从[(茲-卄)/一/正]音绝古文绝字也今经文作[((ㄠ*ㄠ)/一/正)*斤]皆隶书从省略也或取便稳而作非正体也截正体截字也右此金刚一经即大波若中第五百七十七卷是能断金刚分也入藏目录云为与后经名目相滥故重列之其音义已具前大经本故不重出请检前文也)。

　　能断金刚般若波罗蜜多经(大周义净三藏译)

　　　　(慧琳音)
　　难量(力长反)。
　　知量(良丈反俗作量)。
　　弶伽(梵语西国河名也此借唐言以响梵字犹未全切若准梵音上弶应音为凝等反亦凝之上声也下鱼迦反为正也古经或云恒伽河或云恒边沙或云兢伽皆一也不切当也)。
　　心陀罗尼(梵语陀罗尼此云总持即心持法者也)。
　　薄伽伴(梵语或云薄伽梵或云婆伽婆或云薄伽跋帝皆佛第十号也)。
　　此金刚经更有一译在金刚般若论中(无著菩萨造隋朝岌多译者是经文具在论文中)。

　　实相般若经

　　　　慧琳撰
　　交映(英敬反韵英云旁照也考声云晖也说文从日英声经文从央作映非映音乌浪反经意也)。
　　游践(钱剪反孔注论语云践循也郑注礼记云履也从足声戋音残)。
　　唅(何甘反短声自下单书一字者皆是真言但取其声以响梵字不求字义也)。
　　唵(乌固反引声便合口)。
　　憾(含绀反引声此上三字皆真言也)。
　　淤泥(于据反字书云水底青泥也韵英云淀滓从水于声)。
　　咭唎(二合上贤结反下唎字转舌二字合为一声下二合字皆准此解也)。
　　怛缆(二合下缆字转舌引声蓝谈反)。
　　阿(上声又短声)。
　　阿(去声引)。
　　嚂(鲁甘反弹舌引声即是)。
　　底唎(二合上丁以反下唎字兼转舌二字合为一声也)。
　　障累(上章让反考声云蔽也说文隔也从阜章声下垒坠反考声家累也孔注尚书云轻忽小罪而积害毁大也刘兆注公羊传云连及也作絫会意字)。
