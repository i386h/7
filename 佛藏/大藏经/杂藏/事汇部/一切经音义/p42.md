<!-- { "loadSidebar": true } -->
　　摩揭陀(京谒反或云摩竭陀或云摩竭提皆一也西域记说即中印度境旧曰巴连弗邑其地下湿出好粳米无忧王所治之都最多圣迹也)。
　　鹫峰(音就或名灵鹫或名鹫头或名鹫台皆随俗言耳古曰耆阇崛乃梵语略也正云纥哩二合驮罗二合转舌矩吒山既栖鹫鸟又类高台因名鹫台鹫鸟栖于峰上故曰鹫峰纥痕没反也)。
　　僧伽胝(音知旧曰僧伽梨此云复衣即今僧之大衣是也下从九条上至二十五条但取奇数九种差别具如律文所说佛制入王宫时入聚落时摧伏外道时见猛兽时应着此衣)。
　　严整(征领反考声云整齐也正也理也从敕敕古敕字也正声也)。
　　超挺(上耻朝反方言远也苍颉篇逾也广雅度也王逸注楚辞云超越也说文跳也从走召声也召字从刀从口俗作召非也下廷顶反广雅挺出也考声云抗也苦浪反直也方言竟也从扌音手廷声也廷音同上从[廷-壬]余刃反壬体顶反声也)。
　　无桡(奴咬奴教二反并通广雅乱也考声曲也从木尧声)。
　　耎腻(上而兖反说文弱也从而从火经文从车作软非也本无此字下尼致反王逸注楚辞云滑也说文肉上肥也从肉贰音二声也)。
　　安膳那(梵语眼药名也此药石类也深青色兼有紫绀之色亦似金精)。
　　帝[生/(丹-、+│)](宝名也唯天帝有此青宝因号帝青也)。
　　天弓(或名帝弓即虹霓也俗呼虹字为降音诗云螮蝀皆一也)。
　　瑕秽(胡加反玉篇云玉之病也下于卫反字书不清洁也浊也)。
　　铸金(章树反顾野王曰焬铜为器曰铸说文消金也从金寿省声也)。
　　奢摩他(梵语也唐言定或云寂静一义)。
　　雁行(颜涧反或作雁毛诗传云大曰鸿小曰雁)。
　　乔答摩(梵语也义译云牛粪种或名甘蔗种或名泥土种古曰瞿昙梵语讹也)。
　　狻猊颔(苏丸反次音霓下胡滥反尔雅狻猊如[戔*(虎-儿+巾)]猫食虎豹郭璞云即师子也出西国汉武帝时疏勒王所献颔颐也)。
　　纤杂(相盐反纤细也下财合反从衣从集集五采衣曰杂)。
　　肩髆(上音坚下音博前已训释也)。
　　髀腨(上毗米反说文股外也内曰股外曰髀从骨卑声也下时耎反或作[跳-兆+專]说文足[跳-兆+非]肠也从内专音端省声也[跳-兆+非]音肥肠音长也)。
　　网鞔(上音罔下莫安反广雅鞔补也如来十指间有肉网犹如鹅足)。
　　双跖(之亦反或作跖说文云足下也)。
　　瞿拉坡(上具愚反次郎答反下普波反梵语也此谓两臀肉也臀徒魂反)。
　　蹈空(徒到反刘兆注公羊传云蹈履行也说文践也从足陷羊小反声)。
　　窃怀(千结反考声云私耻也小视也说文盗自穴中出从穴从米[├/(咼-┌+人)]音[薩-產+羊]廿音疾皆声也今省去廿作窃略也下胡乖反)。
　　那庾多(羊主反梵语西国数法名也古云那由他华严经阿僧祇品云俱胝俱胝为一阿庾多阿庾多为一那庾多三等数法中此即大数法也)。
　　俱胝(亦彼方数法华严经阿僧祇品云十万为一洛叉一百洛叉为一俱胝此则中数也)。
　　驶流(师事反苍颉篇驶疾也桂苑珠藂云疾速从马史声也经文从夬音[怡-台+左]作駃音决误也有音为决者非也下流字从水从[梳-木]土骨反从[巟-亡]略去点作流俗字也)。
　　漂没(匹遥反说文漂浮也广雅漂潎也篇篾反下门悖反杜注左传没沈也声类没溺也说文湛也从水从[刀/又][刀/又]即古文作[刀/又]字会意字)。
　　末摩(上莫钵反梵语也此云死节言人支节之中若被打被损身则死夭故云死节)。
　　毒焰(盐堑反说文火行微焰焰然也或作爓韵英云火光也或省去门作焰俗字也)。
　　痴瞽(上耻知反说文云不慧也下公午反郑众注周礼云无目谓之瞽漫漫如鼓皮也)。
　　焰魔(前大般若音义中已具说)。
　　洄澓(上音回文字音义云大水回流也下音伏考声云水旋流也或作洑也)。
　　波涛(唐劳反许叔重注淮南子云潮水踊起迁者为涛苍颉篇云大波曰涛也)。
　　耽著(上答南反韵英云耽好也呼报反考声云玩也五唤反著也从身从冘省声也下驰略反桂苑珠丛云附也汉书云至也从草从者经文作着俗字行书也)。
　　羸劣(上力为反考声云羸疲极也说文羸瘦也正瘦字也从羊[嬴-女]力为反声也下力辍反字书劣弱也从少力会意字也)。
　　六处(案梵语云阿也怛那此翻为处处谓处所出生之处也旧翻名六入失之耳梵本钵罗吠舍此云入也)。
　　惛耄(上呼昆反说文惛忘也广雅惛痴也下莫报反字书耄乱也从老毛声也)。
　　皮缓(户满反尔雅缓舒也顾野王云宽也案皮缓宽慢也从糸音觅爰音员声也)。
　　面皱(邹救反)。
　　摩纳婆(梵语也或云摩那婆或云那罗摩纳或云摩纳缚迦或云那罗摩那或但云摩纳皆语讹转也总一义耳此译云儒童)。
　　撮磨(仓活反考声云手撮取也广雅撮持也)。
　　异生(或云愚异生言愚痴闇冥不生无漏故也旧译云小儿别生以痴如小儿也或云小儿凡夫又作婴愚凡夫或云毛道凡夫或云毛头凡夫义虽是一失之远矣初释为正)。
　　旃荼罗(梵语也即是屠脍主煞守狱之人或担粪秽等上之然反次宅加反)。
　　被[弶-口+日](渠向反考声云以弓骨取鸟兽也字书云施骨于道其形似弓字从弓京声也)。
　　魔罥(决县反亦作罥或作[罩-卓+繯]考声云以绳捕也缠绾也弯板反韵英云系取也从冈肙一县反声也经云魔罥者五欲也魔王以此系缚众生也)。
　　不觉(文效反睡窹也又本音角亦通)。
　　听不(体丁反字书云听许也任也从壬声也)。

　　大宝积经卷第三十六(金毗罗天授记品菩萨藏会尽此卷)

　　健达缚(梵语虏质也唐云食香以香自资故亦云香行神或云嗅香又言寻香神或云居香山或云身有异香有言音乐神者义译也旧云乾闼婆亦云干沓和皆诸国音之轻重不同)。
　　揭路荼(亦梵语不妙也正云[卄/(阿-可+辛)/木]噜转舌拏旧曰迦娄罗或云金翅鸟已见前释)。
　　紧[打-丁+柰]洛(上经引反次奴割反歌神也人身马首女则如人端正能歌多与乾闼婆天为妻室眷属也)。
　　莫呼洛伽(或作牟呼洛并讹略不正也此云大腹行即大蟒神也有业通力能化为人也)。
　　殟钵罗花(上温骨反此即梵语唐云青莲花也其花青色叶细狭长香气远闻人间难有或名优钵罗也)。
　　钵特摩花(或云钵头摩或名钵弩摩正梵音云钵纳摩此即红莲花也或云赤黄色)。
　　拘贸陀(或云拘某陀或云拘勿头正梵音云拘牟那即深赤色莲花一云如火色也)。
　　奔荼利迦(或云芬陀利正梵音云奔[奴/糸]拏奴雅反里迦居佉反唐云白莲花其花如雪色人间希有已上四种莲花多出无热恼大龙池亦云阿耨达池)。
　　依怙(胡古反尔雅怙恃也)。
　　睹史多(梵语也。欲界中空居天名也。旧云兜率陀。或云兜术。或云兜驶多。皆梵语讹略不正也。唐云知足或云妙足。凡圣界地章云下天多放逸上天多闇钝故云知足。一生补处菩萨多作此天王。虽复万行齐功十度之中而偏修精进。婆沙论及正法念经等说彼天以宝云为地。下去大海三十二万瑜缮那。人间四百年为彼天中一昼夜。寿命四千岁。身形长二里)。
　　四洲(音州尔雅云凡水中可居曰洲言四洲者妙高山四面大海中各有一洲东曰胜身南曰赡部西曰牛货北曰高胜一一洲中身形寿量差别不等广如起世俱舍等说)。
　　殑伽沙(梵语西国河名也此河上源出无热恼池其砂微细犹如微尘不可知数故引为喻)。
　　砖瓦(章缘反下五寡反也)。
　　砾石(上音历考声云碎石也说文从石从乐省声)。
　　株[木*瓦](上张瑜反说文木根也下五骨反字书云杀树之余名为株[木*瓦]说文作瓦)。
　　毒刺(此恣反周礼刺杀也从刀朿此恣反声也经文作刺俗字也)。
　　布单那(梵语鬼名也或名富单那或云富陀那皆讹略不正也此言臭秽虽身形臭秽是饿鬼中福之最胜者)。
　　目揵连(梵语讹略也正梵音云没熊奴得蘖啰转舌唐云采菽氏此大阿罗汉上祖是采菽菉豆仙之种[(嫡-女)/衣]曰以为氏也)。
　　郁多罗僧伽(梵语即僧常服七条袈裟之名也亦名割截衣)。
　　恣汝(资四反韵英云放纵也)。
　　娆转(奴鸟反古文作嬲集训云戏谑相扰也三苍云娆弄也谑音香约反也)。
　　为一切(荣伪反韵英云助也从爪作为正也经文作为略也)。
　　为普(求危反考声云为作也下文十余字并同此音也)。
　　梯隥(上体堤反韵英云木阶也从木弟声下登亘反郭注穆天子传云隥阪也韵英云隥亦梯也字书隥坎也从阜)。
　　为桥(渠妖反考声云桥梁也字书云渡水梁也从木乔渠妖反声也经文徒有作桥非也)。
　　牢固(上卢刀反广雅牢坚也从牛从[向-口+┴]省说文[向-口+┴]取四面周币义也顾野王云牢亦固也说文云闲养牛羊圈也狂院反有从穴者非也)。
　　蹶失(上居月反毛诗传曰蹶动也贾逵注国语云蹶走也顾野王曰蹶犹惊骇行卖反急疾之意也广雅踊踶跳也或作趣蹶并同下失字说文纵也从手乙作[看-目+(乳-孚)]也)。
　　穿彻(出专反韵英云穿穴也说文穿通也从穴从牙五加反下缠列反杜注左传云彻达也说文通也从彳丑尺反从支普卜反[ㄊ/肉]声也[ㄊ/肉]音育育字从云土骨反从肉也)。
　　静虑(旧云禅定说文静审也考声安也息也集训云虑念也思也从心[虜-力]声[虜-力]音卢)。
　　匮乏(逵位反毛诗传曰匮竭也考声云匮穷也说文匣也从匚音方贵声也或作柜下凡法反尚书大传云行而无资谓之乏乏少也左氏传反正为乏古文作[足-口+(乏-之)])。
　　三摩地(梵语也唐言定或曰等持或云等至皆定义也)。
　　般罗若(上音钵梵语讹也正梵音云钵啰二合枳娘二合唐言慧古译云智慧义无不明也)。
　　萨埵(都果反梵语也唐言有情古译云众生义不切也)。
　　乐睹(五教反)。
　　躁动(早告反郑玄注论语云不安静也贾逵曰躁扰也谥法曰好变动曰躁说文性急也从足喿先到反声也)。
　　拖那(梵语讹也正云驮曩唐言施)。
　　猛励(力滞反毛诗传曰厉恶也郑玄曰犯政为恶曰励杜注左传云厉猛也谥法曰暴慢无亲曰厉杀戮无[古/手]曰厉经文从力作励误用也说文从厂呼旦反万声也)。

　　一切经音义卷第十二


　　一切经音义卷第十三

　　　　大唐翻经沙门慧琳撰
　　大宝积经音义之三
　　音卷从三十七尽五十五凡十九卷

　　大宝积经第三十七卷

　　尸罗(梵语唐云戒或云律或总云戒律藏也)。
