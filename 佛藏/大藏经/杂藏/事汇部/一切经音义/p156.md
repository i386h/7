<!-- { "loadSidebar": true } -->
　　矛斧(上谟侯反字书云兵器也说文作矛云酋矛也建于兵车长二丈象形字也古文作[戒-廾+矛]亦作鉾下音甫也)。
　　瓦砾(音历说文云砾小石也从石乐声经本作礰非也)。
　　吸[朿*欠](上虚邑反郑笺诗云吸犹引气也广雅饮也顾野王云气息入也说文内息也从口及声下双角反苍颉篇云欶[(缶-午+(夾-大+千))*欠]也说文吮也吮音旋兖反从欠束声经作嗍非也)。

　　文殊师利所说十八胜慧经一卷(无可音释)


　　文殊师利求闻持不忘陀罗尼经一卷(无可音释)


　　文殊师利菩萨求聪明辩才陀罗尼经(无字音释)


　　六门陀罗尼经一卷(无字可音释)


　　智炬陀罗尼经

　　　　玄应
　　鹥闼(上于鸡反)。
　　地篦(下补奚反)。

　　佛说拔除罪障咒王经

　　　　玄应
　　喝骠(上音曷转舌下毗曜反)。
　　癹癹(潘末反)。
　　苫么也(上音诗焰反次莫可反)。
　　谜那(迷陛反)。

　　大普贤陀罗尼经

　　　　慧琳
　　潠之(上孙寸反埤苍云潠濆洒物也顾野王以口含水喷之也古今字从水巽声经作噀俗字非正)。
　　淋鬼(上立砧反鬼名)。
　　蛊[山/毒](上音古郑注周礼云蛊者蛊物病害人也字书腹中蛊也亦云磔[目/(巠-工)]鬼亦为蛊也尔雅蛊亦[山/工/母]也考声蛊魅也文字典说从虫从皿[目/(巠-工)]音皎尧反)。
　　迦咤(下摘嫁反梵语也或作吒)。

　　阿弥陀鼓音声王陀罗尼经

　　　　慧琳
　　揽[火/几](上蓝敢反说文揽撮持也从手览声亦作揽)。

　　金刚恐怖观自在菩萨最胜明王经

　　　　慧琳
　　厌祷(下刀老反郑注周礼云求福曰祷郑众注云祷于天地社稷也包咸注论语云谓请于鬼神也说文告事求福也从示寿声[簃-多+留]文作[示*(ㄎ-一+(耜-耒))]焘音桃也)。
　　咒诅(上州救反正作酬字今以为酬答字音受由反俗行用不可改正也下侧助反郑注周礼云诅谓祝之使败也欲相共恶之也考声云诅咒骂也说文从言且声亦作[樝-木+示]或作[詛/木]又作譃经文作咀非也且音即余反)。
　　澡罐(上子老反下官[口*(丙/(敲-高))]反即铜瓶也)。
　　角络(郎各反郭璞云络绕也方言自关而东洛韩魏之间或谓绕为络也案角络者则相冲隅角也说文从糸各声)。
　　先行(衡孟反)。
　　揾三甜(上温困反韵诠内物水中也考声柱也下牒兼反)。
　　瞚目(上尸闰反经作瞬俗字也)。
　　棓(庞讲反)。
　　镵钺(上仕监反下音越正作戊)。
　　斧槊(上音甫下双角反经文作槊非)。
　　心胁(虚业反亦作[劦/貝])。
　　癫癞(上丁年反下来代反)。
　　曩誐(上囊朗反下虐迦反龙之总名)。
　　行列(上胡刚反)。
　　穬麦(上公猛反粗有[卄/(└@人)]者大麦也)。
　　犎牛(上音封野牛也)。
　　机杼(除旅反方言云杼轴织具也说文机持纬也从木予声)。
　　流辈(杯概反顾野王云辈犹部也宋忠注太玄经云类也苍颉篇比也说文作辈从车非声)。
　　紫钳(公猛反与矿同)。
　　竭涸(何洛反国语云天眼见而水涸竭也广雅尽也说文从水固声)。
　　相柱(诛缕反经文作跓非)。
　　合蔟(葱鹿反丛聚也)。

　　金刚藏大忿怒真言速疾成就经

　　　　慧琳
　　月[餩-亥+虫](时织反杜注春秋云日行迟一岁一周天月行疾一月一周天日与月一岁十二交会然虽交会而不[餩-亥+虫]者有大量不能不小有盈缩故有虽交会不[餩-亥+虫][餩-亥+虫]者有频交而[餩-亥+虫]者唯正阳之月君子忌之故有伐鼓用币之事也说文从虫从饲亦声也饲音寺)。
　　作橛(权月反考声云杙也古今正字云从木厥声)。
　　钉其(上丁定反)。
　　乌蹉娜曩(上乌古反夭仓个反娜那我反下乃郎反梵语也)。
　　陵誐(上音陵之上声下虐迦反)。
　　窑中(上余昭反说文云烧瓦电也从穴羔声)。
　　灰烬(秦进反方言火余也杜注左传云火余木也说文作[盡-((烈-列)/皿)+火]从火聿声)。

　　大威德无能胜法(无字可音)


　　一切功德庄严王经(亦无音训)


　　大药叉女欢喜母并爱子成就法

　　　　慧琳
　　娉半支迦(上匹并反顾野王云娶妻礼贤达纳征束帛相存问曰娉周礼谷圭以娉女是也说文从女[叟-又+ㄎ]声经作娉亦通也亦作聘甹音匹丁反半支迦梵语)。
　　姝丽(上昌朱反毛诗传云妹美色也方言赵魏燕代之间谓好为姝说文好色从女朱声下犁帝反广雅云丽好也说文从鹿两声音同上篆文字)。
　　耳珰(下党郎反埤苍云珰充耳释名穿耳施珠曰珰古今正字从王当声)。
　　白蠃(虏戈反经本作螺俗字也)。
　　邀祈(上伊辽反下其衣反)。
　　怕怖(上魄[襾/((看-目)*月)]反)。
　　门阃(又作捆同坤稳反)。
　　刀划(横麦反顾野王云以刀头破物也说文隹刀曰划从刀画画亦声也)。
　　于灶(遭到反礼记云土祀曰灶郑注云小神也居人间伺察小过作谴告者也说文炊灶也从穴灶省声亦作灶俗作灶经作灶并非)。
　　[仁-二+(帚/又)][打-丁+夒](上正侵字下饶夭反)。
　　病崇(虽翠反字书云神鬼为害也经作崇非也)。
　　漏泄(先列反广雅云泄泆也郑笺诗云出也发也古今正字从水曳声经作泄俗用字也)。
　　致[寧*頁](宁挺反)。
　　甜脆(上牒兼反下七岁反)。

　　诃哩底母真言法

　　　　慧琳
　　磔手(上知挌反广雅云磔张也开也案一磔手者开掌布地以头指中指为量也说文从石桀声亦作[序-予+乇]经本作搩者非也)。
　　皮胶(音[大/又])。
　　甘脆(七岁反)。
　　阏伽(上安割反梵语)。
　　[穀-(一/禾)+羊]乳(上钩候反考声云[穀-(一/禾)+羊]取乳汁也古今正字楚人谓乳为[穀-(一/禾)+羊]从羊[穀-禾]声或作[穀-(一/禾)+孑][穀-禾]音苦角反经文作构非经义也)。
　　胎孕(上泰来反下蝇甑反郑玄注周礼云含实曰孕芟其孕则其实不成广雅孕[仁-二+身]也说文云孕怀子也从子乃声或作[月*黽]也)。
　　揩齿(上坈皆反古今正字云揩摩也从手皆声也)。
　　揾苏(上温困反韵诠云内物水中也考声云柱也说文从手[咼-(炯-火)+皿]声)。

　　佛说鬼子母经一卷(无字音释)


　　佛说安宅神咒经

　　　　慧琳
　　窥人(上奎规反考声云[覤-儿+日]也视也说文从门规声亦作窥奎缺圭反)。
　　南庌(牙假反广雅云庌舍也说文庑也从广牙声庑音武也)。
　　之厢(想羊反埤苍云厢庌也尔雅云有东西厢曰庙无曰寝郭璞注云夹室客堂也古今正字从广相声)。
　　圂边(上魂困反说文云圂厕也从囗豕在其中经本作溷浊也非经义也囗音韦也)。
　　[(魅-ㄙ)-未+(网-(ㄨ*ㄨ)+又)]魉(上音[网-(ㄨ*ㄨ)+又]下音两国语云水怪也淮南子云状如三岁小儿赤黑色赤目赤爪长耳美发说文作[虫*(网-(ㄨ*ㄨ)+又)]蜽云山川之精物也并从虫[网-(ㄨ*ㄨ)+又]两皆声也)。
　　娆我(上宁了反说文娆苛也一曰扰戏弄也从尧女声或作嬲苛音何)。

　　护诸童子陀罗尼咒经

　　　　慧琳
　　[(山/(烈-列+里))*鳥]鹕(上勋运反下户辜反考声云恶乌名也案则鸺鹠之属经本作薰狐非)。
　　把拳(上巴马反下倦圆反字书云拳握掌也说文从手卷省声经作[捲-(夗-夕)+力]非)。
　　自啮(研结反说文啮噬也从齿[丰*刀]声[丰*刀]音口八反)。
　　目佉(羌迦反)。
　　[婁*殳]噫(上双角反下同下樱戒反说文云噫饱出息也从口意声)。
　　[敲-高+婁]哕(鸳劣反考声云哕气筑心喉也说文气牾也从口岁声)。
　　娆害(宁鸟反已前释讫)。

　　佛说六字咒王经一卷

　　　　慧琳
　　佉塸陀(中乌候反梵语)。
　　床铺(普布反考声云铺设也广雅云布也说文著门铺首也从金甫声经本作抪亦击也非经义)。
　　白叠线(仙箭反亦作线经作綖音延非也)。

　　佛说造塔功德经(无可音释)诸佛心陀罗尼经

　　　　慧琳
　　殑伽(梵语西国河名也上殑音凝字上声伽字借音兼伽反)。
　　凶勃(上虚恭反下盆没反顾野王云勃暴也苍颉篇猝暴也广雅盛也考声云怒也说文排也从力孛声)。

　　八名普密陀罗尼经

　　　　慧琳
　　室罗筏(音伐梵语城名)。
　　暂损(上杂敢反杜注左传云踤也说文暂不久也从日斩声踤音仓骨反)。

　　拔济苦难陀罗尼经

　　　　慧琳
　　[匚@(臾/貝)]乏(上逵位反义已前释五秘密经中经本作[木*遺]非也)。

　　幻师颰陀所说神咒经

　　　　慧琳
　　颰陀(上盘末反梵语)。
　　障蔽(下卑祭反顾野王云谓暗蔽不明也广雅云隐也说文从草敝声经作弊非也)。
　　救之(上鸠宥反广雅云救犹助也谓相起助也考声云援助也古今正字从支求声也经作林音求非也攴音普木反)。
　　锁械(上苏果反汉书音义云连锁谓以镮相钩连也古今正字从金[巢-果+貝]声经本作琐与义稍乖下骸戒反说文云桎梏也从木戒声经本作核非也)。

　　陀罗尼杂集第一卷

　　　　慧琳
　　郁烝(于物反尔雅郁气也李巡曰郁盛气也下之媵之升二反说文烝火气上行也南山云烝础柱润谓热烝上升也经文作蒸之升反尔雅蒸众也美也蒸非此义也媵音以证反础音楚柱下石也)。
　　咻咻(虚流反许主反依字噢咻痛念之声也)。
　　潢漾(胡广反楚辞潢漾而不可带王逸注潢漾犹浩荡也经文洸洋古黄反下似良以章二反二形并非今用)。
　　哹梨([午/止]尤反下依字埤苍哹吹气声也)。

　　第二卷

　　[冠-寸+支]贼(口候反尚书寇贼奸宄范寗集解曰寇群行攻剽者也说文寇暴也广雅寇钞也剽音芳妙反也)。
　　相薄(补莫反小尔雅薄迫韦昭注汉书云气往迫曰薄蚀经文作广博之博非也)。
　　六府(趺宇反广雅府聚也白虎通曰人有六府谓大肠小肠膀疣胃三焦胆也)。
　　三膲(子遥反白虎通六府有三膲肾之府也肾主写三膲亦以凑液吐故也上膲若雾中膲若漏下膲若渎经文作焦烧余也焦非字义)。
　　一线(今作线又作[(衡-彳+糸)-亍+羊]同私贱反谓缝衣缕)。
