<!-- { "loadSidebar": true } -->
　　龛室(上苦含反广雅龛盛也取也尚书大传龛克也案龛室者如今之檀龛之类也于大塔四面安其小龛如室故言龛室此小室中有种种形貌如檀龛像也说文从龙含省声)。
　　网幔(莫半反在旁曰帷在上曰幔若音武安反作鞔幔上网以宝饰之如幰之庄严名宝网幔也)。
　　宝交露幔(幔以承露以宝交饰又幔或露或覆俱以宝交饰又以宝交杂覆露于幔又显露定幔以宝交饰皆得名宝交露幔也)。
　　林薮(桑苟反[(林/日)*ㄆ]木为林泽中无水曰薮也)。
　　各赍(节稽反持财遗人也字从贝齐声古文作赍)。
　　满掬(弓六反二手掬取也物在手或作匊)。
　　关钥(余灼反方言关东谓之键关西谓之钥古文作钥同有从竹作籥乐器也非经义)。
　　旡央(约良反梵云阿僧企耶云无央数央尽也有作鞅于两反说文颈靼非此中义靼音之列反)。
　　在在所往(在在者所住在处所往者所往至处有作住非也在以住故)。
　　远掷(程戟反投弃也古作擿)。
　　手把(罢巴反或作爬爬搔也掊也今从掊义掊音蒲交反并从手也)。
　　提婆达多品(唐云天授)。
　　捐舍(上以专反说文捐弃也尔雅废舍也郭璞曰舍放置也)。
　　委政(国语弃政非任也贾注云政犹职也左传为政事庸力杜预云在君为政在臣为事论语导之以政孔安国政谓法教也)。
　　椎钟(上直追反说文椎击也说文有从追作槌俗用非正又音直泪反关东谓之蚕槌)。
　　阿私仙(阿私多唐云无比亦云端正也)。
　　果蓏(郎果反有作瓜音读避俗玉篇云果谓桃李之属蓏谓爪瓞之类又有核曰果无核曰蓏又木实曰果草实曰蓏又木上曰果地上曰蓏瓞音徒结反)。
　　仁往(上如邻反周礼六德一曰仁郑注云爱人及物曰仁上下相亲曰仁谥法贵贤亲亲曰仁煞身成人曰仁释名曰仁者忍也好生恶杀善恶忍曰仁说文从二人声言行无二曰仁)。
　　开阐(昌善反广雅阐开也明也)。
　　颇有(普多反借音普我反诸书语辞)。
　　[利-禾+(夕/小)]那(时之极少也俱舍云百二十[利-禾+(ㄆ/小)]那为怛[利-禾+(ㄆ/小)]那量腊缚此六十此三十须臾此三十昼夜三十昼夜月十二月为于中半减夜即计须臾时可知矣玉篇须臾俄顷也经本有作千刹那顷案梵夹本文无千字或后人妄加)。

　　劝持品

　　弊恶(上毗袂反困也亦为篇列反上弊同训轻薄易怒貌嫳妜急性也妜音于悦反)。
　　憍昙弥(正言乔答弥。古云憍昙弥。又言瞿昙。皆讹略。正云憍答摩。释迦为姓。瞿昙是望。释迦帝王历代相承。逆贼中兴篡居国位。贼王恐夺社稷。遂诛释迦之种殄灭近亲令无胤嗣。时有仙人遍观贵族。见有娠孕者后必诞男乃预陈词冀将继统。母允其请。后果生男与仙长至髫年释星还现。贼王恐惧。寻访所居知居山中。伺仙不在密令擒捉。长竿穿之告示国人令息异意。仙人还室不见其子。乘急追访睹其若斯。乃作神通救之。知命不济乃降微雨令少醒觉化现一女劝令交会。必若不从能姓便绝。儿从父诲乃共通交遗体既流随染泥土。仙人收取牛粪里之置甘蔗园中日暖光炙时满十月变成一男。仪冠不群精神绝异。仙人还养复得为王。自此释迦重得继位。故瞿昙者此云甘蔗种。或云日炙种。释迦能姓类极多。瞿昙释迦最为贵族嫡胤相继恒守尊高。若毁之曰牛粪种泥土种故云你瞿昙姓。摩是男声佛之氏望毁云乔答摩。弥者女声。呼佛姨母故曰乔答弥也)。
　　骂詈(上莫霸反下力智反苍颉篇詈亦骂也今解恶言及之曰骂诽谤咒诅曰詈并从罔形声字)。
　　阿练若(尔者反闲[寂-又]处也去村一俱卢舍四里有余也)。
　　诽谤(上非味反亦谤也玉篇甫味反下捕浪反毁诅也广雅恶也国语左史谤之贾逵曰对人道其恶也)。
　　铠(苦爱反甲也)。
　　见摈(必刃反[蝷-虫]也)。

　　安乐行品

　　卒暴(上村没反正作猝其卒字则没子出二反玉篇等古书仓猝亦为卒下蒲报反古文虎武)。
　　尼揵子(昵健陀佛多罗此云离系亲子)。
　　文笔(文谓诗歌之属笔谓铭赋之流)。
　　经书(周礼六艺五曰六书谓象形会意转注指事形声假借也书者著也依类象形谓之文其后形声相益谓之字字者孳乳而浸多也著于竹帛谓之书书如也所以著明万物纪往知来又书于礼牍缣纸谓之字又书亦籍)。
　　路伽耶陀(先译云恶答对者)。
　　逆路伽耶陀(先译云恶征问者初正梵云路迦也底迦言顺世外道执计随顺世间所说之法外道后正梵云缚摩路迦也底迦云左顺外道执计不顺世间所说与前执乖名左顺世外道)。
　　凶戏(上许容反恶也玉篇盰巩反恐惧今从初有凶得失之象危咎恶也不遇也)。
　　相叉(敕佳反以拳加人应作[抏-兀+(尸@巾)]字耳案切韵拳加人亦批音侧氏反)。
　　相扑(蒲角反)。
　　那罗(文画其身之辈)。
　　变现之戏(作世幻术)。
　　旃陀罗(旃茶罗云严炽恶业自持标帜其人若行摇铃自标或杖破头之竹若不然者王与之罪或云杀人谓屠煞者种类之总名也)。
　　[田*支]猎(徒贤反取禽兽也有作田白虎通为田除害故曰田猎也)。
　　[敲-高+魚]捕(语居反亦捕也玉篇[敲-高+魚]语去亦捕鱼也有作渔说文亦捕鱼也古作[敲-高+(虎-儿+魚)]切韵应古[敲-高+(虎-儿+魚)]也)。
　　沙弥(云勤策)。
　　屠儿(上达胡反说文屠刳分割牲肉)。
　　魁脍(上切韵苦回反师也[巢-果+(一/自)]也下古外反割也切肉也细切为脍未详所立名有有侩声类合市人非此义也)。
　　炫卖(上玄面反说文从玄作炫行且卖也詃也切韵自媒)。
　　屏处(上俾领反礼记左右屏而侍郑玄隐也诗云万邦之蔽切韵若隐僻作偋卑政反尔雅借屏为蒲定反亦得也)。
　　入里(周礼五家为邻五邻为里二十五家里居也释名五邻为里方居一里之中也)。
　　怯(去劫反玉篇畏也劣也多畏也)。
　　怨嫌(上于愿反屈在冤枉作惌屈草自覆作冤其怨字无于袁反下户兼反心不平也)。
　　澡浴(上祖老反说文澡洒身也)。
　　新净(有作新染正法花云净洁被服下经复言内外俱净应从新净)。
　　邪伪(危贵反)。
　　轻蔑(莫结反说文相轻侮切韵无也经作懱二形同)。
　　讨伐(上滔老反汉书音义讨除也礼记叛者君讨郑玄讨诛也下房越反切韵征也左传有钟鼓曰伐白虎通伐者何伐败也欲败去之有作罚说文罪之小者曰罚广雅罚折伏也切韵罚非之此义)。
　　唯髻(古诣反)。
　　从地涌出品(涌余陇反玉篇涌腾也如水上腾应作涌有作踊跳也非此义)。
　　问讯(息晋反玉篇讯问也辞言也执问通问曰讯)。
　　巨身(上其吕反字林巨大也方言齐宋间谓大为巨说文大也作钜)。
　　阿逸多(阿氏多云无能胜弥勒名)。
　　被精进(被皮寄反谓被带也有作模张之披方言披散也非此义)。
　　奋迅(上俯问反扬也广雅振也下私润反疾也切韵亦息晋反信音同同疾也鸟之奋迅即毛起而身大故字从奞在田上奞音虽鸟也)。
　　头陀(杜多云洮汰言大洒也或云除弃或云纠弹言去其尘秽耳斗薮一义非今理也)。
　　愦吏(上公对反乱也说文乱也烦也下女孝反不静也韵集猥众也字从市从人有作闹俗字也)。
　　伽耶城。
　　面皱(侧救反)。
　　如来寿量品(寿植酉反量吕张力让二反)。
　　释氏(诸经有云姓瞿昙氏然氏姓别姓者所以系统百世使不别也灵感而生也氏者所以别子孙之所出或因地或因官爵故世本云言姓即在上言氏即在下)。
　　那由他(那庾多数名也以十积之五十二数中第十二数也)。
　　年纪(居拟反十二年为纪纪记也)。
　　拜跪(字林丘委反跪拜也又渠委反左传跪而载之也)。
　　捣簁(集类所佳所饥二反说文竹器也可以除粗取细切韵所绮反罗也又所宜反下物古文筛簛二形同)。
　　除愈(臾乳反方言差也愈间也切韵作愈差也又作愈说文病瘳也玉篇作愈益胜也心忧为[怡-台+(更-一)]病差为愈也)。
　　亿载(则代反笇经黄帝为数法有十等谓亿兆京垓壤秭沟涧正载及其用也有三谓上中下下数十万曰亿中数百万曰亿上数万万曰亿)。
　　游乐(卢各反纵赏也或五教反游恣胜处耳生欣乐也)。
　　分别功德品(分府文反别变列反或作莂或作[言*別]分或扶问反别或凭列反分段殊别也)。
　　量旋(似泉反还也切韵若如水回作[泳-永+疋]辞选反又似泉反)。
　　缤纷(上匹仁反玉篇缤缤往来貌或盛貌众也下孚云反玉篇纷乱也盛貌也众也广雅缤缤众也纷纷乱也谓众多下也字林缤纷盛貌也切韵飞也)。
　　檀(檀那云布施)。
　　尸罗(尸罗云清凉顺古名净戒)。
　　羼提(上初雁反云安忍也)。
　　毗离耶(云精进)。
　　禅(禅那云静虑)。
　　般若(在因名那罗若此云慧果名萨伐若云一切慧若云南智也)。
　　塔寺(梵云毗诃罗云游行处谓众游履行处亦谓僧园今以寺代之说文寺[廷-壬+手]也有法度者广雅寺治也释名云寺嗣也治事者相嗣续于中字从寸从土声)。
　　僧坊(甫亡反字林坊别屋)。
　　多罗树(此方无之古相传树高七仞一仞七尺理实树形如棕榈极高长七八十尺花如黄米子大如钵人多食之也)。
　　须曼香(苏末那花香善称意花)。
　　瞻卜(傍北反瞻博迦此云黄花树花小而香西域多此林耳)。
　　阿提目多(已上及余不显者多此方无故不翻译也)。
　　薰油(上许云反香草也诸以香草和淹苣蕂令润方以押油名薰油也苣蕂大胡麻)。

　　随喜功德品

　　陌(莫百反玉篇东西为陌陌道也)。
　　褰缩(上去干反举也下所六反短或作茜也)。
　　粗歰(参立反应作涩也)。
　　疮胗(居忍章忍二反唇上痒也三苍云风也肿也籀文作疹说文同有作紧紧缦义非疮胗)。
　　呙斜(上口蛙反说文口戾也通俗文邪戾曰呙从口剐声呙古瓦反蛙与緺反)。
　　黧(有作黧字亦得)。
　　匾[匚@虒](集韵切韵上鞭沔反下体奚反纂文薄也今俗呼广薄为匾[匚@虒]关中呼云俾递俾补迷反有作[月*扁][月*弟]近字耳)。
　　曲戾(字林力计反亦曲也切韵乖也字从犬从户)。
　　窊曲(上玉篇于瓜乌瓜二反凹也邪下也广雅下也字林音隐洼一瓜反曲也玉篇枉也细也)。
　　额(五伯反说文作[名*頁])。

　　法师功德品

　　命命鸟(共命鸟)。
　　阇提(金钱花)。
　　末利花(鬘花堪作鬘)。
　　撰集(上助脔反广雅撰定也撰述也)。
　　波利质多罗(圆生树香也)。

