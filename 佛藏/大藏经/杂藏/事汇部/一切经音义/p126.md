<!-- { "loadSidebar": true } -->
　　浴像功德经一卷　慧琳
　　佛说浴像功德经一卷　慧琳
　　造立形像福报经一卷　慧琳
　　作佛形像经一卷　慧琳
　　内藏百宝经一卷　慧琳
　　佛说私诃昧经一卷　慧琳
　　四不可得经一卷　玄应
　　梵女首意经一卷　玄应
　　菩萨行五十缘身经一卷　慧琳
　　成具光明定意经一卷　玄应
　　温室洗浴众僧经一卷　玄应
　　诸德福田经一卷　玄应
　　金色王经一卷　玄应
　　方广如来藏经一卷　慧琳
　　大方广如来藏经一卷　慧琳和尚译
　　演道俗经一卷　玄应
　　百佛名经一卷　玄应
　　称扬诸佛功德经二卷　玄应
　　须真天子经三卷　玄应
　　摩诃摩耶经一卷　玄应
　　除恐灾患经一卷　玄应
　　孛经一卷　玄应
　　不思议光经一卷　玄应
　　十住断结经十卷　玄应
　　菩萨璎珞经十二卷　玄应
　　超日明三昧经二卷　玄应
　　贤劫经十三卷　玄应
　　右七十一经一百七卷同此卷音。

　　入法界体性经

　　　　慧琳撰
　　磨莹(下萦定反广雅云莹磨也谓磨拭珠玉使发光明也集训云莹饰也或作蓥说文玉色也从玉从荧省声)。

　　如来师子吼经

　　　　慧琳撰
　　广长(上古晃反郑注礼记云广犹弘也孔注尚书云广大也从广严捡反黄声下丈张反毛诗笺云长远也文字典说云夕也远也从倒亡从兀从上古化字兀然而化经从草作苌非经义也)。
　　指[蝷-虫](上脂齿反顾野王云谓意之所指又手指物以示人也说文云手指也从手旨声下齿亦反刘兆注谷梁云指亦[蝷-虫]也王注楚辞云[蝷-虫]逐也汉书音义云[蝷-虫]不用也说文从广音俨屰音逆声经文作此[厂@千]俗字也[厂@千][呼-丁+ㄎ]旱反)。

　　大方广师子吼经

　　　　慧琳撰
　　电鬘(下麻班反西国花鬘也若此国珠璎严身之具也本音弥然反今不取此音假借字)。
　　哑默(上乌贾反集训云哑不能言也案哑者有声而无词也古今正字从疒亚声疒音女厄反也)。
　　分剖(下普口反左传云与汝剖分也苍颉篇剖析也说文剖判也从刀音声咅音土口反咅)。

　　大方等修多罗王经(此经无字音训)


　　转有经(此经亦无字音训)


　　大乘百福相经

　　　　慧琳撰
　　跖俱罗(梵语音鹿西方翠鸟名也此方无此鸟也)。
　　矛槊(上莫侯反考声云酋就荖矛戈类也说文矛长二丈建于兵车象形也文字典说酋矛经作柔非也今不取也下双卓反广疋云槊矛也古今正字槊长一丈八尺从矛肖声也)。
　　罥索(上涓兖反声类[(ㄇ@(企-止))/肙]取也考声云[(ㄇ@(企-止))/肙]以绳捕也亦作绢文字典说亦作此罥古今正字从网肙声肙音鸟玄反下乘洛反)。
　　眼[目*(足-口+(├/((巨-匚)@一)))](下夹叶反说文目旁毛也从目[├/(足-口+(雪-雨))]声或作[日*夾])。

　　大乘百福庄严相经

　　　　慧琳撰
　　稀穊(上喜依反孔注论语稀少也尔雅稀也说文疏也从禾希声下玑气反汉书云深耕穊种也说文穊稠也从禾既声)。
　　疵秽(上音慈下威卫反字书字典云并恶也古今正字从禾从岁声)。
　　纤锐(上栖檐反文字典说云纤细也亦小也说文从糸韱声下悦惠反案博雅云锐利也说文从金兑声也)。
　　密致(下直利反郑注礼记云致密也说文从糸致声也)。
　　白[巾*弗](芬勿反埤苍云韬发也古今正字从巾弗声)。
　　弓弧像(中户孤反像名也)。
　　冲刃(上濯绛反杜注左传战车也说文陷阵车也从车童声也)。
　　金钜(渠举反徐广注史记曰大坚铁钜说文大钢也从金巨声也)。
　　麰麦(上莫候反刘熙注孟子云[麰-牛+干]麦有两锋者郭注方言云大麦也又王箫云今河北有春种夏熟说文来麦[麰-牛+干]也亦瑞麦也从麦牟声)。
　　大鳌(下五高反神仙传云有列灵之龟背负蓬莱山而弄戏沧海之中也王注楚辞云鳌大鳌也古今正字从黾敖声黾音猛)。
　　两髀(下鼙米反说文髀股外也从骨卑声或作[骨*坒])。

　　大乘四法经

　　　　慧琳音
　　所翳(下烟计反方言云翳薆也薆亦蔽集训云阴翳也文字典说云翳隐也薆音哀改反从羽及殹殹音同上)。
　　蟠曲(上婆镘反顾野王云纡回转也广雅云蟠也郑注礼记蟠委曲说文从虫番声蟠亦曲番音潘正作此蟠经作磐非此义也)。
　　稠林(上直留反博雅云稠穊也毛诗传云稠密也说文多也从禾周声也)。
　　纲鞔(下莫安反春秋云鞔补也考声云盖也说文从革免声也)。

　　菩萨修行四法经一卷

　　　　慧琳撰
　　愦[朿-木+大](下奴草反字书云市人犹猥扰也考声云人諠多也俗作闹也古今正字从市人不静声也)。

　　希有希有挍量功德经

　　　　慧琳音
　　车箱(下削阳反毛诗传云箱车服箱也苍颉篇云车藩也说文云大车壮服也从竹相声)。
　　淳净(上垂伦反说文云淳清也从水享声)。
　　百倍(下蒲每反王辅嗣注周易谓以一生两也说文从人咅声咅音土口反)。
　　校量(上交巧反贾逵注国语云校考也说文从木交声)。

　　最无比经

　　　　慧琳撰
　　严丽(郎计反丽好也孔注尚书云丽施也顾野王云丽谓华靡也说文从鹿丽声也丽音戾)。

　　佛说前世三转经

　　　　玄应撰
　　粗犷(下虢猛反集训云犷恶也说文云犷不可附也从犬广声也)。
　　祷祠(上刀老反下似慈反郑注周礼云求福当请福之词得福曰祠说文并从示示音只寿司声也)。
　　无瘢(下薄寒反苍颉篇痕也说文瘢痍也瘢痕也经文作槃应从疒女厄反般声也)。
　　妊娠(上如鸩反下书邻反广疋云妊亦[仁-二+身][仁-二+身]音申也毛诗传云娠怀孕也说文义同并从女壬辰俱声)。
　　身喂(于伪反顾野王云以物散与鸟食也广雅喂亦饲饲音寺也说文从食委声也)。
　　糊口(上户徒反尔雅云糊[飢-几+(面/且)]音之然反左传云糊其口于四方也说文寄食也从食胡声)。

　　佛说银色女经

　　　　慧琳撰
　　抟若(上夺栾反博雅抟著也顾野王亦令著也礼记无抟饭也说文从手专声)。
　　剃须(上梯帝反许注淮南子云剃截发也说文从髟音摽弟声考声云削发从刀作剃俗字也下相逾反郑注周礼云须发也又从颐下须也说文亦面毛也从彡从页象形字也)。
　　挽我(上无返反声类云挽引也从车作挽说文从手免或声也)。

　　佛说阿阇世王受决经

　　　　慧琳撰
　　哽噎(上罂绠反考声云哽气塞也声类留嗌喉中也亦体食也说文从口更声下烟结反毛诗传噎不能息也郭注方言云壹痛也说文食在喉也从口壹声)。

　　采莲违王上佛受决号妙华经

　　　　慧琳撰
　　采莲(上猜宰反考声云采取也说文从爪从木今经从手通用也)。
　　[怡-台+(遻-(這-言))]然(上五各反字书[遻-(這-言)]惊也说文从心[遻-(這-言)]音与上同声也)。

　　佛说正恭敬经

　　　　玄应撰
　　蹀足(上徒叶反广雅云蹀履也声类蹀蹑古今正字蹀蹈也从足枼声枼音叶也)。
　　趠足(上丑挍反上林赋趠间也说文远也从走卓声也)。

　　善敬经

　　　　慧琳撰
　　指抓(下侧绞反左传云手甲也埤苍抓掏也亦作爪说文抓刮也从手爪声也)。
　　[腐-付+一]髆(下榜莫反集训云髆胸髆也亦作膊说文肩甲也从骨尃声尃音浦也)。
　　椎扑(上直追反太公六韬曰椎重八斤柄长五尺顾野王云椎所以转物也说文从木隹声经文作此槌俗字也下庞邈反字书云相扑手搏也说文从手菐扑击也搏音博经文从菐声菐音卜从人作仆讹也)。
　　钩[此/束](下兹髓反或作[口*束]考声云鸟口从此朿音刺声字书或作古今正字从此作觜经作嘴俗字也)。
　　荷担(下耽滥反考声古今正字云担负木荷物从手也詹声也)。

　　称赞大乘功德经

　　　　慧琳撰
　　谤讟(下同庶反杜注左传云讟诽也方言痛也广雅讟恶也说文从誩卖声誩音干敬反)。
　　捶打(上隹委反说文捶杖击也从手垂声也)。
　　匾[匚@虎](上边丐下土奚反考声作匾[匚@虎]并薄貌也经作[月*扁][月*弟]俗字也丐音湎也)。
　　矬陋(上坐莎反广雅短也古今正字云矬字从矢坐声也)。
　　澍陋雨(上朱戍反淮南子云澍而不澍也春雨之灌万物也说文云澍时雨所以澍生万物无地也从水从尌声尌音驻次正法字顾野王云常也无地无戒法则也又放效模范也尔雅云法独也广雅云合也说文云法平如水廌所以不直而去之会意字也廌音宅薤反)。
　　综摄(上子宋反列女传织可以喻治政推持丝而往引而来者曰综说文机缕交者也从糸宗声也)。
　　枯槁(上苦胡反考声木干死也亦作[歹*古]说文枯朽也从木古声下苦浩反说文槁亦枯也考声亦干也从木高声也)。

　　佛说妙法决定业障经(无字可音训)谏王经

　　　　玄应撰
　　黼黻(上弗禹反下甫忽反考工记画绘之白与黑谓之黼黑与青谓之黻尔雅事章也斧谓之黼郭璞曰黼文画为斧形黼字从黹音知雉反经文从首作[首*甫]非也)。
　　恇攘(丘方反下而羊反说文恐惶遽也楚辞遭此世之恇烦扰也谓烦攘是也)。
　　口噤(又作唫同渠饮反噤而不言王逸注楚词云噤闭也闭口为噤也)。
　　葆羽(又[羽*包]同补道反汉书作合聚五色羽名书羽葆谓为葆也)。
　　噢咿(于六反下于只反埤苍噢咿痛悲之也亦声也)。
　　阗阗(又作填同徒坚反诗云振旅阗阗言盛貌也亦群行声也)。

　　示教胜军王经

　　　　玄应撰
　　倡优(齿阳反说文倡乐也苍颉篇乐也证也戏笑之伎也谓乐倡俳也优笑以自人所为戏怡悦也)。
　　绮帊(又作[袖-由+巴]同普亚反幞也通俗文广雅云帊复曰帊也)。
　　锦衾(袪金反字林衾大被也)。
　　骏马(子闰反穆天子传曰天子称骏马百匹郭璞曰马之美马才良文骏者也)。
　　瞑目(觅田反说文瞑翕也尔雅翕合也)。
　　辟手(裨役反谓舒手附身也广雅辟除也)。
　　曰暴(蒲冒反暴脪干晒也说文从出从廾米字意也字从曰从廾音巨恭反)。
　　雨[溳-口+束](在赐反浸也通俗文水曰渍渍润湿也)。
　　霜封(府龙反封厚也亦缄捡之也固之也)。
　　筋骨(居欣反说文肉之有力者筋字从竹也)。
　　殉利(辞俊反苍颉篇云殉求也广雅云殉营也)。

　　佛为胜光天子说王法经

　　　　慧琳音
