<!-- { "loadSidebar": true } -->
　　异生性(梵言婆罗必栗托[佔-口+乙]那。婆罗此云愚。必栗托此言异。[佔-口+乙]那此名生。应作愚异生。言愚痴闇冥无有智慧。但起我见不生无漏故也。亦言小儿别生以痴如小儿不同圣生故论中作小儿凡夫是也。又名婴痴凡夫亦云婴儿凡夫。凡夫者义译也。广雅云凡轻也轻微之称也。旧经中或言毛道凡夫。或云毛头凡夫。案梵本毛名缚罗。愚名婆罗。当由嚩婆声之相近致斯讹谬译人之失也。[佔-口+乙]音鱼讫反。嚩音缚佉反)。
　　[褒-保+可]贀邬等(梵语上鸟可反贀伊以反下乌古反此等诸字要藉助缘声方言圆满无别目故总谓无义之文)。
　　卵[穀-(一/禾)+(夕*(ㄗ@、))](又作壳同口角反吴会间音哭卵外坚皮也尚在卵中谓之[穀-(一/禾)+(夕*(ㄗ@、))])。
　　羯罗蓝(梵语旧言歌逻逻此云凝滑父母不净合和如蜜和酪珉然成一于受生七日中凝滑如酪上凝膏渐结有[月*巳]滑也)。
　　頞部陀(梵语亦言遏部昙或作頞色陀皆梵言轻重耳此云疱结或言水泡谓至第二七日于疑酪中生一疱结犹如糜粟置厚白饮中也)。
　　闭尸(亦名卑尸此云肉团至三七日结聚成肉团若男则上阔下狭若女则上狭下阔虽成[宭-尹+工]团犹耎未至苦坚也)。
　　财货(在灾反人所宝曰财金曰货财谓资生也亦财谷也)。
　　大材(在[瓿-瓦+戈]反财用也亦质性也凡木已斩伐可施工匠者曰材也)。
　　又荷(古文抲同胡可胡歌二反说文荷揭担也)。

　　第三卷　第四卷(并不先音)


　　第五卷

　　等胤(翼刃反胤继也子孙相承继也)。
　　摩纳婆(梵语或云摩婆此云年少净行亦云儒童或言谓人也)。
　　赡部洲(时焰反从树为名旧言剡浮或云阎浮皆一也)。
　　阿阐底迦(梵语此云无欲曾不乐般涅槃亦言一阐底柯此云多贪谓贪乐生死不求出离故不信乐正法旧云阿阐提译云随意也)。
　　阿[真*真]底迦(梵语此云毕竟无有善心)。

　　第六卷

　　东毗提诃(梵言或言弗婆提或言弗千逮皆梵音讹转也此云前也)。
　　西瞿陀尼(梵言或云俱耶尼或作瞿伽尼瞿此云牛陀尼此云取与以彼多牛用牛市易如此间用钱帛等也)。
　　北俱卢洲(梵语或云郁单曰或言郁多罗拘楼此云高上作谓高上于余方亦言胜洲也)。
　　睹史多天(梵语亦言兜饰多或云兜率陀皆梵音讹转也此云妙足天亦云知足天也)。
　　乐变化天(五考反但此天虽有实女于变化者心多爱著于男亦尔故以名焉旧言化乐天音洛失之久矣)。
　　苏迷卢山(梵语或云须弥山此云妙高山亦云好光山旧言须弥者讹略也)。
　　层级(赠登反下居立反说文层重累也级阶次也)。
　　轮围山(梵语柘迦罗此云轮山旧云铁围围即轮义本无铁名译人义名耳)。
　　晴明(又作晴殅二形同自盈反声类雨止也)。
　　健达缚(梵语渠建反此云嗅香亦云食香一云乐神经中作香神是也旧云[乳-孚+卓]闼婆皆讹也)。
　　中夭(文作夭同于矫反释名曰少壮而死曰夭广雅曰夭折也如取物中折也不尽天年曰夭意也)。
　　键南(渠偃反亦云伽诃那此云坚至第四七日时肉团方坚实也)。
　　钵罗奢佉(梵语亦云波罗佉此云枝枝第五七日时止有形相若至第六七日从五处更生耳鼻手足等故有重枝名有风生之眼耳等孔亦大生苦也)。

　　第七卷

　　愦[朿-木+大](公内反下奴孝反说文愦乱也韵集吏猥也)。
　　三摩呬多(梵言虚利反此云等引谓胜定地离沉桌等平等能引也或引平等也谓引诸功德或平等所引谓定前如行故名能引)。
　　怡悦(翼而反尔雅怡怿悦乐之)。
　　中庸(以钟反广雅庸和也小尔雅庸善也谓和善人也)。
　　驮索迦(梵语徒饿反此译云奴也)。
　　卤土(力古反谓确薄之地也天生曰卤人生曰监)。
　　熏坌(蒲顿反通俗文[土*孛]土坌说文谓作坌尘字也)。
　　德失(多勒反德谓福德之德也失谓过失之失也义获得之故此字也)。
　　稼穑(加睱反下所力反字林种曰稼收曰穑说文禾之秀实为稼一云在野曰稼也)。
　　硗确(口交反下苦角反通俗文坚硬谓之硗确谓瘠薄地也)。

　　第八卷

　　勤策男(初革反策驱也勤劳也梵言室罗末拏伊落迦此云劳之小者也亦言息慈谓息恶行慈义译也旧言沙弥者讹略也)。
　　邬波索迦(梵语乌古反亦云优婆娑相受三归住五戒者优婆呵此云男一云近事或言近宿谓近事三宝而止[宿-日+囚]也又云善[宿-日+囚]亦言清信皆义译也旧言优婆塞讹也)。
　　邬波斯迦(梵语亦言优婆私呵优婆此云受私呵此云女余义同[止/(利-禾+舟)]旧言优婆夷讹也)。
　　扇搋半择迦(梵语搋音敕佳反旧经论中或作般荼迦皆梵音轻重耳此曰黄门其类有五一半择迦伊利沙此云妒谓见行欲即发不见即无亦具男根而不生子三扇搋半择迦谓本来男根不满亦不能生子四博叉[山/十]择迦留拏此云割谓被刑者也)。
　　罝菟(子邪反莬网曰罝释名云罝遮也遮取莬也)。
　　殴击(乌厚反说文殴棰击也字从殳也)。
　　唱令家(上[鳽-廾+ㄠ]让反谓作音乐人戏作人也又云寻香人也是等家无产业唯乞自活若见有饮食处即往至彼为设倡伎求财食也)。
　　旃茶罗(梵言直家反此云执暴恶人亦言恶煞谓屠煞者种类之总名也其人若行则摇铃自标或扙破头之竹若不然者则与罪旧言旃陁罗讹也)。
　　羯耻那(梵语居谒反此谓煮狗人也)。
　　凌蔑(刃烝反下莫结反凌相侵犯也蔑相轻伤也)。
　　铦利(息廉反广雅铦签利也谓刀[銳-兄+允]曰铦也)。
　　末尼(梵言茫钵反亦言摩尼此云宝珠谓珠之总名也)。
　　苕然(徒雕反苕遰远也)。
　　洲渚(胎由反下脂与反尔雅水中可居曰洲小洲曰渚也)。

　　第九卷(先不音)


　　第十卷

　　踧踖(子六反下子亦反广雅踧踖畏敬也字林踧踖不进也)。

　　第十一卷

　　讽诵(不凤反讽为咏读也诵谓背文也周礼注云倍文曰诵以声节之曰讽倍音佩也)。
　　缀缉(张卫反下七立反[繢-貝+月]续也缀连也说文缀合令著也)。
　　洛叉(梵语亦言洛沙此当十万一百洛沙为一俱胘也)。
　　萨伐若(梵语此云一切智旧言萨婆若讹也)。

　　第十二卷

　　殑伽沙(梵言渠兴反河名也从无热恼池东面象口流出入东海也其沙至细与水同流以手掬水沙满手中急把于沙还随水出经中多此喻也旧言恒河沙者讹也)。
　　毛麾(许皮反举手曰摩谓手指也)。
　　讥弄(居衣反广雅讥刺也说文讥诽也)。
　　毁呰(资尔反口毁曰呰说文云呰呵也)。

　　第十三卷

　　所孕(翼证反含实曰孕孕妊子也孕[仁-二+身]也)。
　　波罗痆(梵言女黠反国名也旧言波罗奈译云江绕域言此国染青黄等色名和合色也)。
　　乌莫迦花等色(梵言名俱生色也)。
　　乌沙斯星(梵言此云太白星取其白色也)。

　　第十四卷　第十五卷(先并不音)


　　第十六卷

　　英俊(猗京反下又作俊同资闰反淮南子云智出万人曰英千人曰俊俊谓绝异于人也)。
　　阐铎迦(梵言徒洛反人名也此云乐欲)。
　　躁急(祖到反论语云言未及之而言谓之躁躁扰不安静也亦躁动也)。
　　阐陀论(云论中第五名阐陀论释作首卢伽法谓佛弟子五通仙人等说偈名[巢-果+(一/自)]卢伽也)。

　　中论序

　　　　慧琳音
　　耿价(上耕幸反郑笺毛诗云耿耿儆也纂韵云耿车一也韵英耿耿不安考声耿亦介也说文光也明也从耳火声下皆[打-丁+戒]反刘熙注孟子云价操也王逸注楚辞云价节也暨志价而不忘说文从人介声论文从八作介谓介胄甲也非耿价之义也)。
　　于隘(厄戒反顾野王云隘迫侧也郑注礼记云隘狭也说文从阜益省声正从厄从阜作阸也记云隘狭也说文从阜益省声正从厄从阜作阸也)。
　　敞玄(昌掌反苍颉篇云高显貌也平治高土可以远望也说文从攴尚声也攴音普卜反)。
　　喉[袖-由+金](上候钩反苍颉篇云喉咽也周礼云家宰之宫出纳王命王之喉舌也说文从口侯声下锦林反尔雅云衣眦前谓之[袖-由+金]郭注云衽也亦交领也说文从衣金声或亦作襟论文从今作衿俗字也衽音壬甚反眦音紫也)。
　　裨之(必弥反考声云裨补也说文云裨益也从衣卑声)。
　　治外(离止反孔注尚书云治理也顾野云治者谓修理也字书云修法辟以制奸邪说文从水台声台音以之反)。
　　袪内(蹇鱼反考声云袪去也除也说文从衣去声)。

　　论第一卷

　　韦纽(女九反韦纽者梵语天名也)。
　　先有先无(并仙荐反)。

　　论第二卷

　　匍匐(上步吾反下朋北反郑笺毛诗云尽力也说文云手行也二字并从勹甫逼皆声逼音皮力反勹音包也)。
　　有拳(巨员反考声云手拳也毛诗传云拳力也说文从手从卷省声也论文从手卷作卷亦通也)。

　　论第三卷

　　如劵(阙愿反韵英云券约也考声云大曰券小曰契说文云契也从力从声)。
　　鍮石(他俟反埤苍云鍮石似金也说文从金俞声也)。
　　盆瓮(上蒲门反方言云盆瓦器也周礼考工记云陶人为盆实二釜厚半寸说文从皿分声论文从瓦作瓮俗字也下翁贡反说文云大[賏/正]也从瓦公声釜音负也)。

　　论第四卷

　　毫牦(上胡高反考声云毛之长也说文从毛从豪省声也下里之反考声云十毫为牦说文从毛从厘省声也)。
　　浣衣(桓管反郑笺毛诗云浣谓濯也刘兆注公羊传云濯生练曰漱[土/米]陬反去旧垢曰浣说文从水干声论文从水从完俗字也)。
　　刈者(鱼[罽-厂]反埤苍云刈檴也王逸注楚辞云草曰刈谷曰获说文从刀又声[罽-厂]音居又反)。
　　泥墼(上奴奚反顾野王云泥即涂也说文从水尼声下经亦反苍颉篇云墼垒也顾野王云今刻土方如甓而不烧为墼也所以用筑为城垒说文从土击省声也甓音蒲壁反)。
　　镰[利-禾+(叉-一)](力占反广雅云刈获器也文字典说云刈刀也说文从金兼声也)。
　　[泳-永+欠]出(羡延反说文云[泳-永+欠]口液也又慕欲也从水欠声束昔从口作唌贾諠从羡作[泳-永+羨]义同论文从延作唌俗字)。
　　梁椽(上力羊反尔雅云楣谓之梁郭注云屋大梁也说文从木从水刃声下长挛反考声云椽屋椽也说文云秦谓之椽从木篆省声也篆音传恋反挛音力权反)。

　　般若灯论第一卷

　　　　玄应撰
