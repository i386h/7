<!-- { "loadSidebar": true } -->
　　巾驭汝宝乘(驭鱼据反乘食证反晋书舆服志曰周礼巾车大赤以朝大白以戎案巾调饰也郑玄注周礼曰巾犹衣也衣音于记反谓以缯彩衣带于车也广雅曰驭驾也)。
　　夫人辨女(辨择所得之女谓之辨女风俗通曰六宫辨女凡数千人天子遣掖庭丞相率于乡中阅视童女年十三以上二十以下长壮皎洁有法相者因载入宫故谓之辨女也夫人者案因夫以成人故曰夫人也)。
　　寻亦去世(杜注左传曰寻续也言续后去也)。
　　聚落(聚疾喻反韦昭汉书云小乡日聚人所居故称聚落)。
　　依怙(怙胡古反尔雅曰怙恃也韩诗传曰怙赖也谓倚赖之也)。

　　经卷第十二　如来名号品

　　瞻卜花(此云黄色花其花甚有香气然少似栀子)。
　　阿耨多罗三藐三菩提(耨奴沃反。藐字案梵本应音云弥略反。阿此云无也。耨多罗上也。三藐正也。三遍也等也。菩提觉也。总应言无上正等觉也。耨字古来经论中多作耨音奴构反。案梵语耨音同此方入声殊无去声之势。故字宜从示不应从耒。此乃古今钞写之无识非润色之纰谬。藐字本音摸角弥绍二反此土既无弥略之字。故假藐字而用之耳)。
　　释迦牟尼(释迦此云能也牟尼寂默也言其三业离于諠杂也)。
　　瞿昙氏(具云瞿答摩言瞿者此云地也答摩最胜也谓除天以外在地人类此族最胜故云地最胜也或曰瞿昙弥或曰憍昙弥或曰瞿夷皆女声呼)。
　　瑿罗跋那(瑿者具云瑿湿弗罗此云自在也跋那者大声也谓佛号大自在声也)。
　　修臂(修相由反案玉篇修饰修长皆从修脯之修从肉今有以脯修为饰长之用者并谬修修同从也)。
　　丰溢(余一反说文曰溢器满余也)。
　　或名性超迈(迈莫芥反案梵本云遏底讫烂陀塞嚩皤婆言遏底讫烂陀者超过也塞嚩自也皤婆性也谓自体性超过也说文云迈远行也远即过远也)。
　　或名简言词(简皆限反尚书曰词尚简要孔安注曰简略也)。
　　鲜少(鲜斯演反贾注国语曰鲜寡也寡犹薄也古体正作鲜或俗为鲜形亦有用者)。
　　钥(余灼反字又作籥钥也)。

　　四圣谛品

　　躁动(躁则到反郑注论语曰躁不安静也)。
　　仇对(仇渠尤反尔雅曰仇仇也孔安注书曰仇怨也言集望于道如怨仇也障出离故也)。
　　资持(考工记曰资取也王逸注楚辞云待须也言苦谛为饥渴寒热等病所随故有所须有所求取也)。
　　鄙贱(鄙悲几反如淳注汉书曰鄙猥陋也)。
　　粗犷(犷古横反)。
　　破[爪*(ㄗ@、)]([爪*(ㄗ@、)]于胤反言苦报尽处方显灭谛故名灭谛为破[爪*(ㄗ@、)]有经本而云破卵卵卢管反谓由破于生死[穀-禾+卵]卵显得灭谛故也)。
　　能攫噬(攫拘缚反。噬常制反。苍颉篇曰攫搏也。说文曰攫爪持也。广雅曰噬啮也。言由造集损害真实出离善根故此犹如师子搏啮也。攫字经本有从立犬边作[玃-(目*目)+賏]者甚谬也。花严阇梨共三藏覆勘此梵本谓之似多此云师子。然依业用声呼故翻为攫噬。其于犬边矍者乃是猿[玃-(目*目)+賏]之属与梵本不相当也。噬字要宜从竹经本有从二十者音武系反。又有口边著莁者无不是字也以音词孕反也)。
　　浑浊(浑户昆反切韵浑浊也重言训义犹云清净耳)。
　　坏(普该反未烧瓦也)。
　　愤毒(愤夫问反贾注国语曰愤盛也郑注礼记曰愤谓怒气充实也)。
　　惊骇(骇闲揩反广雅曰骇起也夫惊者其心必举举起已故惊也)。
　　匿疵(匿尼力反疵疾移反广雅曰匿隐也杜注左传曰匿隐也疵病也言苦谛隐藏烦恼过患也)。
　　傲慢(傲五告反杜注左传曰傲不敬也傲字经本有从竖心边作慠者谬也)。
　　驶流(驶所吏反苍颉篇曰驶速疾也字从马史声经本有从马边夬者音古穴反乃是駃騠马名非此经意)。

　　经卷第十三　光明觉品

　　阎浮提(正云赡部提赡部树名也提此云洲谓香山上阿耨池南有一大树名为赡部其叶上阔下狭此南洲似彼故取为名也)。
　　弗婆提(具正云布噜婆毗提诃言布噜婆者此云初谓日初出处此翻为东也毗胜也提诃身也)。
　　瞿耶尼(具云阿钵唎瞿陀尼言阿钵唎者此云西或曰钵执忙此云后谓日后边处瞿牛也陀尼货也谓以牛买物如此洲用钱也)。
　　郁单越(具正云嗢怛罗句嚧言嗢怛罗者此云上也胜也句嚧所作也谓彼洲人于所作事皆无我所胜二洲故也)。
　　文殊师利(正云曼殊室利言曼殊者此云妙也室利德之也)。
　　丈夫(大戴礼曰文者长也夫者扶也言长制万物者也白虎通曰夫扶也以道扶接也丈夫为言状扶人者也左传曰进贤达能谓之丈夫也广雅曰男子谓之丈夫有名行者也)。
　　绀青(绀古暗反珠丛曰深青之色而伴赤色者谓之绀也)。
　　戏笑(戏字虚边作弋弋音余力反笑字从竹犬声有作笑者俗也)。
　　寤世间(寤吾故反寤觉也谓令世间皆出生死睡眠)。
　　尘累(累力恚反郑玄注曰累系也谓六境污心如尘坋人即系缚不得出离故总谓之尘累也尘字从庶土庶众也谓众土成尘会意字也今人多从鹿下土为尘莫识其义也)。

　　菩萨问明品

　　晓悟群蒙(广雅曰晓说也郑注礼记曰群众也韩康伯注易蒙昧幼小之貌说文曰蒙谓童蒙也言凡夫于道未有所识如幼童蒙菩萨说文令开悟也说音书锐反)。
　　惟仁(郭璞注尔雅曰惟发语声乱也周礼曰天德曰二言人有如天覆育之德者即谓之为仁之也)。
　　湍流竞奔逝(湍他官反说文云浅水流沙上曰湍又曰湍疾濑也尔雅曰逝往也濑音赖)。
　　长风(长直良反兼名字苑云风暴疾而起者谓之长风也)。
　　鼓扇(鼓公户反郑注仪礼曰鼓犹击也扇动摇也鼓字经本有从壴边作皮者此乃钟鼓字也)。
　　机关木人(韩康注易云枢机制动之主也按机即枢机用资转动关键义在密能言其木人无心但以闇密绳楔而能运动令喻业体都无作者而能生起种种果报也)。
　　从[穀-禾+卵]([穀-禾+卵]苦角反郭注尔雅曰[穀-禾+卵]谓鸟子须毋者鶵谓能自食者也[穀-禾+卵]字经本有从殸夗者元不是字寻兹殊谬起自无识胸臆制字陷误童蒙耳)。
　　涛波(涛唐劳反三苍曰大波为涛也)。
　　阿揭陀药(阿此云普也揭陀云去也言服此药者身中诸病普皆除去也又云阿无也揭陀病也服此药已更无有病故名之耳)。
　　毗蓝风(正云吠滥婆言吠者散也滥婆者所至也言此风所至之处悉皆散坏也人云毗不也蓝婆迟也谓此风行最极迅急旧翻为迅猛风是也其水轮下风轮亦与此风同名)。
　　樵湿(怚疾遥反湿失入反说文曰樵薪也湿字经本有作湿者音他合反此乃平原郡之水名耳)。
　　如钻燧(钻则官反燧徐醉反钻谓木中取火燧谓镜中取火也淮南子曰阳燧见日则熯而为火方诸见月则津而为水许叔重曰阳燧五石之铜精仰日则得火方诸五石之精作圆器以似仰月则得水也燧又作鐆也)。
　　赫日(赫亨格反毛诗传曰赫盛貌)。
　　孩稚(雅直履反方言曰稚年小也字又作稚也)。
　　芒草箭(芒草一名杜策西域既自有之江东亦多此类其形似荻皮重若笋体质柔弱不堪劲用也其宜作莣也)。
　　射(神亦反)。
　　蹑(尼猎反蹈也)。
　　受馁(馁奴罪反说文曰馁饥也字从食妥声经本有从食边委者音于伪反此乃喂[飢-几+卜]之字)。
　　基堵(堵当古反贾逵曰基始也公羊传曰五板为堵何休曰八尺曰板一堵凡四十尺也今谓创始筑墙基为宫空之本时者也)。
　　率土咸戴仰(尔雅曰率从也玉篇曰戴谓欣奉于上也言从化之民莫不欣然奉事也)。

　　经卷第十四　净行品

　　奢摩他(此云止息亦曰寂静谓正定离沉掉也)。
　　毗钵舍那(此云种种观察谓正慧决择也)。
　　猗觉(猗于宜反淹师文选音义云猗美也玉篇顾野王曰叹美之猗字又作袆郭璞注尔雅曰袆谓佳丽轻美之貌今此觉支由定加行伏沉掉故引定身心轻美安和即当轻美之义故得定者非唯心安调畅亦复容貌光润矣也)。
　　檀波罗蜜(具云檀那波罗蜜多檀那此云施也波罗蜜云彼岸也多云到也言施能到彼岸后之五度波罗蜜多皆准此释之也)。
　　尸波罗蜜(具云尸罗此曰清凉)。
　　羼提(羼初苋反此曰安忍)。
　　毗梨耶(此云精进)。
　　禅那(此云静虑谓静心思虑也旧翻为思惟修者略也)。
　　般若(此云慧也西域慧有二名一名般若二名未底智唯一名谓之诺那即是第十智度名也)。
　　僧伽蓝(具云僧伽罗摩言僧者众也伽罗摩者园也或云众所乐住处也)。
　　舍诸罪轭(轭于隔反珠丛曰轭车辕端横木也今谓诸罪荷担在身如牛为重载所压在家累系如牛被轭脱俗入道犹舍轭也)。
　　袈裟(具正云迦逻沙曳此云染色衣西域俗人皆著白色衣也)。
　　绍隆(绍市沼反切韵称绍继也郑注礼记云隆犹盛也言继嗣宗业令兴盛者也)。
　　统理(统他宋反汉书臣瓒注曰统总也玉篇曰理治也言总管摄治御之)。
　　阇梨(具云阿阇梨此云轨范师谓与弟子为轨则师范然有五种阇梨一羯磨二威仪三依止四受经五十戒闇梨西域又有君持阇梨也)。
　　捡束(颜注汉书曰检局也谓枸局之不使分散也旧文依检验之义今依检系之义也)。
　　僧伽梨(正云僧揭胝此曰和合衣谓要须两重合成故也)。
　　噬诸烦恼(噬常制反三苍曰噬啮也字宜从竹巫也)。
　　盥掌(盥古漫反说文曰盥澡手也)。
　　发趾(趾之示反字林曰趾足也)。
　　陂泽(陂彼为反说文曰穿地通水曰池畜水曰陂也)。
　　池沼(沼之绕反说文曰沼池也)。
　　汲井(广雅曰汲取也取水于井故云汲井)。
　　园圃(苍颉篇曰种树曰园种菜曰圃也)。
　　耘除(耘于君反韵圃称耘锄也毛诗传曰耘除草也字又作[禾*員][(工/木)*芸]两体今经本作芸字者此乃芸薹菜名)。
　　头陀(正云杜多此曰斗薮谓去离缘务少欲知足等十二种行皆能弃舍烦恼故也)。
　　丑陋(玉篇曰陋猥也谓容貌猥恶也)。
　　沙门(正云沙迦懑囊此云止息谓止息一切诸不善法又曰劬劳谓修一切劬劳苦行又曰听闻薰习是常业故又云止息者谓袈裟[蒢-(一/木)+(套-大)]力止息一切不安隐故也)。
　　婆罗门(此云舍恶法又曰净行也)。
　　操行(操仓到反王逸注楚辞曰操志也玉篇曰持志贞固曰操也)。
　　甲胄(广雅曰胄兜鍪也鍪音牟)。
　　铠仗(铠肯代反仗除亮反说文曰铠甲也风土记曰仗谓刀戟之总名也颜注汉书曰仗谓所持兵器也字宜从立人经本有从木者棒杖字也或从扌者扙托字也)。
