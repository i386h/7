<!-- { "loadSidebar": true } -->
　　怋沈(上忽昆反孔注尚书怋乱也郑笺注诗曰怋憧无所知也说文从心从民下持林反孔注尚书沈谓冥醉也顾野王沈犹没也说文从水从冘冘音余针反)。
　　掉举(上条曜反贾注国语掉摇也广雅搌也说文从手从卓下居吕反顾野王举纠也说文从与文字集略作[打-丁+(與/手)])。
　　睡眠(上垂泪反下沔边反)。
　　四伺(下思次反韵略伺候也)。
　　二十二数(下色句反孔注尚书数算也周礼数者十百千万亿兆也说文计也从攴从娄攴音普卜反)。
　　择灭(上音宅尔雅择拣也说文选也从手从睾下弥鳖反孔注尚书灭没也尔雅云绝也说文尽也从水从灭)。

　　百字论一卷

　　　　慧琳撰
　　聪睿(下悦苪反前壹输卢迦论中已具释讫也)。
　　纺织(上芳罔反杜注左传纺纑也郑注仪礼纺丝为今之缚也考声纠丝令紧也纠音经酉反说文丝也糸即捩也索也从糸方声)。
　　梁椽(下篆挛反考声椽屋椽也说文云秦谓之椽齐鲁谓之桷从木彖声彖音土援反)。

　　手杖论

　　　　慧琳撰
　　为无(上于伪反)。
　　沉沦(上直林反孔注尚书沉没也大乘百法论已具释下律唇反孔注尚书沦没也广雅渍也尔雅小波为沦说文亦作陯)。
　　坦道(上汤懒反周易履道坦坦广雅平也说文安也从土从旦)。
　　颠蹶(上典年反考声颠殒也广雅倒也或作傎论文作颠俗字也下卷月反广雅蹶败也说文僵也从足厥声)。
　　断割(上端乱反郑仕礼记断犹史也说文截也从斤从[斷-斤][斷-斤]音绝古绝字也论文作断俗字也下哥渴反孔注尚书割剥也郑注尔雅裂也广雅裁也说文从刀从害)。
　　数量(上色句反下力丈反论作量俗通用也)。
　　一分(下扶问反说文从八从刀)。
　　摧残巳(上藏雷反顾野王摧犹折也下藏兰反广雅残灭也苍颉篇败也说文从歹从戋也歹音同上戋亦音同上也)。
　　添数(上忝拈反广雅添益也下霜句反)。
　　阿陀那识(梵语也即含藏识也)。
　　羯剌罗(古译云羯罗蓝即初受胎也)。
　　僧(去声)。
　　塞迦(二合)。
　　啰八底也(梵语法名也)。
　　毗若南婆薄八底也社底(梵语文义之名也)。
　　强逼(上渠良反埤苍强壮也广雅健也说文从弘从虫下冰力反孔注尚书逼迫也博雅近也说文从辵逼声辵音丑略反逼音丕碧反)。
　　增乘(上则登反考声增重也广雅加也尔雅益也杜注左传增众也下绳证反杜注左传乘车之总名也)。
　　其减(甲斩反杜注左传减轻也广雅少也说文损也从水咸声)。
　　无费(妃未反考声费耗也埤苍损也说文散财物也从贝从弗)。
　　悭人(上坑间反苍颉篇爱财不舍日悭说文从坚或作[堅-土+革]也)。
　　嗢波拖(上坞骨反拖音他梵语也)。
　　难遭(早劳反埤苍遭逢也博雅云横及也说文从辵从曹声也)。
　　易得(上移地反苍颉篇易不难也)。
　　五个(哥饿反亦作个)。
　　开箧(下谦颊反方言箧箱类郑注礼记盛物之椷也从竹从箧箧音同上)。
　　八暇(下遐嫁反贾注国语云暇闲也说文从曰从假)。
　　大窄(下音责考声窄狭也声类迫也或作迮亦作厏)。
　　藉余(上情夜反博雅籍荐席心也周易藉用白茅)。
　　劬劳(上具于反广雅劬勤也郑注礼记劬亦劳也下老刀反贾注国语劳疲也尔雅勤也说文剧也从力言用力者即劳苦)。
　　阿笈摩(中钳业反梵语也唐云教法或云传为展转传授法教也)。

　　大乘法界无差别论

　　　　慧琳撰
　　应如(上于矜反)。
　　分位(上弗问反)。
　　开阐(上[愷-山+止]哀反说文开张也从门并声经作开俗字也并音遣贤反下昌演反韩康伯云阐明也苍颉篇亦大开也说文从门单声)。
　　变易(上彼眷反广雅变化也说文从友变声经从久作变俗字也支音普卜反音力眷反下音亦)。
　　误犯(上五固反孔注尚书误谬也考声云错也说文从言吴声经作误俗字也)。
　　覆翳(上芳救反贾注国语覆盖也说文从西复声西音赫贾反下于计反郭注郭雅翳掩也说文盖也从羽殹声殹音同上也)。
　　漂流(上匹遥反顾野王云漂流也说文浮也从水票声票音同上)。
　　[弁/土]中(分问反[弁/土]弁除也从土弁声经作粪俗字)。
　　包裹(上饱交反说文包字从勹象人曲身有所包裹也下古火反顾野王云裹犹包也说文上下从衣果声勹音包也)。
　　堕厕(上徒果反郑注大戴礼云堕坠也韵莫落也从土隋声隋音同上也下初事反说文厕圊也从广则声广音鱼捡反)。
　　混著(上胡本反顾野王云混秽浊也说文从水昆声下直略反考声云著附也)。
　　封著(上风用反封执也)。
　　所蔽(卑袂反杜注左传蔽障也考声云掩也文字典说从草敝声敝音同上)。

　　六门教授习定论

　　　　慧琳撰
　　烦恼障(下章让反考声障隔也集训云蔽隐也说文界也从阜章声经作[歹*章]误也)。

　　破外道小乘四宗论

　　　　慧琳撰
　　僧佉(下羌伽反梵语外道名也)。
　　手爪(下侧绞反左传云以为腹心爪牙也说文手足甲也或作又象形经从手作抓非也)。

　　破外道小乘涅槃论

　　　　慧琳撰
　　羸形(上累危反杜注左传云羸弱也贾注国语羸病也许叔重注淮南子云劣也诸文瘦也从羊从[嬴-女][嬴-女]音力卧反)。
　　摩醯(下血鸡反梵语经作醯误也)。
　　两[骨*坒](下鼙米反说文[骨*坒]股外也从骨经作髀俗字也)。
　　脚跟(上脚字说文从肉从尸谷声也音渠略反从重人从口论从月从去作脚非也下艮痕反释名足后臼跟说文足踵也从足艮声)。
　　提[仁-二+致](下文二反梵语外道女人名也)。
　　摩[少/兔](下弩头反梵语外道女人名也正作[需*兔]经作[少/兔]俗字通用)。
　　蛇蝎(下轩谒反博雅云蝎螫也广雅云一名[虫*賴][剌/虫]也[虫*束*頁]音闼[剌/虫]音洛割反古今正字虿蝎也虿音丑介反通俗文[虫*束*頁][剌/虫]蝎之异名也说文毒虫也虿古文象形又从虫经作蝎桑虫也蝎音胡葛反非此义也)。
　　蚊虻(下陌耕反庄子云蚊虻噆肤也淮南子云虻虫散积血是也声类云似蝇而大也说文啮人飞虫也从昆经作虻略不成字也)。
　　蝇蚤(上翼缯反。毛诗笺云为蝇之虫污白为黑污黑为白也。方言陈楚之间自关而西秦晋之间谓之蝇。东齐谓之羊。郭璞日此语转不正耳。今江东人呼羊声如蝇凡如此比不宜别立名也。说文虫之大腹者也。从黾虫。黾音猛。经从糸作绳非也。下遭老反。韩子云韩昭侯搔蚤而详失一蚤也。淮南子云使蟾蝫捕蚤是也。考声云狗虱也。说文云啮人跳虫也。或作蚤从虫。经作蚤误也)。
　　蚰蜒(上以州反下衍仙反方言蚰蜒自关而东谓之螾蜒或谓之入耳也又云北燕谓蜥蝪为祝蜒也考声云蚰蜒虫名者或作蝣古今正字并从虫由延皆声也)。
　　棘莿(上兢力反前唯识论已具释讫下雌渍反郭注尔雅束茦针也方言凡草木刺人谓之刺也说文木芒也谓木皮外有镵刺者也苦枣揄枳之类也或作束从草经作刺误也)。

　　一切经音义卷第五十一


　　一切经音义卷第五十二

　　　　翻经沙门慧琳撰
　　音长阿含经二十二卷　玄应
　　中阿含经六十卷　玄应
　　增壹阿含经五十一卷　玄应
　　杂阿含经五十卷　玄应
　　别译阿含经二十卷　玄应
　　佛般泥洹经二卷　玄应
　　大般涅槃经二卷　玄应
　　般泥洹经二卷　玄应
　　人本欲生经一卷　玄应
　　尸迦罗越六向礼一卷　无
　　梵志阿跋经一卷　玄应
　　梵网六十二见经一卷　玄应
　　寂志果经一卷　玄应
　　右十三经二百一十四卷同此卷音。

　　长阿含经第一卷(先不音)


　　第二卷

　　防御(鱼举反防[佫-口+用]也亦禁放逸也尔雅御禁也制捍御之也捍音胡旦反禁御二字并从示)。
　　乘桴(又作艀同扶流反编木者也小泭曰桴也音[敷-方+寸])。
　　明喆(古文喆哲二形今哲同知列反尔雅哲智也亦了也)。
　　叹咤(古文叹[歎-欠+(奚*鳥)]二形同他且反叹吟也吒又作喥同竹嫁反通俗文痛惜曰咤也)。
　　填塞(又作窴同徒坚反广雅填塞亦填满也)。
　　并[既/食](人名也相承音饱未详所出案古文[飢-几+釆]餍二形今作饱饱犹满也此应餍字误作也餍音于焰反)。

　　第三卷

　　殒绝(字书作陨同于愍反声类殒殁也亦坠落也)。
　　轰轰(今作[車*勻]字书作[車*旬]同呼棚反说文轰群车声也)。
　　彷徉(房羊二音广雅彷徉从倚也亦徘徊也)。
　　声聒(公活反諠也苍颉篇扰耳孔也諠语也)。
　　浊浑(胡昆反浑乱也亦水流声也)。
　　恬淡(徒兼徒滥反言恬静也广雅淡安也)。

　　第四卷

　　歔欷(古文唏同上欣居下欣既反苍颉篇泣余声也亦悲也)。
　　终措(且故反措安也亦置也施也)。
　　沦曀(力均反沦没也曀翳也谓沦没翳暗也)。
　　虏扈(力古胡古反谓纵横行也亦自纵恣也又勇健之貌也汉书音义曰扈跋扈也自大也)。
　　瑕隙(古文[少/日/小]同丘逆反[璺-玉+玊]也亦别也壁际孔隙也经文作郄非体也隙字从上下小从白)。
　　企望(古文研[合-口+足]二形同墟豉反通俗文举跟曰[跳-兆+企]也字从人从止)。

　　第七卷

　　队队(古文[石*(隊-(阿-可))]同徒对反言群队相随逐也)。
　　为[籩-(這-言)](亡支反字林竹篾也经文或作篾义同今蜀士关中皆谓竹篾为[籩-(這-言)]经文作签误也)。
　　有泄(思列反发也溢也亦漏也)。
　　自刎(古文[(餐-食)-又+勿]同亡粉反公羊传云公遂刎脰而死何休曰刎割也脰音豆颈也)。
　　硗确(苦交反下苦角反通俗文物坚鞕谓之硗确孟说子曰硗确瘠薄之地)。

　　第八卷

　　薉稻(纡废反谓不洁清也亦秽恶也经文有从禾或从酉作秽[酉*歲]二形非也)。

　　第九卷　第十卷(先不音)


　　第十一卷

　　排挤(子脂反推[打-丁+戎]谓之排挤广雅挤排也经文作济误也[打-丁+戎]音而勇反)。
　　不媟(息列反相狎习谓之[媟-木+未]亦[媟-木+未]嬻也)。
　　门阃(又作捆同苦本反三苍云相门限也)。

　　第十二卷

　　谛婆(经中有作諯婆依字充绢至缘二反相让也)。
　　陛提(蒲米反经中有从比下木作[阿-可+柴]误也)。
　　具几(经文有作臮渠冀反)。
