<!-- { "loadSidebar": true } -->
　　轨范(上音归[竺-二+韋]反轨辙也范法也并前文已具释也)。
　　鲜薄(上相演反或作鲜杜注左传勘少也)。
　　赈恤(之胤反左传分贫赈穷杜预曰分与也赈救也下询聿反郑注周礼振恤忧贫也)。
　　谪罚(上吒格反三苍云谴责也方言怒也郭璞云谓责怒也下烦[革*(卄/(ㄇ@人)/戌)]反从刀詈会意字也)。
　　佷戾(上音恨下音丽说文云佷谓不听从也谥法曰不悔前过曰戾从户从犬会意字也)。
　　驱摈(卑印反司马彪注庄子摈弃也史记曰相与排摈是也从手宾声也)。
　　折伏(上章热反下音服从犬从人会意字也)。
　　嘉肴(音爻俗字也正体作[希-巾+肉]贾注国语云[希-巾+肉]菹也顾野王云凡非谷而食之者皆曰[希-巾+肉]谓豆实菹醢果蓏牲肉之数是也考声云脯羞木果之属也肉也设豆也说文啖也从肉[又/又]声也)。
　　猜贰(上仓来反广雅猜惧也杜注左传云猜疑也方言恨也从犬形声字下音二左传曰臣不敢贰杜注云贰违令也考声亦疑也二也从贝贰声贰古文二字也)。
　　畴咨(上直流反训义如前序音中释也)。
　　瑜伽(上庾朱反梵语也唐言相应此即一义也更有多义故存梵语)。
　　耽染(上答含反说文正合作媅尚书云媅乐之徒孔注云过乐谓之媅诗曰吁嗟女兮无与士媅俗用从身作耽说文从女甚声也)。
　　戍逻(输注反尔雅戍遏也郭注云戍字所以遏止[冗-几+祋]贼也说文守边也从人从戈下勒贺反考声逻遮也游兵[厥-欠]候也)。
　　舍罗(梵语也唐云反舌鸟)。
　　宝馔(上音宝正体字也下音撰孔注论语云馔饮食也)。
　　大坑(苦庚反尔雅坑墟也苍颉篇壑也陷也从土[午-〡+几]声)。
　　或推(他雷反说文推排也)。
　　[敲-高+(林/肉)]坌(上桑赞反下盆闷反通俗文云[土*孛]土曰坌或作坋用同说文坋尘也从土分声)。
　　淫欲(上与针反字统云私逸也广雅淫戏也王注楚词云游也说文同字统从女[婬-女]声[婬-女]音同上从爪从壬经从水作淫非也下容足反考声云情所好也从心)。
　　陂河(上彼皮反郑玄曰畜水曰陂从阜皮声阜音负)。
　　池沼(之绕反说文云沼即池之异名也)。
　　险阻(上扻捡反下庄所反)。
　　投窜(仓乱反广雅窜藏也贾注国语云窜隐也文字典说隐蔽也从穴从鼠会意字也)。
　　乳哺(蒲暮反淮南子含哺而游许叔重注云口中嚼食啖与孩子也说文咀也从口甫声)。
　　按摩(上安旦反摩字取去声凡人自摩自捏申缩手足除劳去烦名为导引若使别人握搦身体或摩或捏即名按摩也)。
　　栖泊(上先[前-刖+ㄅ]反尔雅栖息也广雅栖息谓之林正从妻从木作栖经从西作栖俗字也说文云鸟在巢上象形作[(疆-(彊-弓))-土+(鹵-├)]古文西字也日在西方而鸟栖故因为东西之西字下傍莫反楚词曰陵阳乌之泛滥忽翱翔之栖泊王逸注云泊犹止也水流停止曰泊也)。
　　递相(上提礼反考声递代也尔雅递迭也说文递[丙/(敲-高)]易也或作递俗字也)。
　　捶楚(上佳蕊反国语曰鞭捶使之是也说文捶以杖击也从手垂声或从木亦通或曰摘也下初所反毛诗传楚木名也郑注礼记云楚荆也说文丛木也从林疋声疋音疏又音所)。
　　囹圄(上历丁反下鱼举反狱名周礼三王始有狱释名云囹者领也圄者御也谓领录囚徒禁御之也说文囹狱也圄守之也外形内声字也)。
　　幽絷(上幼由反郑注礼记云幽闇也不明也尔雅幽微也深也说文隐也从山中[茲-卄][茲-卄]音同上从二幺幺音伊遥反下砧立反毛诗传曰絷绊也谷梁传云两足不相过谓之絷古今正字从糸执声也)。
　　驱击(上讴口反史记愕然欲驱汉书酷吏驱伤郎吏是也说文驱捶[擊-手]也从支区声下经亦反顾野王云击犹打捶也庄子目击而道存司马彪曰击动也说文攴也从手[擊-手]声[擊-手]音同上也)。
　　耽湎(绵编反考声云耽酒也尚书曰[羲-ㄎ+乃]和湎淫孔注云沉湎于酒过差失度也)。
　　结愤(分问反王逸注楚词云愤满也从心贲声贲音汾也)。
　　顿弊(上敦钝反考声云困极也说文下首至地也从页屯声经作顿俗字也或作[敲-高+屯]下毗袂反考声坏也劣也说文[巾*(乏-之+(犮-乂+又))]也一曰败衣也从攴从[敝-ㄆ][敝-ㄆ]音四袂反经文作弊俗字也)。
　　名誉(音预考声云称美也说文称也从言与声也)。
　　[踦-可+(舛-夕)]王(夸化反贾注国语云[疏-(梳-木)+(大/(舛-夕))]犹般也考声却坐也说文渡也从足[大/(舛-夕)]声也[大/(舛-夕)]音口寡反从大从[(巨-匚)*(十/十)][(巨-匚)*(十/十)]音同上从于作跨非也音枯护反跨踞也非经义下王字去声呼说文云天下所归往也)。
　　亘穷(上刚邓反考声亘远也毛诗传遍也方言竟也或从木作[木*桓]说文从二从日作亘今时所不用[匚@日]古字也[(匕/示)*(入/米)]书从日从二也)。
　　爰及(违元反尔雅爰曰也考声于也发语辞之端也说文引也从[受-(冗-几)]于声[受-(冗-几)]音披表反下及字说文逮也从人从了部古文作[乃/兄])。
　　阿若多(若音而者反梵语也唐言解也)。
　　憍陈那(亦梵语也是其姓也解则彰其美德姓则[厂@千]其氏族德姓合目曰以名之是佛最初得度圣弟子也)。
　　苏跋陁罗(梵语阿罗汉名也唐云善贤是佛在世时最后得度圣弟子也即涅槃经中须跋陁罗是也)。
　　苏剌多(亦阿罗汉名唐云善乐亦是佛法中遗法圣弟子也即大集月藏经中涑罗多是也)。
　　溟海(觅瓶反十洲记云蓬莱山对大海之东北岸山周回五千里山外别有圆海绕山圆海水色正黑谓之溟海冲虚真经及南华真经皆说终北之北有溟海者天池也有鸟名鹏翼若垂天之云背若大山抟扶摇而上九万里然后图南也)。

　　十轮经第三卷

　　疑滞(直例反王注楚词云疑惑也滞留也考声沉也止也贾注国语云滞久也说文凝也形声字也)。
　　轻躁(遭告贾注国语云躁扰也郑注论语云不安静也易曰躁人之辞多吉人之辞寡说文作躁从走古今正字从足喿声也)。
　　艳色(上音焰方言艳美也秦晋之间谓美色为艳说文好而长也经文从去作艳俗字)。
　　嗢达洛迦(梵语也唐言雄杰即经中郁头蓝弗是也)。
　　阿罗茶(唐言自诞旧经阿兰迦兰是也)。
　　底沙(丁以反或云补沙唐云鬼宿即其人是此宿直日生西方以二十八宿记日但以月所临宿因以为名旧经云蛭数者是也)。
　　瞿波理迦(唐言牛主旧译俱迦梨讹也)。
　　提婆达多(唐言天授)。
　　披片(帔悲反王逸注楚词云在背曰披读与不同帔音去声也)。
　　腐败(扶甫反考声云肉败也广雅腐臭也说文烂也从肉府声或从木作[腐-肉+米])。
　　牛麝(蛇夜反山海经云翠山多麝郭璞注云似獐而齐有香牛经自云有黄妙药也)。
　　贾客(上公午反行卖曰商坐贩曰贾或作[臾-臼+?])。
　　挑取(上体雕反声类挑抉也音渊决反从手兆声)。
　　末达那果(梵语西国果名也此国无其果大如槟榔食之令人醉闷亦名醉人果堪入药用也)。
　　捣簁(上当老反广雅捣舂也说文捣筑也下筛同字书簁罗也竹器罗药也从竹徙也)。
　　瞻博迦花(旧云瞻卜其花赤色香气郁然久久犹香也)。
　　铁抟(假栾反或作团考声抟握也说文圜也圜音[袁-口+(ㄠ-ㄙ)]从手专声也)。
　　铅锡(上悦专反下先历反周礼识方氏杨州之利金锡郑注云锡镴也尔雅锡谓之鈏郭璞注云今之白镴也案铅锡与白镴三物各别其实不一锡色青黑镴色最白铅色黄白所用不等故说文云铅青金也锡银铅之间足明别异也)。
　　成办(彭慢反考工记曰以饰五材以办民器郑注曰办具也说文判也从力辩声)。
　　卉木(上晖贵反郭注尔雅云百草之揔也方言吴杨海岱之间谓草为卉说文从三中也)。
　　宰官(灾在反周礼天官谓之太宰郑注礼记云宰者冢宰也主治百官也郑注礼仪云宰有司主正教者也考声大也理也制断也古文作[宋-木+(一/(┤*十*├)/┬)])。
　　粗犷(古猛反广雅犷强也说文犷犬不可附近也译经者意取言辞粗强如犷犬之难近也)。
　　捡问(上剑俨反广雅捡验也苍颉篇捡法度也意取依教问罪使合法度也尔雅捡同也郭注云摸范同等说文从手佥声)。
　　摩怛理迦(梵语也唐云本母亦云论也)。
　　容纵(足用反考声纵缓也乱也王注楚词云放也说文从糸声)。
　　燕麦(上燕见反案燕麦者草名也似麦而非麦也苗瘦而无实如禾有莠如稻有稗之类也说文从鸟燕声也)。
　　其穗(随醉反即前燕麦穗也形声字也)。
　　剪拔(上煎衍反郑注礼记云剪割截也杜注左传云尽也说文从刀前声下辨八反广雅拔出说文拔擢也从手犮声也)。

　　十轮经卷第四

　　颇有(破么反字书云颇犹可也或云不可也亦作叵也)。
　　沙门(梵语讹也正梵音云室啰末拏唐云勤恳也)。
　　[商/貝]贾(上式羊反郑注周礼云行卖曰[商/貝]考工记云通四方之珍异谓之[商/貝]郑玄曰贩卖之客谓之[商/貝]旅说文从贝从商省声贩音蕃方反下公五反经作估俗字也郑注周礼云居卖曰贾尔雅贾市也郑玄云坐卖也贾物之贵贱汉书音义云贾贵则卖之贱则买之坐贩求利也有音加雅反者非也)。
　　吠琉璃(梵语青色宝名也经中作茷琉璃茷音伐不正也)。
　　迦遮(下色假伪恶宝名也玉名之类也)。
　　憍傲(上矫乔反考声憍[仁-二+易]也矜也广雅傲慢也王注楚词倨傲曰憍形声字也下我告反考声云憍倨也慢也荡也或从女作傲王注楚辞云侮慢曰慠从人敖声)。
　　灰烬(夕胤反字林烬火余也或作[盡-皿+火])。
　　凡猥(乌贿反考声云犬众吠也不正而滥也多也广雅猥众也苍颉篇猥烦说文从犬畏省声也贿音灰每反)。
　　摈黜(上宾牝反韵英云摈摈[厥-欠]也考声弃也落也从手宾声也下椿律反广雅黜去也古今字诂贬也杜注左传云故也范寗集解云黜退也说文贬下也从黑出声或作绌椿音来伦反)。
　　窣堵波(梵语也唐云高胜坟方言云幽燕之间凡上方而高大者谓之方坟也)。
　　迦奢国(梵语也唐言芦苇也)。
　　捻箭(念牒反考声捻捏也说文作掫音乃涉又训云掫拈也从手取声取音辄古字也)。
　　视觇(謟焰反杜注左传觇伺也郑注礼记云窥视也古今正字从见占声)。
　　弯弓(绾关反考声持弓也苍颉篇云引弓也说文云持弓阅矢也从弓省声也)。
