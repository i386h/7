<!-- { "loadSidebar": true } -->
　　鸡萨罗(师子身毛旋文呼为鸡萨啰西域有宝旋文恰如师子毛旋形故从其为名耳也)。
　　城名婆怛那(具云难陀婆怛那言难陀者此云喜也婆怛那者增益也其国名南印度境内)。

　　经卷第七十七　入法界品之十八

　　涸无量爱欲海(广雅曰涸尽也谓令其竭尽也)。
　　杜绝诸恶道(贾注国语曰杜塞也说文曰杜塞闭也说文字乃作殿也)。
　　如济客(毛诗传曰济渡也案客谓寄居之称故采樵寄山济渡寄水饮士寄醉贾人寄屋皆谓之客)。
　　重任(重直勇反任如禁反)。
　　佣作(佣与恭反作则各反玉篇曰佣谓役力受直也谷梁传曰作为也)。
　　低下(低丁奚反)。
　　旃荼罗(此云执暴恶人)。
　　犗牛(犗加迈反切韵称犗犍牛也)。
　　舟楫(楫秦业资叶二反通俗文曰擢谓之楫释名曰楫捷也拨水使舟倢疾也又案楫字不著戈音乃资叶反然训义无别)。
　　良工(良善也工技也)。
　　捃拾(捃居韵居恽二反汉书集注曰捃收也)。
　　冠王冠(上冠字古乱反下冠字古端反)。
　　损耗(耗呼告反减也)。
　　善知识之所致耳(颜注汉书曰致谓引而至之也)。
　　此善渔人(渔语居语据二反工能于事曰善也说文曰渔捕鱼也大篆字又作[泳-永+(魚/魚)]考声作[(土/魚)*ㄆ]二体也)。
　　过尔焰海(尔焰者此云所知谓智所知境非预识境由其转若南声为尔盐故非转毗若南声也)。
　　哽噎(哽加杏反说文曰哽谓食肉亭骨在喉内也悲忧咽塞者似其亭骨在喉故借喻言耳)。
　　自盈其手(韩康注易云盈满也)。

　　经卷第七十八　入法界品之十九

　　曩于福城(曩那朗反尔雅曰曩向也珠丛曰向谓往时也向音虚鞅反)。
　　擐大悲甲(擐胡串反杜注左传曰擐贯也贾注国语曰擐衣甲也衣音意)。
　　断贪鞅(鞅于仰反鞅谓扐牛头木绳牛以此绳不能脱于重载凡夫由其贪惑不能断生死之鞅绳也)。
　　撤睡盖(撤除列诸列二反字书曰撤除也去也)。
　　四流漂汩者(汨荣笔反珠丛云汩流急貌也又音古没反尚书大传曰汩乱也汉书集注曰汩流急貌今取流急也)。
　　饮以甘露(饮于禁反饮饲水也)。
　　住邪济者(毛诗传曰济渡也谓行其道者如渡者求于异津故此借喻名耳)。
　　晓诲(说文曰晓说也音税)。
　　犷[仁-二+戾](犷古猛反[仁-二+戾]零计反)。
　　坑阱(阱疾政反郑玄注周礼曰阱谓穿地为堑所以捕兽其超逾者则陷焉案籀文作阱[(虍-七+(一/卄/卄))*又]古文作阱也)。
　　苦的(的谓准的鹿脐也)。
　　箧(牵[打-丁+(刀/(刀*刀))]反郑注礼记曰宬衣物函曰箧)。
　　贮(陟吕反)。
　　毗笈摩药(毗笈摩者此云普去也谓能普去一切疾病也)。
　　周给(周匝供给故云周给也)。
　　利矛(矛莫胡反)。
　　兵仗(仗除亮反风俗通曰仗者刀戟之总名也)。
　　钳鋷(鋷尼辄反玉篇曰鋷谓拔去睫发也经本有作镊者此乃车轴端铁非经所用)。
　　阿伽陀药(此云无病药也谓有药处必无有病也)。
　　婆楼那风(此云迅猛风也其风坚密如持世界风轮也)。
　　毒不能中(中陟仲反中犹著也)。
　　大应伽药(应伽此云身身有四名一曰迦耳二曰设理罗三曰第诃四曰应伽然应伽亦云分谓支分也)。
　　药树名珊陀那(珊陀那者此云和合或云续断谓此药能令已断伤者再续和合也)。
　　初无所损(言从初已来不会损也)。
　　药名阿蓝婆(此云汁药其药出香山及雪山中天生在于石臼内或云得喜谓得此药者皆生欢喜也)。
　　波利质多罗树(波利此云遍也亦曰周匝质多罗云间错庄严也言此树众杂色花周匝严饰或曰圆妙庄严也)。
　　婆师迦花(具云婆利史迦言婆利史者此云雨也迦谓迦罗此云时也西域呼夏为雨其花生于夏时故名也)。
　　瞻卜迦花(此云黄色花其花有香气而形似支子花也)。
　　苏摩那花(此云悦意花其花形色俱媚令见者心悦故名也)。
　　海岛(岛当老反孔安注书曰海曲谓之岛说文曰海中往往有山可止曰岛也)。
　　椰子(椰余遮反)。
　　药汁名诃宅迦(此云金色水甚可于九转还丹之力也)。
　　灯炷(炷之遇之庾二反)。
　　筋(居欣反字宜从月经本有从角者谬)。
　　迦陵频伽鸟(此云美音鸟或曰妙声鸟此鸟本出雪山在[穀-禾+卵]中能鸣其音和雅听者无厌也)。
　　飞则劲捷(劲甄定反捷钱叶反说文曰劲强也王逸注楚辞曰捷疾也劲字从力捷字本从人今俗用也)。
　　摩诃那伽(此云龙亦云象今此力士力如龙象故名耳)。
　　射师(射食夜反)。
　　摩竭鱼(此云大体也谓即此方巨鳌鱼其两目如日张口如涧谷吞舟光出濆流如潮若欱水如壑高下如山大者可长二百里也)。
　　安缮那药(缮时战反其药色似青黛可以和合眼药然今所明自据别法也)。
　　延龄药(龄历丁反尔雅曰延长也广雅曰龄年也礼记曰古之谓年为龄)。
　　楔(先结反案说文作[打-丁+屑])。
　　渗漏(渗所禁反水潜没也字宜从参经本有从喿者音早非经所用也)。

　　经卷第七十九　入法界品之二十

　　醉傲(傲五告反杜注左传曰傲不敬也广雅曰傲慢也案诸字书傲字皆从立人今经本从竖心者谬)。
　　阿那婆王(阿修罗之别名未详其义)。
　　兜沙罗色(具云兜沙兜罗色言兜沙者此云霜也兜罗水也或有经本兜罗沙者准知也)。
　　狱卒(卒则没反也)。
　　长者子瞿波罗(案西方训字瞿有九义此中但取地白义波罗此云守护也谓守护心地或守护白法)。
　　摩罗提国(具云摩罗耶提致此云鬘陀或曰摩罗耶者山名也提数中也言此国中央有摩罗耶山故因名也)。
　　拘吒聚落(具云拘吒迦此云小舍或曰多家亦云多楼观以此聚落中楼阁多也)。

　　经卷第八十　入法界品之二十一

　　优昙花(优昙此云希有也此花多时乃一开也)。
　　俨然坐(俨鱼捡反)。
　　加被(被皮义反杜注左传曰加益也孔安注书曰被及也谓以益相及也又珠丛曰从加恩谓之被也)。
　　担众宣威(担为戒担主与军旅为要约也故郑玄注周礼曰戒担要之以刑也毛诗传曰宣示也)。
　　听讼断狱(听他寗反断都乱反孔安国注书曰听谓察是非也周礼曰狱讼者听而断之郑玄注公羊争罪曰狱争财曰讼玉篇曰断谓裁制分决也)。
　　辅弼(弼皮笔反尚书大传曰天子必有四邻前仪后丞左辅右弼廉洁而切直曰弼大戴礼曰弼者拂也拂天子之尚常立其名匡过而谏诤谓之弼)。
　　阿迦尼吒天(具云阿迦尼瑟吒天此云色究竟天也广释如上第二十二卷中)。
　　沾洽(广雅曰沾清也玉篇曰洽濡也沾字或通作沾也)。
　　炎热(炎于严反尔雅曰炎熏也郭璞注曰旱气熏灼人也)。
　　大方广佛花严经音义卷下

　　一切经音义卷第二十三


　　一切经音义卷第二十四

　　　　大唐翻经沙门慧琳撰
　　音信力入印法门经五卷　慧琳
　　度诸佛境界智光严经一卷　慧琳
　　佛花严入如来德智不思议境界经二卷　慧琳
　　大方广佛花严修慈分经一卷　慧琳
　　大方广如来不思议境界经一卷　慧琳
　　大方广入如来智德不思议经一卷　慧琳
　　大方广普贤经一卷　慧琳
　　大乘金刚髻珠菩萨修行分经一卷　慧琳
　　大方广佛花严不思议佛境界分经一卷　慧琳
　　庄严菩提心经一卷　慧琳
　　大方广菩萨十地经一卷　慧琳
　　诸菩萨求佛本业经一卷　慧琳
　　菩萨本业经一卷　玄应
　　兜沙经一卷　玄应
　　大方广佛花严经入法界品四十二字观门经一卷　慧琳
　　菩萨十住行道经一卷　慧琳
　　菩萨十住经一卷　玄应
　　显无边佛土功德经一卷　无字
　　渐备经五卷　玄应
　　十住经五卷　玄应
　　等目菩萨所问经二卷　玄应
　　如来兴显经四卷　玄应
　　度世经六卷　玄应
　　罗摩伽经三卷　玄应
　　大方广佛花严续入法界品(或有本无续字)。
　　(若依新入藏目此中间有北本涅盘经四十卷又有南本涅盘经三十六卷涅盘经荼毗分二卷大般泥洹经六卷方等般泥洹经二卷已上五经八十六卷共有音义两卷以次后第二十五第二十六即是)。
　　四童子经三卷　慧琳
　　大悲经五卷　慧琳
　　方广大庄严经十二卷　慧琳
　　已上二十八经计六十九卷同此卷音。

　　信力入印法门经


　　卷第一

　　　　翻经沙门慧琳撰
　　阑楯(上音兰下音顺前音义大般若中已具释经从木作栏木名也非经义也)。
　　首楞严(梵语三昧名也上勒登反俗字也说文正体作[棱-土+ㄓ]木柧也从木夌声首楞严者古译云甚[涳-工+((嘹-口)-(日/小))]也义亦未尽柧音孤也)。

　　第二卷

　　拔济(上办八反顾野王云拔引而出之也考声云抽也救也说文擢也从手犮声犮音盘钵反犮字从犬而丿经文从[乏-之+(犮-乂+又)]作拔者非也)。
　　猗觉分(上意宜反字书云美也加也左传叹辞也说文从犬奇经猗俗用字也)。
　　羼提(上察限反梵语也唐言忍辱也)。

　　第三卷

　　针孔(执淫反广雅曰针刺也说文所以用缝衣也从金咸省声也今从十作针俗字也)。

　　第四卷(无字可音训)


　　第五卷

　　噭唤(上古吊反顾野王云噭呼也说文吼也从口敫声下欢贯反考声云唤呼也唤音同)。

　　度诸佛境界智光严经

　　　　慧琳撰
　　蹋腊骠(上徒合反下必曜反梵语罗汉名也)。
　　不[遢-羽+ㄆ](吐内反经从艮作退俗字也言不[遢-羽+反]者决定勇进之义也八地已上总名不退说文云日行迟也从日从久从辵会意字也或作[這-言+內][逡-ㄙ+日]并古字也又音衰)。
　　逾城(庾朱反孔注尚书云逾越也广雅渡也或作逾义同说文从足俞声俗作逾也)。
　　鬣毛(廉辄反顾野王云马项上长毛也又云凡兽定长毛皆为之鬣说文鬣髦也从髟鼠声或从毛作[毯-炎+(臘-月)]或从犭作猎义皆同髟音必遥反鼠音同上)。

　　佛花严经入如来德智不思议境界经


　　上卷

　　　　慧琳
　　迦叶波(梵语大迦叶名也叶音摄波字经文作簸是簸箕也去声于梵语不顺也今宜改为波)。
　　牟侯利(梵语不切讹也正梵音云谟护律多时分名也古云须臾或云谟忽也)。
　　婆罗诃摩(梵语即梵天名也)。
　　伽留荼(梵语虏质不妙也古曰迦娄罗即金翅鸟也)。
　　舍迦啰(梵语古云帝释天主名也)。
