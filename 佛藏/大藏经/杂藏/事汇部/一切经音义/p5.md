<!-- { "loadSidebar": true } -->
　　[日/出/大/((犀-尸)-牛+十)]恶(上蒲冒反广雅[日/出/八/((犀-尸)-牛+十)]猝也考声猛也韵英侵也说文从曰从出从拱从[(犀-尸)-牛+十]从[日/出/八/((犀-尸)-牛+十)]省声也[(犀-尸)-牛+十]音滔下乌各反说文不善也过也从亚从心正也经从西作[栗-木+心]俗字误也)。

　　第五十卷

　　无缚无解(房博反考声系也说文束也从糸从博省声也下皆买反郑注礼记云解释也说文判也从刀牛角也今俗用音为贾者非也)。

　　第五十一卷(无可训)


　　一切经音义卷第一


　　一切经音义卷第二(田)

　　　　翻经沙门慧琳撰
　　音大般若经从五十二尽三百一卷

　　大般若波罗蜜多经第五十二卷

　　能办(蒲慢反韵英办具也说文从力辩是也辩音皮免反)。
　　统摄(上通栋反考声云统领也下商叶反苞咸注论语云摄兼也郑注礼记云代也说文持也从手聂声也聂音尼辄反也)。
　　纵任(上将用反下壬鸩反从壬从亻也)。
　　蠲除(决缘反郭璞注方言云蠲除也从益从蜀)。
　　亏损(驱为反说文气损也从于雐声也或作亏雐音呼)。
　　无边辩(皮免反广雅辩慧也字书捷也说文治也从言辩声也)。
　　清泠(历丁反说文并从水形声字也)。
　　遗烬(夕胤反杜注左传云火之余木也说文烛余也从火[盡-((烈-列)/皿)+火]声也[盡-((烈-列)/皿)+火]音同上)。

　　第五十三卷

　　般僧伽胝(下音知梵语大衣名也或云僧伽梨是佛所披袈裟也下从九条上至二十五条中间数有等皆曰大衣披服之时可宣扬法教具足福田之相三衣之中最为上等也)。
　　尝食(上音常说文云试味曰尝从甘尚声也)。
　　歠饮(上钏拙反说文歠饮也从[(食/酉)*欠]省叕声也经文作[口*((啜-口)/酉)]或作啜皆俗字下邑锦反说文从酉作[(食/酉)*欠]酉者古文酒字也从酉饮也今省去酉作饮古文从水作[今/水])。
　　寤寝(上音悟苍颉篇云寝觉而有言曰寤觉音教说文从梦省吾声也下侵审反广雅寝幽也说文寝卧也篆文从帚从又今顺俗从省略从宀侵声也梦音梦也)。
　　巧屠(唐胡反考声云残杀也说文刳也从尸者省声也)。
　　剖为(上普口反苍颉篇割析也说文剖判也从刀咅声也咅音土口反)。
　　缠裹(上直连反下古火反玉篇裹苞也说文裹亦缠也上下从衣果声)。
　　发毛(上方[革*(卄/(ㄇ@人)/戌)]反顾野王云首上毛也说文从髟犮声也髟音必姚反犮音蒲末反)。
　　爪齿(上侧狡反说文手足甲也象形下昌止反说文口龂骨也象口齿形止声也龂音银)。
　　筋脉(上谨欣反周礼医师以辛养筋说文云肉之力也从肉从竹竹者物之多筋也从力力象筋也经中从草作莇误也下育伯反俗字也周礼以醎养脉说文云血理之分行于体中谓之脉从血从[脈-月]作脉或作[覛-見+血]并正体字也)。
　　骨髓(绥[此/束]反字统云骨中脂也说文从骨从随省声上骨从肉)。
　　心肝(白虎通云心者礼也。南方火之精也。象火色赤锐而有瓣。如未敷莲花形。王叔和脉经云心与小肠大肠合为府其藏神其候口故心有病则失音不能言。说文云象形字也下古安反白虎通云肝者仁也。东方木之精也。仁者好生象木形而有叶色青。王叔和云肝与胆合为府其神魂其候目故肝实热则目赤暗。说文从肉干声锐音聿惠反瓣音白慢反)。
　　肺肾(上芳废反白虎通云肺者义也西方金之精也象金色白王叔和脉经云肺与膀胱合为府其神魄其候鼻故肺有疮则鼻不闻香臭说文从肉[姊-女]声也[姊-女]音肥味反下臣忍反白虎通云肾者智也北方水之精也色黑阴其形偶脉经云肾与三焦令为府其神志其耳故肾虚则耳聋说文从肉臤声臤音启弦反偶音五苟反)。
　　脾胆(上婢弥反白虎通云脾者信也中央土之精也象土色黄脉经云脾与胃合为府其神意其候舌故脾有热则舌病唇不能收说文从肉卑声也下答敢反白虎通云胆者肝之府也主仁是以仁者有勇王叔和脉经云胆之病则精神不守说文从肉詹声也詹音止兼反)。
　　脬[田/肉](上普包考声云盛小便器尿脬也王氏脉经云脬囊受九升三合脬转即小便不通说文膀胱水器也从肉孚省声也经文作胞非也下韦畏反白虎通云胃者谷之委也韵英肠胃也说文谷府也从肉象形字之也)。
　　[犀-牛+矢][犀-牛+水](上音始字指云粪[犀-牛+矢]也经从米俗字也说文从尾矢声也下泥吊反考声云腹中水也说文从尾从水经从尸讹略也并形声字)。
　　涕唾(上梯礼反考声云泣也目出泪涕也诗传亦云自目而出涕下土课反说文口液也从口从[怡-台+垂]省声或作涶)。
　　涎泪(上以仙反说文口液也下律坠反广雅涕泪也说文泪涕也从水戾声戾音历弟反)。
　　垢汗(上古后反下寒旦反)。
　　痰脓(上啖甘反考声云胸鬲中水病经作淡非也下奴公反溃血也)。
　　肪[狦-(狂-王)+月](上音方下桑安反韵英云凝脂也通俗文云在腰曰肪在胃曰[月*冊]并形声字也)。
　　脑膜(上乃倒反说文作脑头中髓从肉[甾-十+乂]声有作[腮-田+(句-口+夕)]或作脑或作脑并非也[甾-十+乂]音与上同下音莫字统云在皮内肉外曰膜说文云肉间胲膜也胲音古哀反也)。
　　眵聍(上跢支反韵英云目汁凝也经文作[膗-隹+虫]非也捡诸字书并无此[膗-隹+虫]字说文云目伤眦从目从侈省声眦音疵赐反下宁挺反上声文字集略云耵聍耳中垢也古今正字云从耳宁声也)。
　　[(餐-食)-又+臭]物(昌咒反考声云败恶气也说文云禽走而知其迹者犬也自者古鼻也从自从犬或从反作殠经文从死作臭非也并无此字)。
　　宝玩(五灌反孔注尚书云玩戏弄物也说文从王从玩省声也)。
　　耽著(上答南反韵英云耽好也考声玩也从身从耽省声也耽音同上也)。
　　憺怕(上谈滥反下普百反淮南子云憺满也怕静也经文从水作淡泊并非也训义别古今正字云憺怕二字并从心形声字也)。
　　皮穿(昌缘反考声云穿穴也说文通也从牙在穴中也)。
　　雕鹫(上丁遥反穆天子传曰春山爰有白鸟青雕执犬羊食象鹿郭璞曰今之雕亦能食鹿也说文云雕[檄-木+身]也从鸟雕声也下音就山海经云[旦/卄/不]山多鹫鸟字书从鸟就声也[檄-木+身]音徒官反也)。
　　乌鹊(上坞姑反说文云孝鸟也下七雀反知太岁所在也博物志曰鹊巢开门常背太岁此非才智任运自然说文二象形字也)。
　　鸱枭(上齿之反籀文鸱字也说文或从隹作鸱鸱[垂*隹]也亦鸢鸟也礼记曰前有尘埃则戴鸢鸣则风起也说文从[前-刖+(┴*├)]作[(前-刖+(十-一+└))/鳥]开元音义从千作[千/鳥]并音缘下皎姚反郑笺毛诗云恶鸣鸟也说文枭不孝鸟也从鸟头在木上象形俗名土枭鸟也)。
　　虎豹(上呼古反尔雅甝白虎虪黑虎方言陈宋之间谓之李交江南谓李耳说文云虎者山兽之君也足似人足故下从人象形亦形声字甝音含倏音叔虍音呼下包教反说文云貌似虎团文花黑而小于虎从豸从包省声也豸音雉也)。
　　狐狼(上何姑反说文云妖兽也鬼所乘而有三德其色中和小前大后死必首丘从犬从孤省声也孤字从瓜下朗当反说文云兽名似犬锐头白额高前广后从犬良声之者也)。
　　或啄(音卓说文鸟食也从口豖声也豖音丑录反豖字即豕字中加一画之也)。
　　或攫(归籰反又音归碧反亦通淮南子曰鸟穷则搏兽穷则攫苍颉篇攫搏也说文扟也从手矍声经文作攫音同字书并无攫字未详所出也矍音王钁反搏音博扟音所巾反矍音凶籰反也)。
　　揸掣(上但加反广雅云揸取也释名云揸叉也五指俱往叉取也或作[(虎-儿+目)*又]说文亦作抯从手虘声虘音昨何反下昌制反韵英云掣曳也释名云掣制也制顿之使令顺已也从手制声也)。
　　溃烂(回外反苍颉篇溃旁决也韵英散也说文漏也从水贵声也)。
　　虫蛆(逐融反尔雅有足曰虫无足曰豸经文作虫讹略也下七余反说文云蝇乳肉中虫也从肉从沮省声也经中作蛆俗字也)。
　　腐肉(扶甫反广雅腐臭也韵英朽也败也说文腐烂也从肉府声也)。
　　骨琐(苏果反广雅云琐连也字书连环也案言骨琐者菩萨身骨也佛本行集经云凡夫骨节才得相柱一夫之力也菩萨节皆相钩连如马衔连琐相似遂成就广大那罗延力说文云琐字从玉[肖-月+貝]声也[肖-月+貝]音同上从小从贝经从巢非也)。
　　皓白(毫告反韵英云皓素也尔雅白也说文皓字从白从浩省声也经从曰俗字也)。
　　珂贝(可何反矿石类也次于玉也埤苍云珂马脑也或云洁白如雪所以用缨马[腐-付+隹]也贝者螺贝也一名贝齿珠也今取白色为喻)。
　　零落(历丁反下郎各反本从草经文从两点下作落非之也)。
　　腨骨(时耎反或作[跳-兆+專]前第一卷已释讫)。
　　[(暴-(日/共)+夾)*(ㄗ@、)]骨(肯逸反经文作[膫-(日/小)+木]俗字正体从节节音节也)。
　　髀骨(毗米反经作[月*坒]俗字非也)。
　　髋骨(苦官反埤苍髋尻也说文云髋髀上也从骨宽声也)。
　　脊骨(精亦反考声云脊理也集训脊膂也字书云背骨也说文作[(人/人)/(咎-口+月)]象形字也)。
　　胁骨(香业反或作胁从三力从肉俗从三刀非之也)。
　　髆骨(音博)。
　　颔骨(胡感颐也也)。
　　颊骨(兼业反)。
　　骸骨(遐皆反)。
　　霜封(风贡反韵英闭也固执也涷也)。
　　鸽色(甘腊反骨青碧色也)。
　　碎末(上音苏对反考声散也广雅坏也韵英细破也字书作碎说文[米*靡]也从石从淬省[米*靡]音眉淬音崔对反)。
　　策励(力制反韵英云劝勉也古今正字从力厉声之也)。
　　唯伺(司字反候也)。
　　次音梵文(此经有三十二梵字有与梵音轻重讹舛不同者盖为此国文字难为敌对自通达梵汉两国文字兼善声韵音方能审之耳今以双声叠韵反之即与梵音乖失不为切音也读者悉之也)。
　　[褒-保+可](阿可反)。
　　洛(此洛与梵音不相当应书啰字上声兼转舌即是也)。
　　跛(波可反正是也)。
　　者(天竺国梵言中边有异中天音左轻妙为正北天音者鲁质不正今取中天应书左字音则可反也)。
　　娜(此字梵音有鼻声应书曩字取上声兼鼻音即是已上五字正是五髻文殊五字真言也)。
　　砢(勒可反)。
　　柁(此字与梵音疏应书娜字那可反)。
　　婆(此字亦不切当应书么字音莫可反)。
