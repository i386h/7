<!-- { "loadSidebar": true } -->
　　长骛(无付反郭璞云骛驱也顾野王云疾驰也楚辞云忽驰骛以追逐广雅奔也说文乱驰也从马敄声)。
　　搀抢(上叉衔反下策庚反祅星名也)。
　　豺狼(上仕皆反下音郎)。
　　鬼蜮(于逼反毛诗云为鬼为蜮传云短狐也刘兆云状如鳖含沙射人著人皮肤为害说文三足以气射害人从虫或声)。
　　之墟(去余反声类云故所居也贾逵云墟犹坎也古今正字云毁灭无后之地也从土虚声)。
　　槁街(上高老反下音阶义已释前卷中)。
　　柢殊俗(上丁礼反考声云柢归也拒也略也至也说文挤也从手氐声挤音子系反)。
　　骤徙(上愁救反杜注左传云聚数也贾逵云疾也说文从马聚声下思紫反顾野王云徙迁也说文作[(起-土+(彰-章))-巳+止]云移也从辵止声古文作[這-言+(禾*(夕/炎))])。
　　启妙觉(上溪礼反孔注尚书云启开也郑玄云发也说文从户作启)。
　　不窥(跬规反记中作窥俗字)。
　　届于(皆薤反孔注尚书云届至也郑笺诗云届舍也说文从尸由声)。
　　顿颡(上敦困反下桑朗反方言云颡[名*頁]也案顿颡者稽颡也何休注公羊云若今叩头也说文从页桑声)。
　　梯山(上体奚反)。
　　奉赆(秦忍反苍颉篇云财货也说文会礼也从贝[盡-皿+火]声[盡-皿+火]音徐引反)。
　　握椠(上厄学反集训云握持也下惭敢反释名云书契椠版之长三尺者也说文牍獛也从木斩声)。
　　一帙(陈栗反亦作帙或作帙或作怢)。
　　琐词(上思果反毛诗云琐琐小貌郭璞注尔雅云琐谓一器细陋貌说文从玉[肖-月+貝]声[肖-月+貝]音同上也)。
　　逖听(上汀历反孔注尚书云逖远也说文义同从辵狄声古文从易作逖下汀性反)。
　　凯泽(上开改反广雅云凯大也)。
　　缅惟(上绵演反贾逵云缅思貌也说文从糸面声)。
　　清泠(历汀反王逸注楚辞云清泠清凉貌也说文从水令声)。
　　财贿(灰猥反考声云布帛曰贿或晦已具释前音义卷中)。
　　犷[田/山/大/丰](上古猛反说文云犷恶犬不可附近也从犬广声下袍报反正从[(犀-尸)-牛+十]作[日/出/八/((犀-尸)-牛+十)]考声云犯也速也今记中从米[日/出/大/米]是晒[晏-女+(大/米)]字非此义)。
　　毳帐(上齿苪反郑注周礼云毳毛之细缛者也郑众云毳罽衣也郭璞云毳谓物之行敝者也说文毳兽细毛也从三毛下张亮反)。
　　穹庐(上丘弓反郭璞云天形穹窿然因以为名下吕居反杜注左传云庐舍也毛诗传庐寄也河图云黄帝作庐以避寒暑也案穹庐戎蕃之人以毡为庐帐其顶高圆形如天象穹窿高大故号穹庐王及首领所居之者可容百人诸余庶品即全家共处一庐行即[馬*橐]驼负去毡帐也)。

　　大唐西域记卷第一(三十四国)

　　三藏沙门玄奘奉　敕撰
　　阿耆尼国(佶伊反胡语也或出焉只佶音巨乙反)。
　　屈支国(上君物反即安西龟兹国)。
　　跋禄迦国(盘末反)。
　　笯赤建国(音努)。
　　赭时国(之夜反即大食国也)。
　　[怡-台+(姊-女)]杆国(番发反下音旱亦名跋贺那国)。
　　窣堵利瑟那国(上孙讷反次音睹)。
　　飒秣建国(桑匝反秣音末)。
　　弭秣贺国　劫布呾那国(呾音单割反)。
　　霜你伽国(霜取去声或上声你音宁顶反伽或作迦亦通)。
　　喝国　补喝国　伐地国　货利习弥伽国。
　　羯霜那国　咀蜜国　赤鄂衍那国(五各反)。
　　忽露摩国　愉漫国(借音字记中自音)。
　　鞠和衍那国　护沙国(黄郭反)。
　　珂咄罗国(可何反)。
　　拘谜陀国(拘音俱下迷闭反)。
　　缚伽浪国(立锦反)。
　　缚喝国　锐秣陀国　胡寔健国(寔音承力反)。
　　咀辣健国(勒割反)。
　　揭职国(揭音羯)。
　　梵衍那国迦毕试国(此上二国是婆罗门此三十四国三藏路次经过悉是胡国名号亦是胡语不是梵语今所音字但取其声以响胡语不求字义其大碛已东州郡不说者为是唐国境内各自别有国经此记起自大碛已西者言其番夷之地人风物产与此不同故书记之)。
　　阿耆尼国(两碛之西第一国也耆音只古曰婴夷或曰乌夷或曰乌耆即安西镇之中是其一镇西去安西七百里汉时楼阑善善危颁尉犁等城皆此地也或迁都改邑或居此城或住彼域或随主立名或互相吞灭故有多名皆相邻近今或丘[壉-豕+丘])。
　　[鹿/禾/尒]黍(上靡碑反考声云[鹿/禾/尒]穄也说文从[禾/尒]从麋省声今俗用或从禾从麻并非也字书云[禾/米]类也似[禾/米]而不黏或名穄有白黄赤黑之异皆堪为饭)。
　　屈支国(上君物反古名月支或名月氏或曰屈茨或名鸟孙或名鸟累案蕃国多因所亡之王立名或随地随城立称即今龟兹国也安西之地是也如上多名并不离安西境内)。
　　匾[匚@虒](上边辫反下体奚反字统云匾[匚@虎]薄阔貌二字并从匚匚音方有从厂作[┌@扁][┌@虎]或从辵作逼递并非从匚作为正)。
　　[怡-台+龍]戾(上笼董反下音丽案经义则强难调名为[怡-台+龍]戾戾从犬盖因时而有此语释经者以意作之以合时用字书先无此字)。
　　噍类(上疾曜反韵诠噍嚼也啮上古今正字从口焦声)。
　　显敞(昌掌反韵诠云敞廓也苍颉篇高显也说文平治高土可以远望也从攴支音普卜反尚声也)。
　　耆艾(上佶伊反韩诗云耆大也尔雅耆长也礼记六十曰耆说文老也从老旨声下五盖反礼记五十曰[卄/又]尔雅[卄/又]养也方言齐鲁之间凡尊老谓之[卄/又]说文冰台也从草又声佶音巨乙反)。
　　跋禄迦国(上盘末反此国出细好白[疊*毛]上细毛罽为邻国中华所重时人号为末禄[疊*毛]其实毛布也见括地志说)。
　　惨烈(上错敢反方言云惨戚也说文毒也从心参声下连哲反亦作冽)。
　　赭衣(上遮野反郭璞云赭赤土也方言南楚东海之间或谓赤为赭言衣赤色如赭说文从赤者声)。
　　汩淴(上古笔反汉书音义云汩流急貌方言疾也古今正字从水曰声下温骨反考声云淴决水貌)。
　　粗有(上徂故反)。
　　恇怯(上丘王反郑注礼记云恇恐也说文怯也从心匡声匡音同上下羌业反)。
　　原[阿-可+(溼-(泳-永))](寻立反杜注左传云[阿-可+(溼-(泳-永))]水边也尔雅云下淫曰[阿-可+(溼-(泳-永))]广雅云[阿-可+(溼-(泳-永))]也古今正字从阜[一/(ㄠ*〡*ㄠ)/工]声)。
　　膏腴(上音高下音臾)。
　　飒秣建国(上三合反下音末)。
　　弭秣驾(上蜜婢反)。
　　喝捍国(上诃遏反下音汗)。
　　崎岖(上绮宜反下曲隅反)。
　　峭峻(上跄醮反说文作峭云峻也从阜肖声记中作峭俗字通用也下荀骏反孔注尚书云峻大也说文峭也从山夋声正作)。
　　模样(上莫晡反下羊尚反)。
　　鲜少(上仙浅反正作鲜亦作鲜)。
　　珂咄罗(上可何反中敦骨反)。
　　瞢健国(莫崩反胡语也)。
　　纥露(上音恨字入声即是)。
　　忽懔(立锦反胡语不求字义)。
　　炫耀(上玄练反下遥要反炫耀谓光焰荧煌不定曜字从光从火作耀非也)。
　　扫帚(周酉反说文帚从又持巾扫门内冖音癸营反古者少康初作箕帚又作秫酒少康即杜康也帚即今之扫帚也或从竹作帚俗字也)。
　　窣堵波(梵语也上孙骨反次音睹即舍利塔砖浮图也)。
　　时烛(或作烛照也)。
　　辐辏(上音福下仓候反韵英云辐辏毂也有从水作凑者误也)。
　　匪懈(音戒若音嫁者非也此处说提谓波利二长者献麨蜜佛授与发爪令起塔供养因问如何作如来乃褺三衣为基趾覆钵盍于衣上为塔身竖锡杖于傍为相轮二长者将发爪归本城各起塔今犹见在是佛最初令造塔在此地也即缚喝国界也)。
　　胡寔健(承力反胡语也)。
　　硗确(上巧交反下苦角反顾野王云硗坚也地坚硬则瘦不宜五谷说文硗确礊也考声云礊薄田也并形声字)。
　　[示*芺]祟(戍醉反归藏云崇在司命说文云神祸也从示从出会意字)。
　　鄙褺(上悲美反杜注左传云鄙边邑鄙野不慧之称名曰鄙夫说文从邑啚声下恬协反西域记中于亵与此执下从衣作褺一也言鄙亵不分明也与邻近北方诸胡边方鄙陋也在雪山中与睹货罗相邻属北天竺界也)。
　　威慑(下占叶反慑惧也)。
　　贫寠(劬禹反毛诗终寠且贫传曰无礼居也贫无财以为礼曰寠郭注尔雅云谓质陋也)。
　　鳏寡(上古颁反礼记云老而无妻谓之鳏国语嫁聚不时曰鳏释名云愁悒不能寐目鳏鳏然故其字从鱼鱼目常不闭从[罩-卓+水][罩-卓+水]音谈合反说文云目相反也亦茕独义也会意字也下古瓦反毛诗传曰偏[(哭-、)/亡]曰寡礼记云老而无夫曰寡广雅寡独也弱也说文少也从宀下从颁颁分赋也故言少也)。
　　弘敞(昌掌反苍颉篇云高显也说文平治高土可以远望也从文尚声韵诠廓也)。
　　贪婪(揽耽反考声云贪也残也不谨洁也卜人诈言征验也或从心作惏又作[林/心]音同训义一也)。
　　[禾*芻]罗那呬山(上士于反下馨异反梵语有本作租罗那缢音伊计反梵语讹转也)。
　　覆焘(陶到反左传云如天之无不焘杜预曰焘覆也方言焘载也郭璞曰覆载二义并通说文普覆照也)。

　　西域记第二卷　三国

　　舄卤(上星亦反或从水作泻考声云卤地也韵诠云卤咸地也或作[蝷-虫][蝷-虫]泽也盖为人所远弃故曰[蝷-虫]卤下音鲁义训同上)。
　　畴陇(上长流反说文耕治田也象耕沟之屈曲形声字也下龙肿反)。
　　膏腴(上音高下翼朱反也)。
　　月亏(屈为反说文损也从雐音呼从于或从[前-刖+ㄅ])。
　　阛阓(上音还广雅阛道也下音会古今正字阓[一/巿]外门也并形声字也)。
　　砖墼(上音专下经亦反形声字也)。
　　榱梠(上率追反郭注尔雅云榱椽也说文云秦名为屋椽周人谓之榱齐鲁谓之桷今楚人亦谓之桷子下音吕郭注方言云梠即屋檐也说文楣也亦呼为连绵也今秦中呼为连檐呼为梠者楚语也亦通云椽梠也)。
　　隩室(上音奥尔雅云室中西南隅也)。
　　襜衣(昌占反韵诠云襜蔽膝也当前直垂一幅亦名蔽前)。
　　菆摩(上刍数反梵语也以麻作者虽粗且精)。
　　[(厂@(企-止+?))*頁]钵罗衣(上音钦梵语上好衣名纤细羊毛衣也)。
　　褊衣(必沔反尔雅褊衣急也说文小也从衣扁声)。
　　椎髻(上直追反髻似铁椎形也)。
