<!-- { "loadSidebar": true } -->
　　邬波尼煞昙分(旧经中作优波尼沙[阿-可+色]分谓数之极也)。
　　蔓莚(亡怨反下余战反蔓莚谓之连绵不绝无极也)。
　　窑室(余招反通俗文烧瓦灶曰窑)。
　　至向(许亮反说文向北出牖也)。
　　喉筒(徒东反三苍竹管也今言喉如筒喻名也)。
　　烧烬(又作[盡-((烈-列)/皿)+火]同似进反说文余木曰烬即火[火*曹]也)。
　　眇漭(亡沼反下莫朗反眇漭广大也亦深远也)。
　　刖足(古文刖[跳-兆+兀]二形同鱼厥五刮二反别断足也)。
　　劓鼻(古文[利-禾+臬]同鱼气反字林劓割鼻也)。
　　橐袋(埤苍作韛又作排同蒲戒反鍜家用炊火令炽者也)。

　　第三十三卷

　　垣城(宇烦反四周墙也释名云垣援也人所依阻以为援卫也)。
　　迄至(虚讫反尔雅迄至也方俗语耳)。
　　諠噪(古文作吅又作欢同虚[袁-口+(ㄠ-ㄙ)]反广雅諠鸣[朿-木+(二/人)]声也下乘到反说文噪扰耳孔也声噪群呼烦扰也)。
　　激湍(古历反下吐桓反激耶流急也说文湍疾濑也浅水流沙上曰湍也)。
　　贪婪(又作啉惏二形同力南及惏亦贪也楚辞众皆竞进而贪惏王逸曰爱财曰贪爱食曰惏也)。

　　第三十四卷

　　干[韅-革+日](又作昅同祛及反通俗文燥曰[韅-革+日][韅-革+日]微干也)。
　　骗骑(匹扇反纂文云谓跃上马也)。
　　踡局(渠员反下渠玉反埤苍踡局不伸也)。
　　霢霂(音脉木尔雅小雨谓之霢霂今流汗似之也)。
　　圮[壙-黃+千](皮美反下耻格反圮毁覆也[壙-黃+千]分裂也)。
　　蓊郁(乌孔反下于屈反蓊盛貌也郁树丛生也)。
　　巉岩(仕咸反广雅巉岩高也)。
　　河渎(徒木反尔雅水注浍曰渎邑中沟曰渎)。
　　醴水(力体反醴甜美也言其水甘如醴洒可以养老可以愈患者也)。
　　殉利(辞俊反苍颉篇殉求也亦营也)。
　　关键(又作[門@建]揵二形同奇謇反键壮管钥壮也方言陈楚曰键关中曰钥)。
　　伊师迦(山名也言此山高耸喻我慢也)。

　　第三十六卷

　　刚毅(牛既反说文毅决也煞敌为果致果为毅也)。
　　甲胄(古文铀同除救反说文胄[(土*白*土)/几]鍪也)。
　　散他迦多衍那(迦多姓也衍那子也散他标别其类也旧经论中作讪大迦旃延或作珊[阿-可+色]迦旃延皆讹也)。

　　第三十七卷

　　达罗弭茶咒(咒名也弭音亡尔反)。
　　鹂黄(又作[犛-牛+鳥]同力赀反方言仓庚自关而西谓之鹂黄或谓黄鸟或谓之楚雀异名也)。
　　不殚(多安反无余曰殚广雅殚尽也)。
　　而陨(于愍反尔雅陨坠落也说文陨从高而下)。

　　第三十八卷

　　鼷鼠(胡鸡反说文小鼠也尔雅鼷鼠郭璞曰有螫毒也食人及鸟兽虽至尽而不知亦不痛今之甘口鼠也)。
　　聆音(力丁反苍颉篇聆听也耳所听曰聆也)。
　　诂训(古文作诂今作故同姑护反又音古说文诂训古言也训道也释也)。
　　师拳(又作卷同渠员反指握为拳譬喻也言师之匠物不如拳之执握[希-巾+ㄙ]而不说也)。
　　系念(古文继系二形同古帝反说文系洁束也亦相嗣也)。

　　第三十九卷

　　媒媾(莫来反下古豆反媒谋也谋合异姓使相成也白虎通曰媒厚也重婚曰媾)。
　　罩罗(古文罩箌二形同竹挍反捕鱼笼也)。
　　罝弶(渠尚反字书施[罩-卓+月]于道曰弶其形如弓者也或作摾俗字也)。
　　馋嗜(仕咸反不廉也又作　[飢-几+耆]二形同视利反说文嗜欲意也贪无猒也)。
　　乳哺(蒲路反哺含食也谓口中嚼食也哺食也)。
　　晓喻(又作谕同臾句反三苍喻譬谏也喻亦晓也论语喻于义是也)。
　　挠浊(乃饱乃挍二反说文挠扰也又曰挠乱也)。
　　赧愧(女盏反小尔雅面惭曰赧方言自愧而见上谓之赧字从及赤意也)。
　　自揆(渠癸反尔雅揆度也谓商度也)。
　　树修(时注反广雅树立也凡置立皆曰树也)。
　　供赡(声类作[飢-几+詹]同时焰反字书赡足也音子喻反供足也亦助也)。
　　炫卖(古文炫同胡面公县二反说文行且卖也广雅炫詃也)。
　　蓄积(又作稸同耻六反广雅畜聚也亦积也)。
　　[秮-口+月][麥*弋](公玄反下以职反说文麦茎也[麩-夫+弋]麦谷[麩-夫+弋]也)。

　　第四十卷

　　启道(又作启同苦礼反说文启开也导谓引也)。
　　撝义(又作麾同虚皮反举手曰麾谓手之指也)。
　　荷乘(古文柯今作何同胡我反又胡歌反小尔雅何揭谓担负也)。
　　正延(以旃反)。
　　止憩(又作憩[尸@既]二形同却厉反尔雅憩息也止之息也)。
　　[山/虫]诮(充之反三苍[山/虫]轻侮也小疋[山/虫]戏也下才笑反诮谓挠弄讥责也可也)。
　　谦冲(说文作盅同除[爪*蚤]反字书云冲虚也)。
　　巨力(其吕反字林巨大也方言齐宋之间谓大曰巨说文巨大作钜)。

　　第四十一卷

　　遮遏(古文阏同于曷反尔雅遏止也谓逆相止为遏遏亦遮也)。
　　窣堵波(苏没反下都古反此云庙或云坟义翻也或云大聚或言聚相谓累石等高以为相也旧经论中或作苏偷婆或作薮斗波或作[(土*白*土)/几]婆或云偷婆亦作塔婆皆讹略也)。
　　宰官(祖殆反声类云宰治也谓治邑吏也广雅宰制也谓制事者也)。
　　諠哗(虚元反下呼瓜反三苍諠言语[言*匋][言*匋]也哗言语譊譊也[言*匋]音从刀反)。
　　纷聒(敷云反下公活反纷乱也聒諠语也苍颉篇聒扰耳也)。
　　[怡-台+龍]戾(或作笼同禄董反下三苍作戾同力计反佷戾也谓佷戾刚强也)。
　　综集(子送反综习也三苍综琮经者也谓机缕持丝交者也)。

　　第四十二卷

　　同龄(又作秢同历经反字林年齿也礼记古者谓年龄人寿之数也)。
　　[木*嶲]从(胡闺反广雅[木*嶲]提挈也谓提持也汉书孟康曰[木*嶲]连也亦云牵将行也)。
　　擐甲(胡慢工患二反左传擐甲执兵杜预曰擐贯也国语服兵擐甲贾逵曰擐衣甲)。

　　第四十三卷

　　泯一(弥忍反尔雅泯尽也广雅泯绝灭也)。
　　伞屧(又作伞同先岸反谓帛为盖行路以自覆者也下先[牒-世+云]反凿腹令空廌足也者)。
　　法溟(莫经反说文少雨溟溟也庄子南溟天池也)。

　　第四十四卷

　　璩[爪*(ㄗ@、)](巨于反字书玉名也耳璩也[(〦/(戉-戈))*ㄗ]臂[(〦/(戉-戈))*ㄗ]也)。
　　储器(直于反储贮也备也谓畜积物以为备曰储)。
　　藻饰(祖老反水草之有文者画藻叶于衣以为服章)。
　　格量(加额反苍颉篇格谓量度也)。
　　不[序-予+千](齿亦反[打-丁+有][序-予+千]也汉书音义曰[序-予+千]不用也说文[序-予+千]却屋也广雅[序-予+千]推也推谴怒也说文从广屰也)。

　　第四十五卷

　　阛阓(胡閞反下胡对反说文阛阓市门也)。

　　第四十八卷

　　曩昔(奴朗反尔雅曩久也犹往反古昔也)。
　　牟娑罗(或作谟萨罗或作摩娑罗亦作目婆罗梵言讹转也此云马脑案此宝或色如马脑因以为名也)。
　　厕填(古文窴同徒坚反三苍厕杂也间杂也广雅滇塞也亦满也作钿非此也)。
　　侵掠(又作黥同力尚反通俗文遮取谓之抄掠谓强夺取也)。

　　第四十九卷

　　瑿泥邪[跳-兆+專](鸟奚反下市耎反鹿王名也旧经中伊泥延又作因尼延亦作[嘌-示+土]尼延皆一也[嘌-示+土]音一贤反)。
　　势峰(谓阴茎也旧言马阴藏相是也)。
　　羯罗频迦(或作歌罗频伽或作加罗毗加亦作迦陵频迦皆梵音轻重声之讹转也此云谓好声鸟也)。
　　乌瑟腻沙(又作嗢瑟尼沙或言郁尼沙此云髻谓顶骨涌起自然成髻也)。
　　[(暴-(日/共)+夾)*(ㄗ@、)]股(又作骰同公户反说文股髀也释名股固也为强固也)。
　　两臀(徒昆反髋肉高厚者也广雅髋豚也髋音苦昆反)。
　　髋胪(以于反胪腹也释名云腹前曰胪也)。
　　[齒*虛][月*(遻-(這-言))](丘鱼反下又作[齒*(匕/矢)]同五各反[齒*虛]居也齿所居也[月*(朔-月)]齿内上下肉垠[遻-(這-言)]也垠音语巾反)。
　　蠲除(古玄反方言南楚疾愈谓之蠲郭璞曰蠲除也方俗语异耳)。
　　肴馔(胡刀胡反二反下仕眷反广雅肴肉也亦菹也说文馔备具食也谓饮食也)。
　　犷戾(古猛反汉书孟康注云犷强也戾佷也字从犬)。
　　婆罗痆斯(女黠反或云婆罗奈斯又作婆罗奈同一也旧译云江绕城)。

　　第五十卷

　　诫勖(古薤反下许玉反诫警来也亦[彳*(ㄆ/田)]也方言齐鲁谓勉为勖励也)。
　　轻縠(胡木反似罗而疏似纱而密古有[(懞-一)-卄+((並-(前-刖))-一)]縠雾縠言细如雾也)。

　　第五十一卷(先不音)


　　第五十二卷

　　焚燎(古文炃焚二形同扶云反下又作燎同力照反说文焚烧田也字从火烧林字意也烧放火也火田为燎)。
　　焰飙(俾遥反小火也又作熛说文飞火也三苍迸火曰熛也)。

　　第五十三卷

　　涂[冠-元+((袖-由)-、)](古玩反谓[冠-元+示]著花[冠-元+示]为[冠-元+示]也)。
　　赫奕(余石反广雅赫明也奕盛也谓光明昱曜也字从大)。

　　第五十四卷(先不音)


　　第五十五卷

　　愚鲁(力古反论语参也鲁孔安国曰鲁钝也)。

　　第五十六卷

　　恶叉聚(恶叉树名其形如无食子彼国多聚以卖之如此间杏人故以喻之)。
　　安缮那(市战反旧言安禅那此云眼药也)。
　　耳轮(彼国王等或用金银作此耳轮形如钵支著耳匡中用以装饰故名耳轮也旧经言耳渠者应是)。
　　鲁达罗天(此云暴恶自在天之别名也)。
　　毗瑟笯天(奴故反旧云毗搜纽或言毗纫皆讹也此当幻惑义是伐薮天别也旧言婆薮天也)。
　　世主天(此梵天之异名)。

　　第五十八卷

　　[(ㄇ@(企-止))/齊]搦(又作泲同子礼反广雅[(ㄇ@(企-止))/齊]漉也谓手搦出汁也)。
　　浪耆(巨夷反此云痴虫谓兽畜也家语云食草者愚是也)。
　　歧路(古文[技/山][翅-羽+邑]二形同渠支反尔雅道二达谓之岐释名物两为岐此道似之也)。
　　轮围(干非反山名也我慢高大故以喻焉)。

　　第五十九卷

