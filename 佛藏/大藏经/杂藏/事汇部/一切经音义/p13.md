<!-- { "loadSidebar": true } -->
　　赞励(上臧旦反方言赞美也郭璞曰颂美其德也释名云赞所以解释物理也下力滞反桂菀珠藂云励免也左传劝也盖形声字)。
　　植众(承力反孔注尚书云植生也杜注左传植长也或从歹作殖也)。
　　槌[匈/肉](坠追反俗字也正作椎从木下勖恭反字书槌[匈/肉]者心怀悲恨自毁其身也)。
　　黠慧(上闲戛反方言自关而东赵魏之间谓慧为黠下音惠贾逵察也郭璞意精也前经音义第三卷第三百三卷已释)。
　　垣墙(上远元反毛诗传曰垣亦墙也下匠羊反声类云墙亦垣也尚书曰无敢逾垣墙是也说文垣墙敝也从啬爿声也啬字从来从[稟-禾]经中或作墙廧墙并俗字也)。
　　栏楯(上勒单反下垂[門@壬]反说文栏也槛也王逸注楚辞云纵曰栏横曰楯楯间子谓之棂子也)。
　　宝堑(七艳反说文堑坑也从土斩声也考声长坑也韵英小坑也玉篇云城池为堑或作渐)。
　　街巷(上音皆考声都邑之中大道也下学降反毛诗传里间道也韵英小街也或作弄皆古字也今省为巷也)。
　　市廛(长连反郑众注周礼云廛居也郑注礼记廛市邸舍也玉篇云城市内亩半空地谓之廛经作厘俗字略)。
　　亘以(可镫反韵英亘通也考声远过也毛诗传云遍也方言竟也或作[百-日+(冉-十+(、/一/、))]古字)。
　　宝舫(福望反尔雅舫舟也郭璞云并两舟曰舫也)。
　　却敌(提的反考声云敌对也案敌亦惌也仇也却敌者城上伏兵御[冠-寸+殳]之所者也)。
　　雉堞(上池履反字书云雉陈也公羊传曰五板为堵五堵为雉百雉为城何休曰二万尺也考声城长三丈高一丈曰雉礼记天子城千雉盖受百雉之城千也公候城百雉伯城七十雉子男五十雉但诸候之城皆缺其南面者以授过也但居而居不固守也下徒颊反杜注左传云堞者城也上安墙也说文女垣也从土从叶省声)。
　　蓥以(萦并反萦音恚并反韵诠云磨珠玉也蓥镜使明也韵英蓥犹磨莹或作莹也)。
　　缀以(追卫反贾逵注国语云缀连也王逸注楚辞云缀也说文缀合著也或作畷皆古字也)。
　　宝铎(徒各反郑注周礼云铎大铃也孔注论语云木铎金铃木舌以宣文教也经言宝铎者宣扬法音前经第一卷已释也)。
　　冷暖(上鲁梗反广苍冷寒也字书小寒也说文从冫音冰令声也下奴管反群书字要云暖温也从火耎声也有作暖暖皆俗用字)。
　　泛漾(上芳梵反字书泛浮也经作泛俗字泛普也非经义下阳亮反或作漾皆义别正体合作飏案泛漾者浮游自在之义漾者水波也义虽似同乖经本意宜改作飏也)。
　　嗢钵罗花钵特摩花拘某陀花奔荼利花(已上四色莲华前三百一十八卷中已具训释)。
　　鲜郁(上相延反广雅鲜好也声类新也案鲜鲜明也下于六反案鲜郁者妙花鲜明香气郁遏之盛也论语云郁郁乎文哉)。
　　周寰(音还谷梁传云寰内诸候刘兆曰寰圻也桂菀珠藂云圻者天子千里封域也)。
　　纵广(足容反字书云竖为纵横为广又云南北为纵东西为横是也)。
　　俱卢舍(义译云大牛鸣吼声所极处也依俱舍论指肘弓量计一俱卢舍算有二里此据平地间也若高迥处亦可五里之内皆得闻之)。
　　映蔽(上于敬反考声云晖也隐也韵英傍照也或作映古字亦通下卑袂反韵英掩也考声蔽瘴也前经第一卷两字俱释也)。
　　孔雀(即药反春秋元命包曰火离为孔雀又云罽宾国多孔雀不必疋合正以音影相接或闻雷声便感有孕胎也)。
　　鹦鹉(上乌耕反下音武或作鹉二体同山海经云黄山有鸟青羽赤喙人舌能作人语名曰鹦鹉曲礼曰鹦鹉能言不离飞鸟是也)。
　　凫鹥(上辅于反尔雅舒凫鹜鹜音木郭璞注云鸭也考声野鸭之小者也字书从鸟从儿几音殊几者鸟之短羽飞几几然也上形下声字也下[阿-可+壹]兮反考声云鹥凤类也[生/(月-二+┴)]黑色水鸟也毛诗云凫鹥凤类也在经传曰鹥凫属也说文同从鸟殹声也下形上声字也)。
　　鸿雁(上胡公反。韵英水鸟也。考声鸿代也郭璞云鸿鸟知运代也或作[工*隹][工*鳥]皆古字也。下颜谏反。或作雁同毛诗传云。大曰鸿小曰雁。案鸿雁者。随阳鸟也。礼记月令云。季秋之月鸿雁来宾。是雁每至秋初引子南游将避霜雪。春初逐北以避炎暑。说文雁鹅属也。亦名鴚加方言自关而东谓雁为鴚南楚之外谓之仓鴚。今江东人呼雁为鴚鹅。或作歌古字也。或作驾子虚赋曰白鹄连鴐鹅是也)。
　　黄鴡(七余反或作雎同一名鴡鸠毛诗云关关鴡鸠是也一名王鴡尔雅云鴡鸠王鴡也关东呼为鹗好在洲渚上也)。
　　鸧鹒(上音仓下音庚尔雅云仓糜鸹鸹音古活反郭璞云今呼为此鸟鸧鸹又云鸧鹒张衡归田赋曰王鴡鼓翼鸧鹒哀鸣交颈鴶鸠鸠音胡浪反关关[嚶-女+鳥][嚶-女+鳥]是也)。
　　白鹤(何各反。经文作鹄误也。鹄音胡木反。苍黄色而觜短所在皆有。说文鸿鹄也玉篇黄鹄形如鹤。色苍黄故知非是鹤也。鹤色白而长喙。寿满千岁者顶皆朱色字书鹤似鹄而觜长。神仙鸟也。见则为祥瑞也。枹朴子曰鹤鸣九皋声闻于天。淮南子曰鸡知将晓鹤知夜半是也。说文从鸟隺。何各反声也。说文又解隺字从冂。癸营反。从隹。隹鸟也。鸟飞高至上欲出冂也)。
　　春莺(于耕反毛诗云交交桑鳸音户有莺其羽传曰莺有文鸟也考声莺鸟毛有斑文貌也经作莺误也埤苍云鶈莺也鶈音妻东夷鸟也广雅云莺怪鸟属也非春莺也)。
　　鹙鹭(上音秋下音路或作[叔-又+鳥][慮*鳥]皆古字也顾野王曰大鸟也其羽鲜白可以为毳毛诗云有鹙在梁传曰秃鹙也又云振鹭于飞尔雅鹭舂锄也郭璞云即白鹭也头羽背上皆有长翰毛今江东人取为睫攡名曰白鹭纕纕者音苏隈反今秃鹙白鹭各是一鸟也)。
　　鸳鸯(上于袁反下于姜反毛诗曰鸳鸯于飞传曰鸳鸯疋鸟也言其止为疋偶飞则双飞也)。
　　鵁[(生/(同-(一/口)+┴))*鳥](上音交下音精山海经云蔓联山有鸟名曰鵁[(生/(同-(一/口)+┴))*鳥]似鸭而群飞也)。
　　翡翠(上肥味反南洲志曰翡大于燕小于乌赤色洲民捕而食之不知贵其毛羽也考声羽赤雄曰翡说文赤羽雀也从羽非声也下[生/月]遂反南洲记曰翠为六翮毛长寸余色青绿出郁林山[生/(月-二+┴)]色[此*鳥]曰翠说文[生/月]雀也从羽卒声)。
　　精卫(山海经云炎帝之女名曰女娃于皆反方言云娃美女也女娃游于东海溺水而不返化为鸟名曰精卫帝取西山之木石以填东海报其惌也一云鸣即自呼云精卫也)。
　　鹍鸡(上音昆顾野王曰鹍似鹤而大字书或作鶤同楚辞云鹍鸡嘲[口*哲]而悲鸣是也下或作鸡亦通)。
　　[屬*鳥]鳿(上之欲反下虐绿反山海经云大荒之中有鸟黄头赤足六首名曰[屬*鳥]鳿尔雅云鸀山乌郭璞曰似乌而小赤觜六乳出西方郭璞曰鸀鳿似鸭而大长鳿赤目觜皆绀色)。
　　鶢鶋(上音袁下音居国语云海鸟也汉元帝时琅玡有大鸟如马驹时人谓之鶢鶋尔雅云鶢鶋杂县庄子鶢鶋海鸟止于鲁郊)。
　　鹍凤(下房讽反。毛诗义疏云。雄曰凤[此*鳥]曰凰。非梧桐不栖。非竹实不食。山海经曰。丹穴山有鸟状如鹤。五色而有文章名曰凤凰。广雅云。凤凰鸡头燕[含*鳥]蛇颈鸿身鱼尾骿翼五处有文。首文曰德。翼文曰顺。背文曰义。腹文曰信。膺文曰雄鸣曰节节[此*鳥]鸣曰足足。昏鸣月固常。晨鸣曰发明。昼鸣曰保长。举鸣曰上翔。集鸣曰归昌。见则天下安宁也。说文神鸟也。出东方君子之国从鸟凡声也)。
　　妙翅(尸至反即金翅鸟也或名迦娄罗或名揭路茶皆梵语讹也正梵音云孽噜拏经云妙翅者就状貌而名之非敌对翻也)。
　　鶙鹕(上徒鸡反下音胡或作剃[利-禾+夷]尔雅云今剃胡好群飞入水食鱼故曰洿泽俗亦呼之为淘河鸟也毛诗云惟鴺在梁谷梁传曰洿泽鸟也)。
　　羯罗频迦(梵语鸟名也亦云迦陵频伽此译为美妙声出大雪山卵[穀-禾+卵]之中即能鸣其声和雅听者乐闻)。
　　命命鸟(梵音耆婆耆婆鸟此云命命据此即是从声立名鸣即自呼耆婆耆婆也)。
　　法涌(羊肿反说文涌膝也或作勇同也)。
　　羯鸡都宝(梵语宝名也此即水精之异名其宝色白小如鹅卵许大也)。
　　其蹬(登邓反广雅蹬履也即履践阶级蹬道也)。
　　铺绮帊(铺普胡反广雅陈也布也韵诠设床褥也考声遍也绮绮音墟倚反以二色彩丝织为文花出吴越次于锦也帊音普霸反考声帊大[噗-口+申]也或从衣作[袖-由+巴]也)。
　　白[疊*毛](徒颊反西国草名也其草花絮堪以为布)。
　　丹枕(针荏反天竺国风俗不用木石为枕皆赤皮或赤色布作囊贮以睹罗绵及以毛絮之类为枕或用枕头或作倚枕丹红赤色者用也)。
　　帏带(字威反字书云帏幔类也帐傍曰帏或从巾作帷说文从巾韦声也)。
　　綩綖(上鸳远反下余[旃-丹+冉]反经言綩綖者即珍妙绮锦筵绣褥舞筵地衣之类也)。
　　绮幔(上袪倚反下谋伴反考声幔帷类也正体从巾下从又作幔经从心作慢俗字非也)。
　　中毒(张仲反考声中当也著也)。
　　奋迅(上府问反郑注礼记奋动也韵英振羽也广雅振也考声张也下询俊反前经音义第二卷第三十六已具释)。
　　所禀(彼锦反说文从[稟-禾]从禾声也经作禀者误也)。
　　取量(力强反平去二声并通也)。
　　惆怅(上敕周反下敕亮反广雅惆痛也说文怅怅望也楚辞惆怅悲愁也苍颉篇云惆怅失志也郭璞云惆怅犹懊恼也二字并从心之也)。
　　巡环(上随遵反考声巡历也左传遍也郑注周礼所守也李斯从车作[車*川]下音还公羊传曰环绕也)。
　　不[隹/(至-土)](时咒反考声卖物了[隹/(至-土)]古今正字[隹/(至-土)]行也顾野王云卖物得[隹/(至-土)]人买持去曰[隹/(至-土)]经文从厶作[隹/(至-土)]非也古今正字从隹从口)。
　　伫立(除吕反尔雅伫久立也考声云伫持也从人宁宁音同上或作伫并同也)。
　　人髓(緌觜反字统骨中脂也说文髓字从骨从随省声也形声字)。
　　右髀(步米反说文股外也从骨卑省声也古作[跳-兆+卑]或作[骨*坒]亦通经作[骨*坒]俗字也)。
　　欲剖(普口反考声剖破也韵诠剖判也从刀咅声咅他口反也)。

　　第三百九十九卷

　　之愆(揭焉反考声云愆失也说文过也从心衍声也或作愆皆同也经多从二天作[億-音+(天*天)]俗字也或作[羊*(巟-亡+口)][起-巳+(侃-(仁-二))]皆古字也)。
　　赧然(上拿简反方言赧愧也小雅面愧曰赧考声羞惭面赤也字书赧字从赤从[尸@又][尸@又]亦声也[眉-目+又]音尼展反从皮作赧俗字也)。
