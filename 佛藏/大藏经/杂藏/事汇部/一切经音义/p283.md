<!-- { "loadSidebar": true } -->
　　糠秕(上音康声类从禾作糠即谷皮也下卑弭反顾野王云秕字亦从比从禾作秕谷不成也说文糠秕二字并从禾今俗用或从米误)。
　　投簪(下戢今反仪礼以爵弁服簪裳郑注云簪连也说文首笄也古作旡从人象形今录文从竹作簪时用字也为与旡字相乱所以用此簪也)。
　　麈尾(上音主下正体尾字也山海经云荆山多麈鹿郭注云似鹿而大尾阔如帚古之逸士执以为拂犹如雕扇之类是也)。
　　剡东(上音琰又音常焰反考声云剡[奚*各]吴越间地名也从刀炎声也)。
　　栋干(上东贡反下冈岸反如屋之有栋墙之有[乾-乞+(大/(舛-夕))]也)。
　　蒲健(安进书蒲健者氐人也氐都奚反蒲姓者前秦苻坚先祖之本姓也后改为符铭见其背曰草付遂改为苻氏)。
　　扶柳(留守反案郡国志常山地名也)。
　　斫凿(上音卓孔注尚书云斫犹削也说文斫也从斤从[斲-斤][斲-斤]音豆录文作刘非也下音昨)。
　　缔构(上音提王逸注楚辞云缔犹结也说文云结不解也从系帝声也下钩候反)。
　　云奔(下本门反考声云奔牛群走也与奔字义同从三牛作奔会意字也)。
　　姚泓(护宏反说文云泓深大也后秦季主名也护音蛙获反)。
　　僧睿(惟岁反)。
　　憩于(乡例反毛诗传云憩息会意字或从户作[尸@(皂*旡)])。
　　謦欬(上轻郢反下开爱反经名也录文作[契-大+石]咳非也)。
　　僧[契-大+石](下良约反尔雅云[契-大+石]利也考声磨刀也姚秦时高僧名也用与略字同)。
　　操笔(上草刀反说文操把持也从手喿声也喿音骚到反录文从[參-(彰-章)+小]作[摻-(彰-章)+小]非也[摻-(彰-章)+小]音杉减反)。
　　勤劬(具驹反从力)。
　　儭施(上初靳反儭犹亲持财施名为儭施从人亲声本无此字译经者随意作之或从口录文从贝未知孰是今且从人)。
　　睒子(苫苒反)。
　　颰陀(上盘未反经名也)。
　　沮渠(上精余反北狄左大沮渠以官为氏北凉蒙逊祖也)。
　　胜鬘(上式证反下幔班反经名也亦人名也)。

　　第四卷

　　有谠(当浪反考声云谠[乏-之+(中/衣)]也言中于理也或从党作谠顾野王云谠直言当理也古今正字从言当声)。
　　周顗(仪几反人名也)。
　　王蒙(末东反人名也)。
　　王谧(民必反尔雅云谧静也人名也)。
　　豺虎(上音柴下呼古反毛诗云投卑豺虎月令云季秋豺乃祭兽也说文云豺狼属也从[受-(冗-几+又)+豕]才声录文从付作[狂-王+付]非也)。
　　枳园(之里反寺名也)。
　　鞞摩肃(上陛迷反梵语也)。
　　阿遬达(苏目反)。
　　炖煌(上遁魂反下胡光反郡名即沙州也)。
　　分和(下音和梵语也)。
　　摩夷(上音莫河反录从女作[序-予+婪]非也梵语不求字义也)。
　　妻孥(下音奴考声云孥妻子之揔称也古文从人作[佞-二]古今正字从子奴声录从巾作帑非也)。
　　婉密(上冤远反毛诗传云婉犹美也杜注左传婉约也说文顺也从女宛声下岷笔反)。
　　临沂(鱼机反案临沂即东海沂州临沂郡也录云齐高帝萧道成姓望所出地名也说文沂水出东太山南入泗从水斤声也)。
　　广搜髦彦(上色邹反杜注左传云[按-女+(火/又)]捡也声类搜取也考声云索也说文从手叟声也叟音苏狗反下文[按-女+(火/又)]采等并同录作搜俗也次音毛诗传云髦犹隽也郭注尔雅云士中之俊如毛中之毫髦也说文从髟毛声俊音俊髟音摽)。
　　庾颉(贤结反齐侍中姓名也)。
　　刘虬(上刘字说文从夗从钊下耆由反齐荆州隐士名也)。
　　之遴(下栗镇反梁太常刘之遴也)。
　　祖祢(上租古反尔雅云祖者始也顾野王云父始为祖也说文云祖始庙也从示且声下泥礼反俗字也正从尔作祢郑众注周礼云祢父庙也古今正字从示尔声也)。
　　覶缕(上鲁戈反说文云覶好视也古今正字从贝[辭-辛]声也[辭-辛]音乱古文[辭-辛]从又李斯从寸作[辭-辛]并同下伦主反)。
　　父肜(育嵩反)。
　　铁镂(上天结反字书正铁字也说文黑金也从金[鐵-金]声音田结反下楼候反说文云镂刚铁可刻镂也从金娄声也)。
　　丑砥(之耳反苍颉篇从石作砥磨砺石也录有作厎亦同)。
　　渧聚(丁历反)。
　　嘿酬(上瞢北反录从言非也下受州反录作酬非也)。
　　提挈(下牵结反何休注公羊传云挈犹提也说文悬持也从手[丰*刀]声[丰*刀]音悭八反)。
　　研核(上霓肩反下衡革反说文云核犹考实事也汉书云云其审核之务准古法也声类云覆也古今正字从西敫声也西音呀贾反敫音经历反)。
　　订正(上[逖-火+木]径反说文云订谓平议也从言丁声也)。
　　炳然(兵皿反广雅炳大明也周易云大人虎变其文炳焕昭彰也说文从火丙声或作昺)。
　　随舶(彭陌反)。
　　荡涤(上唐党反孔注尚书云荡言水奔突有所涤除也杜预注左传云荡犹摇动也说文从水[卄/昜]声也[卄/昜]音他朗反)。
　　涕泗(上天礼反下思恣反毛诗传云自目出曰涕口出液曰泗顾野王云泗即洟也说文涕泗二字皆从水弟与四皆声)。
　　滂沲(上普忙反下唐何反广雅云滂滂流貌也说文滂[沱-匕+止]二字并从水旁[宋-木+止]皆声)。
　　莞席(上缓官反顾野王云莞似蒲而圆者也古今正字莞草也可以为席从廾完声廾音草)。
　　芋蒻(上于句反古今正字云大叶菜实根惊人者故谓之芋从草于声也下穰酌反亦根菜也)。
　　翼鞬(下羯言反杜预注左传云鞬所以藏弓矢也说文从革建声也)。
　　栉批(上侧瑟反下频蜜反接近相连貌)。
　　掩云(淹捡反毛诗传云淹谓阴云貌也广雅云大阴也说文从水弇声广苍从雨作[雨/(電-雨+大)]玉篇从廾作弇音义并同录从水作淹俗同)。
　　派入(上鼻卖反广雅云水出为派说文派水之邪流别也从水从[脈-月]反永为[脈-月]音义亦同)。
　　鍒金(上如州反埤苍云鍒濡也从金柔声录从米作糅拏救反糅饭杂也非本义)。
　　操柳枝(上草刀反毛诗传云操犹揽也苍颉篇云操把持也广雅云执也古今正字从手喿声次流酉反字书正作柳水名也说文从木酉声录作柳俗字也)。
　　钵碗(上半未反字书正作[友/皿]服虔通俗文云[友/皿]僧应器也录文作钵俗字也下[利-禾+夗]款反方言云宋楚之间谓盍为碗说文从皿夗声夗音菀)。
　　又殂(祚租反尔雅云殂落[(餐-食)-又+人]也说文从歹且声歹音矜)。
　　卓诡(归委反淮南子云苏秦以百诡成一信广雅云诡随恶也说文云责也从言危声也)。
　　都邺(严劫反汉书云魏郡有邺县史记云西门豹为邺令案邺都者即魏武帝所都也说文从邑业声也)。
　　万俟氏(上万音墨下俟音期案周书万俟鲜卑姓也万俟天懿善梵语译经人也)。

　　第五卷

　　更霸(上革衡反杜注左传云更犹代也郑注礼记云易也说文改也又曰声下巴骂反文字典说云霸犹把也左传云文公始霸谓迫胁诸侯把持其事也说文从月[雨/革]声也[雨/革]音浦莫反胁音枚劫反)。
　　魏[鬻-米+(梳-木+(幅-巾))](下融宿反字书正从毓作[鬻-米+毓]犹卖也说文从[鬻-米]毓声[鬻-米]音历毓音育)。
　　[太/子]斌(下笔旻反人名也)。
　　僧勐(音猛高僧名从力从孟声也)。
　　智仙(下薛煎反广雅云仙化也释名云老而不死曰仙说文长生人也从人[遷-(這-言)]声[遷-(這-言)]音迁正作浅仙反)。
　　斯辙(下缠列反杜预注左传云辙车迹古今正字从车从彻省声录从足作[跳-兆+(轍-車)]非也)。
　　铁钻拔(上天涅反山海经云天騩山多铁说文云铁黑金也从金[鐵-金]声[鐵-金]音田结反次俭严反苍颉篇云钻即夹持也说文云铁銸也从金占声录文从甘作钳即铁枷也非本义也銸音黏辄反钳音巨严反下白八反说文云拔犹擢也从手从犮犮音蒲末反)。
　　法[(〦/(目*目)/大)*毛](下惧驹反僧名也字书考声皆作[(〦/(目*目)/大)*毛]声类毛席)。
　　聋闻(上禄东反左传云耳不听五声之和为聋杜预注云聋暗也苍颉篇云耳无闻也说文从耳龙声也)。
　　瞽视(上姑午反孔注尚书云目不能分别好恶为瞽包咸注论语云瞽盲也说文从目鼓声)。
　　躄行(并役反礼记云喑聋跛躄也顾野王云躄谓足[病-丙+扁]枯不能行也古今正字从足辟声跛音波么反)。
　　匪[尸@句](下衢录反毛诗传云[尸@句]犹曲也郑注礼记云[尸@句]谓部分也分去声大戴礼云诸侯以各其[尸@句]言就位也尔雅云[尸@句]分也说文从口在尺下复句之也又慱以行棋象形字也句音古侯反)。
　　郁歭(上愠欻反郑注考工记云郁不舒散也郭注尔雅郁然气出貌也说文云郁木丛生也从臼冖缶[必/(匚@一)]其饰也言百草之华远方郁郁然也下持耳反顾野王云歭犹躇止不前也说文云歭犹躇也从止寺声躇伫猪反)。
　　智铉(玄绢反僧名也)。
　　憩漳滨(上却例反毛诗传云憩犹息也次酌羊反汉书云清漳水名也出上党郡也下云毕民反孔注尚书云滨水涯也)。
　　键钥(上虔偃反周礼司门掌管键以启闭也郑注云键犹壮也方言自关而东谓之键自关而西谓之钥说文从金建声下羊酌反玉篇从金作钥即键也字书又从门作钥亦犹关键也说文钥插关下壮也从门龠声与钥义同录文作钥非壮音母龠音同上)。
　　湮山(上壹陈反尔雅云湮犹落也考声云没也寺名也说文从水垔声也垔音因)。
　　扛舆(上角缸反说文杜横关对举也考声亦举也古今正字从手工声下余虑反说文作舆舆亦车也从车[臼/一/八]声录作舆俗字也[臼/一/八]音余)。
　　泓博(上乌宏反广雅泓深也说文云下深大也从水弘声下补莫反郑注考工记云博犹广也考声云厚也说文云大通也从十尃声尃音浦)。
　　文揣(下初委反郭注方言云揣度也说文云量也从手专会意字也)。
　　采摭(下征适反方言云摭犹取也说文云拾也从手庶声考声从石作柘音义并同)。
　　羁縻(上几疑反杜注左传云马羁也王逸注楚辞云革络马头曰羁说文从革从[罵/中]省[罵/中]从囡有从囚非也下媚悲反广雅云縻犹系也史记云羁縻使勿编也说文从糸麻声也)。
　　豳歧(上笔旻反郑玄诗谱云豳戎狄地名也古今正字云豳公刘所封邑也从山豩声豩音同上字书云豩二豕并生也)。
　　兵荐(钱箭反左传云戎狄荐居杜注云荐犹仍也又曰丛也说文从廾存声也)。
