<!-- { "loadSidebar": true } -->
　　毗兰多(毗兰多长者名也请佛安居长者废忘不知佛至如来于三月之中唯食马麦也)。
　　土块(苦外反或作[凵@士])。
　　淳备(上常伦反孔注尚书云淳一之行也方言好也下皮媚反说文具也从人葡音被声也今经作备俗字讹略也)。
　　抓掌(侧狡反下章养反手也说文作爪经从手作抓侧交反非也指端为爪指下为掌说文掌字作爪反爪曰爪也)。
　　波卑掾(悦绢反梵语天魔名相传误云波旬梵语元无波旬古译书陂[句-口+目]音县略也后人误书[句-口+目]为旬字)。
　　挝打(嘲爪反马策也击也考声云草木节也从木过声也声类捶也佳垒反或作[竺-二+朵]从竹从朵丁果反下得冷反打捶也击也从手丁声也吴音顶今不取)。
　　挑却(上体雕反考声挑抉也音恚悦反韵诠挑拨也剔除也从手兆声也)。

　　大宝积经第二十九卷(文殊普门会第十)一卷经

　　唯然(惟癸反字书云唯恭于诺乃各反尊者命而应辞也)。
　　聚沫(下莫钵反水上浮沫也)。
　　常嗅(虚救反以鼻就臭也经文作嗅俗字)。
　　咸酢(上洽缄反尔雅咸苦也考声云水味也说文咸衔也从卤音鲁咸声也今经文从酉作醎误也俗用亦通下粗素反苍颉篇云酢酸也说文醶也又减反从酉乍声也今俗用却为酬酢字藏各反经文从昔作醋俗传用为酸酢之字也酢音昨与说文相反也二字互用不定说文玉篇字统皆音酢仓固反醋音酢切韵及时俗用即反上音醋粗素反)。
　　[糸*囟]滑(先计反孔注尚书云小也说文微也从糸音觅囟音信声也经文顺俗从田作细误也下还八反考声美也桑也说文利也从木骨声)。
　　兴澍(上香鹰反郑笺诗云兴盛也郑注考工记云兴动也说文兴起也从[臼/一/八]音余从同同力也[臼/一/八]字从臼音掬从廾音拱澍音树又音注考声云时雨降注曰澍从水从寸壴知句反省声也)。
　　橐籥(上音托下音药御注老子云橐[革*匍]袋音败也俗云[革*匍]袋也籥笛也音狄乐器名也皆虚中能受气而有声也)。
　　捷疾(潜接反考声健也说文猎也从手疌潜叶反声也)。
　　诸冥(觅瓶迷并二反毛诗传曰冥窈也一了反郑笺云冥夜也说文幽也从冂音觅冂覆也从日日数十从六每十六日月初亏渐向幽暗也会意字也今经文多从宀音绵从具作[宜/八]非也失之甚矣)。

　　大宝积经第三十卷(出现光明会第十一)五卷经

　　灯燎(辽鸟辽铫二反铫亭曜反考声轻烧也字书云[廷-壬+手]烛曰燎说文放火也从火尞声也尞力召反尞字正体从火从慎作[(嘹-口)-小+火]慎古慎字也焚柴燎天敬慎之至所以从慎从火也)。
　　瑕垢(上音遐广雅云瑕秽也郑玄日玉之病也下古后反垢秽也)。
　　瞻卜迦(梵语西国花树名也上音占次蒱墨反下姜佉反后准此)。
　　拘律陀(应云尼俱律陀经为勒颂省去尼字或云尼俱类或云尼俱陀皆梵语讹略也此译云无节树似梧桐皮青无皱七旬反圆满端直也)。
　　甄叔迦(上音坚梵语西方花树名也大唐西域记云印度多有甄叔迦树其花赤色形如人手前音义云或名阿叔迦此名无忧树其花亦赤色此说未详)。
　　优昙钵罗(或云乌昙跋罗或但云优昙皆梵语讹略也)。
　　尸利沙(此云吉祥即是合昏树俗云夜合其花甚香)。
　　阿提目多(梵语也正梵音云阿地目得迦花树名也西方有此国无)。
　　目真邻陀(梵语讹也正云母真邻取上声那花树名也亦是龙王名)。
　　魔罥(上音摩梵语略也正梵音云么莫可反罗唐言力也此鬼神有大神力能障修行十善因以名焉下决兖反罥索也罥亦缚也从冈肙声也肙音一县)。
　　其炷(朱坚反灯焰炷也引油之处名之曰炷也)。
　　金床(状庄反从木爿音墙声也经文从广从木作床着点非也)。

　　大宝积经卷第三十一

　　澍甘雨(朱树反训解如前经文作霔同)。
　　炙燎(上征释反火炙也经作灸音九恐非也书人误也下辽铫反燎火炙燎也经中作疗力召反疗病也恐非此义也)。

　　大宝积经第三十二卷

　　拘枳罗(梵语鸟名也上音俱次鸡以反从声立名此鸟性好荣茂不栖枯树)。
　　髀髆(上卑米反字书服外也说文从骨卑声也经文作[月*坒]俗字也下补各反字林髆脾也音甲文字集略肩胛也说文从骨从博省声也尃字从甫从寸经文作膊借用非本字音普廊反非也甚乖经意也)。
　　佣满(上宠龙反韵英云佣直也考声云上下均也说文从人庸声也满字从水[卄/(兩-(入*入)+(人*人))]声[卄/(兩-(入*入)+(人*人))]音莫安反形声字也)。
　　足跟(艮恩反字统云足后曰跟从足艮声也)。
　　脐深(音齐说文[囟*比]齐也当腹之中从肉齐省声也)。
　　绀[生/(丹-、+│)](甘暗反青赤色也说文帛染青而扬赤色从糸音觅甘声也从省略也青字从生从丹作[生/(月-二+┴)]今作青变体也)。
　　芬馥(芳文反下冯目反考声云香气也说文草初生香气分布从[艸-屮]丑列反分声今隶书从草作芬下馥字准前解也)。
　　螺文(鲁禾反俗字也正体作蠃水族甲虫也其文左旋也)。
　　洼曲(乌瓜反或作窊洼三体同经从雨作[雨/瓜]误也韵诠云下湿地说文从穴洼声也或作凹俗字也)。
　　炳著(上兵皿反明丙反下张虑反苍颉篇炳明考声火明也说文从火丙声或作昺亦同著亦明也经作着俗字)。
　　膞佣(或作[跳-兆+專]腨踹四形皆一也殊耎反足[跳-兆+非]肠也说文从肉专声拙舡反专字从寸从惠音专下丑龙反训如前也)。
　　迦兰陀鸿(梵语鸟名也亦是池名亦竹林名亦聚落名也)。
　　佷戾(上音恨下音丽字书勃恶也从人艮声也)。
　　诡异(上愧委反考声云诈也欺也随恶也顾野王云奇怪也或作恑也)。
　　耎草(而兖反说文弱也从而从火经文作软非也一切字书并无此软字也)。
　　疮疣(上恻庄反俗字也考声云疮痍也说文作创创伤也古文作戗或作创古字也下音尤苍颉篇疣病也考声云皮上风结也或作疣疣赘也佳芮反)。
　　阿吒嚩迦(吒音摘家反嚩音无可反迦音姜佉反梵语也圹野鬼神大将名也或名遏吒薄俱语声转皆一也俗名元帅大将非也十六大药叉将之一将也)。
　　摩那婆伽(梵语龙王名也亦是大神名也)。
　　兜(都钩反)。
　　牟卢(梵语天名也此天者即四姊妹女天之兄也并是欲界中诸天眷属)。
　　尸弃毗(梵语音乐天名也部属东方持国天王也)。
　　鸠槃荼(上九忧反下宅家反也南方天王下鬼名面似冬瓜)。
　　毗卢择迦(择音宅经文作释非也四大天王中之一也南方天王统领如前鸠槃吒众)。
　　三暮多(梵语风神名也亦曰风天异名耳也)。
　　彩幔(莫半反广雅幔帐也覆也说文幔幕也从巾曼声也)。
　　丛厕(藏笼反考声云丛聚也下初使反去声广雅厕间也苍颉篇次也杂也从广音俨则声也)。
　　[錔-水+((人*人)/(人*人))]糅(尼溜反考声云糅杂也)。
　　瞻卜迦(上音占次蒱墨反下姜佉反花名也)。
　　毕力迦(梵语香名也)。
　　怀妊(上胡乖反古文从女作[女*褱]苍颉篇作褱褱抱也下而赁反广雅妊[女*身]也音身或作妊说文妊孕也考声云女人妊身也从女壬声也)。
　　环钏(上音还尔雅肉好若一谓之环郭注云孔与边等也好音诃到反下川恋反韵英云臂镮也形声字也)。
　　坠险(除类反)。
　　攀藤(普班反说文攀引也古文从反拱作兆从手樊声也音烦下徒能反考声云藤者蔓莚之类从草縢声也)。
　　蠲劳(决缘反郭璞注方言云蠲除也下勒高反也)。

　　大宝积经第三十三卷

　　怼恨(上除类反说文怼怨也经文云对者脱去心也)。
　　拯济(无反音取蒸字上声方言云拯救助也从扌音手丞声也)。
　　陀罗弭拏咒(奴霞反其咒中字但取声韵以响梵字并不合训解也)。
　　翳啰(一计反从目殹声也经文误从酉作医非也下啰字弹舌呼)。
　　企(轻以反)。
　　忙囊(上莫榜反下奴党反)。
　　攘(娘养反)。
　　[卄/(阿-可+辛)/女](言列反)。
　　此真言谓无正梵本别翻且依旧本。
　　皆挟(音叶刑牒反考声挟持也藏也)。
　　互樘触(上音户次宅耕反考声樘柱也从木堂声也)。
　　金柄(兵命反考声云器物所持处也亦作[打-丁+秉]训用同)。

　　大宝积经第三十四卷

　　补特伽罗(梵语也唐云法无我也)。
　　广陕(咸夹反考声陕隘也厄界反或从厂音汉作[厂@夾]从阜夹声也经文从犬作狭非本字也)。
　　陀罗尼帝替(天计反)。
　　[酉*益](馨翳反)。
　　[口*犁](转舌)。
　　喉腭(我各反俗字正体从肉从吅音喧从[前-刖+(┴*├)]音[這-言+(前-刖+(┴*├))]作[月*(咒-几+(前-刖+(┴*├)))]今通俗作咢讹也)。
　　赍持(精齐反俗字也顾野王云赍犹持也广雅[道-自+尢]说文持遗正作赍从贝齐声)。

　　大宝积经第三十五卷(菩萨藏会第十二先有意义今再修)二卷经

　　薄伽梵(梵语如来尊号也众德之美称也佛地论偈云自在炽盛与端严名称吉祥及尊贵如是六种义差别应知总号薄伽梵此为文含多义译经者恐不尽其妙故存梵语也)。
　　室罗伐(梵语西土国名也古译名舍卫或云舍婆提皆语讹转也唐言闻物国言此国出多闻之人足宝物善见律亦名多有国言多足聪明智人诸国珍奇皆归此国富有物产故言多有其义一也上古有舍卫人住居此地因名舍卫在中印度境)。
　　魔王(莫何反字书本无此字译者变摩作之梵云么罗古译云能障修行出世业者又云能杀断惠命故起世经云他化天上初禅之下有魔王波旬宫殿身光寿量胜下劣上威力自在与他化天王等常与诸佛捔力属尔化天摄梵语名波毕[打-丁+彔]绿绢反唐云恶欲多爱欲故也)。
　　阿素洛(旧云阿须伦。或云阿修罗。皆梵语讹转也。正云阿上声素罗转舌。此曰非天或云障蔽诸鬼神中最大福德。印度风俗凡诸鬼神通名为天。此类常与诸天争胜故以非天简之。起世因本经说其徒有四类。国土宫殿在大海之下。须弥山四面各有一国。东面毗摩质多。南面踊跃。西而幻化。北面罗睺上去海水万瑜缮那感四风轮持水令住。一曰住二曰安住三曰不堕四曰牢固。诸余眷属或住诸山人间海岛往往闻有阿修罗窟。即传记所说清辩菩萨所入处是也)。
　　药叉(旧曰阅叉或云夜叉或云野叉皆讹转也即多闻天王所统之众也)。
