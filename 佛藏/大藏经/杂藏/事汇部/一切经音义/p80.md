<!-- { "loadSidebar": true } -->
　　炳然显现(炳彼永反苍颉篇曰炳著也明也为显著明之也字又作昺)。
　　洞彻(洞徒弄反玉篇曰洞犹通彻也字又作迥)。
　　其掌安平(掌谓舌面平而且安)。
　　玩味不忘(玩字正宜作忨注左传曰忨贪也经木作玩者误也案孔安国注尚书云玩戏贪弄忨即是爱乐之意也)。
　　上咢(俄各反正体作咢又或作腭也)。
　　右辅下牙(左传宫之奇曰虞[虢-寸+(百-日+ㄎ)]之表也犹辅车相依唇亡齿寒杜注曰辅颊也车牙车也又注曰辅颊车骨也)。
　　弥卢藏云(弥卢此云高以在佛止牙故也)。
　　绀蒲成就(绀蒲正云剑蒲此乃西域果名其色红赤腹圆三约横文而佛颈成就彼相故云也今时俗谓颈圆有约为婴节者是也)。
　　弥布十方(颜注汉书曰弥满也)。
　　左臀(臀徒论反声类尻也尻音苦劳反也)。
　　其[月*坒]与膊([月*坒]字正宜作髀古文作跸今[月*坒]未详所出膞字宜作腨今经本作膞者谬也)。
　　伊尼延鹿王腨(伊尼者鹿名也其毛色多黑腨形佣纤长短得所其鹿王最胜故取为喻腨字又作[跳-兆+專]也)。
　　举足将步(将欲也步行也王逸注楚辞曰步徐行)。
　　足跟(跟各痕反)。
　　因陀罗尼罗(因陀罗此云帝也尼罗此云青也)。

　　如来随好光明功德品第三十五

　　随好(好呼告反令众生爱乐故又音呼皓反资严大相盖殊胜故)。
　　摩耶夫人(摩耶此云幻也由此菩萨唯依大愿智幻法门行故故以此名夫人者梵本云弟脾此翻为女天案郑注礼云诸侯之妃曰夫人玉篇曰呼妇人为夫人者亦所以崇敬之称也又夫者男子美称妇因夫以成人故名夫人也西域呼王妃为弟脾呼男夫为弟婆也)。
　　忏悔(忏谓忏摩此云谓忍谓请前人忍受我悔罪)。

　　经卷第四十九　普贤行品第三十六

　　乐近凡庸(广雅曰凡轻也汉书集注凡庸微小也言其轻薄寒微眇小之人耳也)。
　　习童蒙法(易称蒙卦者谓来求我非我求蒙蒙者[(懞-一)-卄+((並-(前-刖))-一)]也韩康注云蒙昧幼小之蒙又玉篇曰童幼迷昏也广雅曰童痴也郑玄注周礼蒙冒也毛诗传曰蒙覆也言童幼之心愚昧所为惛谬如以物覆蔽也)。
　　口如哑羊障(哑于雅反不能宣说大乘妙义名为哑羊障大智度论第三云亚羊僧者谓虽不破戒钝根无慧不别好丑不知轻重不知有罪若有僧事二人共诤不能断决默然无言譬如白羊乃至人杀不能作声是名哑羊僧)。
　　洎乎法界(正宜作暨暨至也音渠秘反珠丛曰暨谓及预也杜注左传曰暨至也经作洎者误也)。
　　充洽(洽咸夹反小雅曰充[佫-口+用]也玉篇曰洽洒也濡沽润)。
　　工幻师(韵圃称工巧也谓巧能于幻术也)。

　　经卷第五十　如来出现品第三十七之一

　　偏袒(祖唐亶反露也字从示又音宅苋反非此所须)。
　　右跽(跽其几反跪也)。
　　如我惟忖(忖匆本反颜注汉书曰惟思也珠丛曰忖测度也)。
　　瞻仰如来仁及我(有仁德者号之为仁故谥法曰贵亲亲曰仁杀身成人曰仁度功而行曰仁周礼云天德曰仁礼记曰上下相亲曰仁论语云克己复礼曰仁郑玄注礼记曰施恩曰仁白虎通曰仁者是忍好生爱人也)。
　　佉陀罗山(尔雅曰轲梨罗此即木名谓此方苦栋木也由彼山中多有此木故立其名)。
　　尼民陀罗山(此翻为持边以彼山是七重金山中最外边故然即院统护持余内六山故名持边)。
　　目真邻陀山(目真此云解脱即是龙名也邻陀此云处也谓此山中是解脱住处)。
　　水族众生(孔安注书曰族类也谓水畜之流类)。
　　大雨名洪霔(霔之庶反洪大也并急写水日霔)。
　　变湿令燥(燥苏早反燥干也变字从恋者作又有从反者不是字也湿字有作湿者误也)。
　　廓彻虚空(廓苦郭反迩雅曰廓大也今谓宽大遍虚空量也)。
　　普照无私(玉篇曰事不公为私王逸注楚辞曰窃爱为私也郭象注庄子曰世所谓无私者释已而爱人也言无已情偏有所为也私字么上加撇者非)。
　　新译大方广佛花严经音义卷中

　　一切经音义卷第二十二


　　一切经音义卷第二十三

　　(从五十一尽第八十凡三十卷经)

　　新译大方广佛花严经音义卷下

　　　　大唐沙门惠苑撰
　　经从第五十一尽第八十
　　作务(作则各反务事业也)。
　　或牟萨罗(或曰牟婆罗此云紫色宝)。
　　哮吼(哮呼教反吼呼口反)。
　　把(补瓦反)。
　　洞然(洞徒弄反韵圃称洞彻也谓通彻火然之状也字或宜作烔烔音徒东韩诗传曰烔谓烧草传火焰盛也)。

　　经卷第五十二　如来出现品之三

　　优波尼沙陀分(已见第十七卷)。
　　鼓扬海水(鼓公户反说文曰鼓击也字从支不从皮也)。
　　则便谢(王逸注楚辞曰谢去也谓神识去身也)。
　　积同须弥(说文曰积聚也谓堆聚聚音疾喻反)。
　　如干草积(积即赐反郑玄注周礼堆小曰委堆大曰积积字从廾者俗也)。

　　经卷第五十三　离世间品第四十八之一

　　知诸称谓(称昌孕反称顺也汉书音义云谓者指趣也今谓于法门意趣皆随顺知也汉书又曰谓名称也事宜也谓凡诸事物知其名目识其所宜皆日称谓也)。
　　知诸制令(令力政反制谓禁制令谓法令也)。
　　长婴疾苦(婴于征反汉书曰婴绕也谓常为疾苦之所缠绕也)。

　　经卷第五十四　离世间品之二

　　启一切众生心意(玉篇曰启开也古体作君也)。
　　间无空处(间古闲反谓中间也)。

　　经卷第五十五　离世间品之三

　　善言开喻(汉书音义曰喻晓也苍颉篇曰喻谏也)。
　　打棒屠割(棒字正宜作棓或亦为捊今经本作棒字乃是榛之棒非打棓字然后有从手边作奉者乃是棒持之字转远经意也广雅日棓[垂-(乏-之)+廿]也又有木边作咅者即曰棓杖之棓字体也)。
　　誓期自勉(郑注礼记曰勉犹勤也玉篇曰自劝强也)。
　　挝打楚挞(挝陟菰反挞他沫反说文曰挝棰也郑玄注周礼棰击也楚荆杖也又注周礼曰挞犹杖之荆也挝字从木古体作[竺-二+朵])。
　　挑(天雕反)。
　　或级其头(汉书卫青霍去病传第二十五云斩首三千一十七级颜师古曰本以斩敌一首拜爵一级故即因谓斩首为级亦即又名生获一人为一级也珠丛曰斩首一名为级也)。
　　无央数劫(央于良反王逸注楚辞曰央尽也)。

　　经卷第五十六　离世间品之四

　　迫隘(隘于芥反玉篇曰迫犹逼也隘狭也夫狭窄必相逼)。
　　无所触娆(娆乃了反三苍曰娆扰也孔安注书曰扰乱也说文曰扰烦也)。
　　悉称(称昌孕反惬可也又尔雅曰称好也郭璞释云事称人意皆好也)。
　　补特伽罗(此翻为数取趣谓数造趣因数取趣果也旧翻为人随方语便非正刻字译)。
　　心恒顾复(已见第二十三卷也)。
　　嬉戏(嬉许其反切韵称嬉游也)。

　　经卷第五十七　离世间品之五

　　得预(预余茹反珠丛曰凡事相及曰预字古作与也)。
　　菩提萨埵(依佛地论云亲光菩萨以三义释菩提萨埵具如彼论中)。
　　不弛(弛式尔反论语云君子不弛其亲孔安注曰弛易也韦昭注汉书曰弛废也郭璞注尔雅曰弛放也郑玄注礼记曰弛弃也此中经文含于多义故具存之也)。
　　无险诐故(已见第四卷中)。
　　自心憺怕(憺徒敢徒滥二反怕普白反王逸注楚辞曰憺安也广雅曰怕静也憺字又作倓澹一体也)。
　　惯习(惯古患反案诸字书正宜作惯有作串字者谬)。
　　痴[穀-禾+卵]([穀-禾+卵]苦角反有从殸下作卵者不是字也)。

　　经卷第五十八　离世间品之六

　　残毁(苍颉篇曰残伤也)。
　　无中息(中陟仲反)。
　　难处受生(难那干反难处谓八难中生也)。
　　舍一切乌波提涅盘法(乌波此翻为有提云苦也谓三乘所得无余涅盘未离变易行苦随故有余涅盘及诸外道所计涅盘并未离三苦故法即涅盘或通教等菩萨于彼悉舍故云舍一切有苦涅盘法也一)。
　　乐法乐义以法为乐(此中三个乐字初二音五教反后一音郎各反)。
　　如虹霓色(虹古巷胡公二反霓研奚反蔡雍月令曰虹螮蝀也谓阴阳交接之气而著之形色雄者曰虹雌者霓也)。
　　无主无待(尔雅曰待须也谓凡事相须待藉于他今此谓求缘无作即是云得义也)。
　　无著无行(行遐庚反)。
　　无有疮疣(疣有鸠反广雅曰疣肿也说文曰疣赘也谓剩聚肉也赘音支锐反疣字又作疣也)。
　　瘢痕(瘢薄寒反痕户恩反)。
　　解因自悟(因由也言辟支悟于苦无常但由自观缘生克证不依师受故立其名为独觉是也)。
　　而强为说(强其两反)。
　　志尚涅盘(颜注汉书曰尚崇也)。
　　求其罪衅(衅许觐反玉篇曰衅谓有祸兆也)。
　　或以妙义授非其人(颜注萧望之传曰将非其人者言不才之人也才谓有器量者也)。
　　颦蹙不喜(颦脾仁反蹙子六反玉篇曰颦蹙谓忧愁不乐之状也贾注国语曰颦近毛诗传曰蹙促也言人有忧愁则皱撮眉额鼻目皆相促近也又案说文渡水向岸水文丛亦为之频蹙然忧愁之频频下著卑今从省之不用也经本有傍安口者俗)。
　　伺其过失(伺相吏反郑玄注周礼曰伺犹察也玉篇曰伺侯也方言曰伺视也自关而北凡窃相视谓之伺也)。
　　顽佷(很何垦反左氏传曰心不则德义之经曰顽也杜注左传曰佷戾也说文曰佷不任从也佷字正体从彳今从亻者俗也)。
　　我慢所吞(吞他痕他贤二反广雅曰吞灭也)。
　　醒悟(醒桑形桑迳二反也)。
　　天魔波旬(具云提婆魔啰播裨言提婆者此云天也磨啰障[得-彳]也播裨罪恶也谓此类报生天宫性好劝人造恶退善令不得出离故也)。
　　悉知将有(广雅曰将欲也当也)。
　　徙置(徙仙紫反苍颉篇曰徙移也郑玄注考工记云置犹著于地也置字本从冈下直今从西者俗也)。
　　侍卫(苍颉篇曰侍从也毛诗传曰侍近也言侧近也言侧近左右扶侍之也王弼注易曰卫护也)。

　　经卷第五十九　离世间品之七

　　免济(免民辩反杜注左传曰免脱也毛诗传曰济渡也言今物脱苦渡难也)。
　　欣慰(广雅曰欣喜也毛诗传曰慰安也言欢喜则心安也)。
　　图书[爪*(ㄗ@、)]玺(郑玄注周礼曰图画也玺印也蔡雍独断曰天子之玺以玉螭虎剑古者尊卑共之月今曰秦已前诸侯乡大夫皆曰玺自兹已降天子独称诸侯不敢用也秦王子婴上高祖传国玺文曰受命于天帝寿永昌此即章古名玺节今谓升捡文也螭字音敕支反)。
