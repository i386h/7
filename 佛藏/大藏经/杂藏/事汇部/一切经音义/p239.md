<!-- { "loadSidebar": true } -->
　　嚼食(自略反广雅嚼茹也字书咀也亦即噍嚼也)。

　　明了论

　　　　玄应撰
　　并起(又作并同蒲鞭蒲茗二反尔疋并并也并音蒲茗反)。
　　布沙他(或作甫沙他此云增长谓半月叉磨增长戒根叉磨此云忍谓容恕我罪旧名忏者讹略也)。
　　攡墙(又作篱拖二形同力支反通俗文柴垣曰[木*離]释名云以柴作之疏离离然也)。

　　一切经音义卷第六十五


　　一切经音义卷第六十六(小乘论音)

　　　　翻经沙门慧琳撰
　　音阿毗昙八揵度论三十卷　玄
　　发智论二十卷　琳
　　法蕴足论十二卷　琳
　　集异门足论二十卷(上帙十卷琳下帙上卷音入后卷)
　　右四论八十二卷同此卷音。

　　阿毗昙八揵度论卷第一

　　　　沙门玄应撰
　　[跳-兆+犬]渠(亦言伐伽此译云部亦品之别名也)。
　　首卢(亦名室路迦或言输卢迦彼印度数经皆以三十二字为一输卢迦或名伽陀即一偈也)。

　　第二卷(先不音)


　　第三卷

　　贪餮(又作餮同他结反说文餐贪食也论文或作饕音他劳反杜注左传云贪财曰饕贪食曰餮也)。

　　第四第五第六乃至第十六(并先不音)


　　第十七卷

　　户钥(古文作钥同余酌反方言关东谓之键关西谓之钥)。
　　针筒(古文作箴针二形今作针同支谌反说文所以用缝衣者也)。
　　羠形(羠音夷声类云騬羊也徐广曰羯羠猛健羊也騬音食陵反)。
　　牦牛形(夗包反西南夷长毛牛也论文作猫非也)。

　　第十八已下至第二十七总十卷(并先不音)


　　第二十八卷

　　旡替(他计反尔雅替废也替灭也言灭绝之也说文作普并而立一偏下曰替)。

　　第二十九卷

　　乐戆(都缝呼贡二反字林愚也谓贪餮乐剂畔味著无猒足若于苦中如驼食蜜也新经论中译为耽嗜者是也)。

　　第三十卷

　　不孕(古文[月*黽]同余证反说文褱子也广雅孕[仁-二+身]也含实曰孕)。
　　秃騵(音元三苍赤马白腹曰騵)。
　　三蕅(又作蕅[萩-火+禺]二形同五口反泉名也依字芙蓉根也)。
　　[泳-永+芺]焦(乌木案郭璞注江赋云大壑在东海外[泳-永+芺]焦海所泻源水注处也今取无穷无极义也)。

　　阿毗达磨发智论卷第一

　　　　沙门慧琳撰
　　暖身(上奴管反广雅云暖温也尔雅燠也说文作暖从火爰声或作暖今通作暖论作暖音而珠反非也)。
　　烟焰(上咽贤反字书正从垔作烟论文从因作烟俗用字也苍颉篇云烟熅也广雅云臭也国语云焚烟达于上也说文云火气也从火垔声熅音愠云反垔音一人反下阎堑反案字书正从炎作焰论文作焰俗用字也孔注尚书云若火燃焰焰尚微其所及也字书云焰火焰也说文云火行微焰也从炎陷声也陷音[阿-可+函])。
　　羯剌蓝(上謇[卄/(阿-可+辛)/子]反中兰怛反下览甘反梵语也类初受胎精气之名也)。
　　頞部昙(上安葛反亦梵语也即上之胎藏渐变之也)。
　　闭尸键南(键音其偃反亦梵语)。
　　哀罗伐拏(下搦加反梵语云龙王名也)。

　　第二卷

　　轻捷(下潜叶反考声云捷健疾也诗传云捷胜也杜注左传云克也又云成也说文云擸也军获得也从手疌声擸音蓝匝反疌音同上)。
　　锯解(上居御反淮南子云良匠不能以制木可截之以锯也国语云刑用刀锯也说文云抢唐也从金居声也下皆蟹反贾逵注国语云解削也郭璞注方言云脱也广雅云散也说文判也从刀判牛角也)。
　　轻躁(下遭喿反喿音搔到反顾野王云躁犹动也贾逵注国语云扰也郑注论语云不安静也古今正字从足喿声)。
　　焦灼(上剿遥反广雅云焦黑也郑注礼记云烟于火中也又云火之臭也说文云火所烧也古文作[隹/雔/火]今省为焦论作燋非也下章若反考声云灼烧也方言云惊也苍颉篇云爆也文字典说云炙也灼龟也从火勺声爆音包貌反)。
　　[夢-夕+登]瞢(上腾隥反下墨堋反并去声字考声云[夢-夕+夌][夢-夕+登]卧初起貌也[夢-夕+夌]音棱蹬反杜注左传云[夢-夕+登]瞢闷也文字典说云[夢-夕+登]瞢目不明也二字并从梦省登目皆声也)。
　　饕餮(上讨刀反下天跌反前有部律第五十卷已释讫)。
　　尝啜(上尚章反字书正从旨作尝论文从口作[嚐-旨+甘]非也考声云尝美也顾野王云尝口中味之也白虎通云言尝新谷也文字典说云秋祭名也从旨尚声也下川[蓺/火]反字书从欠作歠正体字也论文从口作啜俗用字也广雅云啜食也尔雅云茹也文字典说云尝食也从口叕声叕音[口*步]劣反)。

　　第三卷

　　四轭(下莺格反论文作轭俗字也郑注考工记云谓辕端上压牛领木也说文云轭者车辕前木也从车厄声厄音上同)。

　　第四卷

　　瀑流(上袍帽反苍颉篇云瀑渍也文字典说云江河水涨急也说文云疾雨也从水暴声暴音同上)。

　　第五卷

　　掉举(上条吊反贾逵注国语云掉摇也广雅云振也春秋传云尾大不掉也文字典说云振讯也从手卓声讯音信下举字下从手)。

　　第六卷

　　惛沈(上呼昆反孔注尚书云惛乱也郑笺诗云童惛谓无所知也广雅痴也说文不明憭也从心昏声憭音了昏音同上下沉音直林反)。

　　第七卷(无字可音)


　　第八卷

　　尘翳(下伊计反考声云目中病也字书云尘翳瘴目也字林亦目病也案翳字目障也无所见也从目殹声殹音同上)。

　　第九卷　第十卷(并无字可音)


　　阿毗达磨发智论卷第十一

　　秽浊(上萎卫反字书云秽芜也顾野王云秽不洁清也恶也文字典说云草秽也从禾岁声亦作薉下撞学反苍颉篇云浊淖也顾野王云浊者不清洁之称也文字典说云载清载浊也从水蜀声淖音挠)。
　　[寂-又]嘿(上情历反正体字也论文作寂俗用字方言云[寂-又]安静也说文无人声也从宀菽声宀音绵菽音叔下儚北反字书正体字论文从黑作嘿俗字也考声云嘿不言也汉书云嘿嘿不自得意也文字典说云嘿无言也从口墨声)。
　　卵[穀-禾+卵](上鸾短反下苦角反前有部律第十九卷中已具释讫)。

　　第十二卷

　　有覆(下孚救反贾逵注国语云覆犹盖也礼记云天无私覆也说文云覂也从西复声覂音封奉反)。
　　喜渴(下看遏反顾野王云渴谓须饮也苍颉篇云涸也毛诗云匪渴也说文云尽也从水曷声涸音胡各反)。

　　第十三卷

　　薪积(上信津反考声云薪析木也郑注礼记云薪柴也又注周礼云木曰薪也文字典说亦云柴也从草新声下资赐反周礼云遗人掌那之委积郑注云少曰委多日积也说文聚也从禾赛声论从草作[卄/積]非也)。
　　抟如(上夺鸾反考声云令相著也博雅云抟犹握也附持也杜注左传云抟者手抟也又云取也字书云按圆也说文云圜也从手专声)。
　　融销(上育嵩反考声云融销也说文炊气上出也从鬲从虫省声也鬲音历丁小焦反郑注礼记云销散也说文云铄金也从金肖声铄音商斫反)。

　　第十四卷

　　媅嗜(上答南反考声云媅亦嗜也玩也毛诗云女之媅[前-刖+ㄅ]说文媅乐也从女从甚会意字也论文从身作耽俗字也下时至反考声云贪也欲也爱也孔注尚书云甘嗜无厌足也郑注礼记云欲喜也又云贪也文字典说从口耆声)。

　　第十五卷

　　有痴(下耻之反埤苍云痴騃也淮南子云不免于狂痴也说文云不慧也从疒疑声也騃音五解反疒音女厄反)。

　　第十六卷(无字可音)


　　第十七卷

　　静虑(上情性反尔雅云静谋也顾野王云静安也治也息也和也思也说文云审也从[生/月]争声下吕据反郑笺诗云虑谋也尔雅云思也广雅云识也广也文字典说从思虍声虍音呼)。

　　第十八卷

　　胎卵(上泰来反淮南子云妇孕四月而胎也苍颉篇云胎谓未生也广雅云三月为胎也说文亦云妇孕三月也从肉台声也下鸾短反考声云乌子未分也说文云凡命无乳者卵生也象形字也)。
　　[涼-小+(日/卄/王/〡)]质(上顺伦反亦作[月*(高/羊)][怡-台+(高/羊)]论作淳俗用字也案[泳-永+(高/羊)]质之字正从酉作[醇-子+(日/(并-廾+十))]汉书云一色成体谓之[醇-子+(日/(并-廾+十))]言不杂也孔注尚书云粹也又云为[醇-子+(日/(并-廾+十))]一之行也贾逵云专也广雅厚也说文从酉[亨-了+(日/羊)]声[亨-了+(日/羊)]音同上亦作纯)。

　　第十九卷

　　哮吼(上孝交反埤苍云[口*考]吓大怒也古今正字云豕惊声也从口孝声也吓音赫下诟狗反字书正作吽又作咆也论文作吼俗用字也考声云牛虎鸣曰吼也古今正字云熊罴子呴嗥也又谓兽声也鸣也嗥也从口孔声也嗥音豪也诟音黑构反)。
　　惛沈(上忽昆反下朕淋反前第六卷中已释讫)。

　　第二十卷

　　挝打(上竹瓜反考声云挝击也马策也声类云挝捶也魏志云挝折其脚也文字典说云打也从木过声也)。
　　妙翅鸟(翅音诗至反以形色为名也背及两翅皆作金色亦名金翅鸟即梵语名迦娄罗王也)。
　　尘坌(下盆闷反前有部律第四十卷中已释讫)。
　　鸺鸦(上朽尤反下音留考声云怪鸟也集训云鸺鸦即[熏*鳥]鹕恶鸟也尔雅鵅鵋[其*鳥]郭注云今江东呼鸺[(堊-王+田)*鳥]为鵋[其*鳥]亦谓之鸲鵅案此鸟昼伏夜飞巢于崖穴中鸺[(堊-王+田)*鳥]与[熏*鳥]鹕皆以所鸣之声为名也大如角鹰仓黑班色食诸小鸟及蛇鼠等)。
　　凶险(下锨奄反杜注左传云险犹恶也贾逵云危也广雅云难也方言云高边也说文云阻难也从节佥声论文作捡非也)。
　　度堑(下韱艳反顾野王云今谓城池为堑也字书云城隍也周书云无渠堑而中也说文云堑坑也从土斩声)。

　　阿毗达磨法蕴足论卷第一

　　　　沙门慧琳撰
　　虚诳(下居况反考声云诳欺之以言也贾逵注国语云诳犹惑也杜注左传云欺也文字典说亦惑也从言狂声)。
　　耽诸(上胆甘反前发智论第十四卷中已释讫正作媅)。
　　策励(上铛索反下力制反前有部律第六卷已释讫)。
　　罝弶(上借邪反郭注尔雅云[(ㄇ@人)/且]犹遮也文字典说云免罟谓之罝也从网且声也网音网下强鞅反字书正作弶论文作摾非也前有部律第三卷中已具释讫)。
　　捃多比(上君恽反恽音缊捃反梵语也)。
