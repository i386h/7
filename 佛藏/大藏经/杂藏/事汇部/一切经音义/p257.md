<!-- { "loadSidebar": true } -->
　　互相(上胡故反顾野王云互谓更递也考声云互犹交互也说文云互可以收绳也象形字中象手所推握也古文作[竺-二+互]同用也)。
　　瞬动(上水闰反俗字也庄子云终日视而目不瞬说文作瞚开阖目数摇也从目寅声也)。
　　欻然(上熏郁反薛综注西京赋云欻忽也文字典说云欻者忽起貌也说文云有所吹起也从欠炎声)。

　　第十六卷

　　蟠结(上扶瞒反郑注礼记云蟠犹委结也顾野王云蟠纡迥转也广雅云蟠从曲也方言云龙未升天者曰蟠龙也说文从虫番音幡也)。
　　如篅(是专反许叔重注淮南子云篅即囤音钝也考声云篅竹仓也说文云篅以竹圆盛谷也从竹专声亦作圌同用也专音端也)。
　　朅地洛迦(上骞蘖反梵语七金山之一名是也)。
　　矩拉婆洲(上俱宇反次蓝答反梵语也)。
　　煻煨(上荡郎反下乌回反考声云煻者灰兼细火也文字典说云烧余煨烬也并从火唐畏皆是声也)。
　　索拼(上[(哭-、)/(└@人)]作反顾野王云纠绳曰索也楚辞云并细丝以为索文戴云十寻曰索也古今正字从糸[孛-子]声[孛-子]音甫勿反下补庚反孔注尚书云拼使也考声云拼掸也韵诠絣绳振墨也尔雅云拼从也古今正字从手并声)。
　　槎濑(上乍沙反考声云槎水中流木也古今正字从木差声也经文作[楂-旦+且]亦同下来带反王逸注楚辞云濑亦湍濑也汉书云吴楚谓之濑也古今正字云濑水流沙上也从水赖声也)。
　　臭涩(上丑狩反说文禽走嗅而知其迹者犬也故从犬从自自古鼻字也会意字下森戢反前第四卷已具释也)。
　　[此/朿]利(足髓反文字典说云[此/朿]鸟喙也从朿此声论文作觜通用也朿音七四反)。
　　[口*(一/巾)]食(上昝答反字统云入口曰[口*(一/巾)]考声云[口*(一/巾)]嗍也亦作唼又作[口*替]说文从口匝声匝音同上)。
　　铦利(上息阎反汉书音义云铦亦利也苍颉篇云铦鑯也鑯子廉反考声云铦刀剑刀也文字典说云锐利也从金舌声也)。
　　乌驳(邦[邈-儿+八]反文字典说云驳斑文也从马交声)。
　　啮首(上斫结反礼记云无啮骨说文云啮噬也从齿[丰*刀]声[丰*刀]音乙黠反也)。
　　咬足(上乐狡反说文云咬亦啮也从齿交声)。
　　[齒*可]颈(上客牙反广雅云[齒*可]啮也埤苍云大啮也文字典说云[齒*可]咬也从齿可声也)。
　　擘腴(上拼革反顾野王云手擘破之广雅云擘分也文字典说云擘破裂也从手辟声也下庾朱反郑注礼记云腴肥也说文云腴者腹下肥也从肉臾声臾音同上)。
　　攫腹(上归碧反捡经史及诸字书并无此攫字今以论文攫腹意者以手毁破腹也)。
　　掏心(上讨刀反周书云拔兵掏刃也考声云掏谓取也说文云掏[按-女+(口/口)]音一活反从手舀声舀音遥小反)。
　　揸掣(上鲊沙反考声云揸取也又作[耑*乍]或作[耑*且]亦作[(虎-儿+目)*又]同古今正字云爪取也从手虘声虘音昨何反下阐势反考声云掣顿拽也文字典说从手制声又作挚或作[序-予+挈]并同也)。
　　镵刺(上仕衫反顾野王云镵谓针刃刺也苍颉篇云镵凿也广雅云镵谓之铍也铍音普皮反文字典说云镵锥刀刺也从金毚声毚音同上下青迹反顾野王云刺谓锐器镵入人肉中也考声云刺谓以刃撞也文字典说云刺犹杀也从刀朿声也朿音匕四反)。
　　探啄(上塔南反尔雅云探篡孚取也声类云探深取也说文云远取也从手深声也深音大感反下竹角反诗云无啄我粟广雅云啄者啮也说文云啄鸟食也从口豖声豖丑录反)。
　　刀枪(下鹊将反国语云挟其枪也苍颉篇云枪木两头锐也说文云枪锐距也从木仓声挟音叶也)。
　　御捍(下寒旦反杜注左传云捍卫也捍亦御也说文云捍被也从手旱声也)。
　　[榷-木+月]婆(上诃各反梵语也唐云八寒地狱名也是)。
　　疱烈(云炮貌反许叔重注淮南子上疱面气疮也说文作疱同从皮包声也)。
　　剖析(上普口反孔注尚书云剖犹分也杜注左传云谓中分为剖也苍颉篇云剖亦析也文字典说云判也从刀咅声音他口反下星积反前第二卷已具训释)。
　　乖讹(下五戈反郑笺诗云讹伪也孔注尚书云讹伪言也从言化声亦作讹义同也)。
　　践蹑(上前翦反郑注礼记践履也郑注论语云[彳*昏]也文字典说云蹋也从足戋声戋音残下黏辄反方言云蹑登也苍颉篇云蹀也蹀音牒广雅云蹑履也文字典说云蹈也从足聂声聂音同上也)。
　　畟方(上初色反杜注左传云畟犹侧也顾野王云正方也古今正字从田从人反声也)。
　　捔胜(上江岳反考声云捔者专利也略也亦量也字书又作搉也说文云捔亦敲击也从手角声)。

　　第十七卷

　　虮虱(上居[顗-山+止]反考声云虮者虱之卵也说文云虱者啮人虫也从昆迅声昆音昆迅音信论文作虱俗字通也)。
　　穬麦(上虢猛反苍颉篇云穬粟也广物志云粳有乌粳音黑穬也粳音古衡反说文云穬芒粟也从禾广声也)。
　　諠诤(上毁袁反声类云諠哗也顾野王云諠哗也文字典说从言宣声也下责更反顾野王云诤者今以为争也字书云争谏也考声云诤犹争言也说文云争止也从言争声也)。
　　麟角(上栗珍反前宝积音义已具释讫)。

　　第十八卷　第十九卷(并无字可音训)


　　第二十卷

　　哑羊(上鸦雅反埤苍云哑喑也考声云哑谓不得言也亦作[病-丙+(亞*欠)]说文从疒亚声疒音女厄反也)。
　　罝弶(上即邪反诗云肃肃兔[(ㄇ@人)/且]传曰[(ㄇ@人)/且]兔罟也郭注尔雅云罝犹遮也文字典说[同-(一/口)+人]且声也下强向反文字典说云弶谓施[(ㄇ@(企-止))/肙]于道也从弓京声也)。
　　讥刺(上[皂*斤]希反何休注公羊传云讥犹谴也郑注礼记云诃察也广疋云谏也问也亦刺也文字典说从言几声也下雌四反毛诗传云刺责也考声云刺亦讥也诽也说文从刀朿声朿音同上论作刺俗字也)。
　　凶勃(上勖恭反从几从凶声论文作[囗@ㄨ]误也下盆没反考声勃怒也尔雅云勃作也顾野王云勃暴盛也郑众礼记云逆也方言乱也说文云排也从力孛声孛音同上论从孚作[孚*力]非)。

　　第二十一卷

　　扇搋(下坼加反梵语也不具男根者也)。
　　坑阱(上客耕反苍颉篇云坑壑也考声云坑坎也文字典说云堑也从土亢声亢音刚下情郢反广疋云阱亦坑也考声云穿地陷兽也说文从阜井声论文作阱俗用字也或作弊阱古字也)。
　　面皱(下邹救反考声云皱皮聚也文字典说云皮宽也从皮刍声刍音测俱反)。

　　第二十二卷

　　蛇蝎(上射遮反考声云蛇毒虫也又音他古人巢居穴处之时相问日夜来无蛇乎文字典说从虫它音陀声论文作蛇今之俗字亦通也下轩谒反贾逵注国语云蝎毒也广雅云蝎蛆螫也博雅云螫虫施毒也文字典说云虿蝎异名也从虫歇声歇音同上虿音[蝷-虫+土]界反蛆音七余反螫音式亦反)。
　　[怡-台+龍]戾(上聋董反下黎帝反论文意刚强之貌也)。

　　第二十三卷

　　稼穑(上加暇反郑注周礼云种五谷谓之稼文字典说云禾之秀为稼也从禾家声也下生侧反郑笺诗云敛税曰穑文字典说云后稷之穑也说文云禾可收曰穑从禾啬声)。
　　硗确(上巧交反下腔角反顾野王云硗坚也孟子云地有[月*巳]硗是也淮南子云争处硗确也声类云硗确礊薄也文字典说云确地瘦瘠也说文硗确亦礊也并从石尧角皆声礊口厄反)。
　　果辣(下阑怛反桂苑珠丛云辣辛也考声云辣辛甚也古今正字从辛朿声)。
　　迄今(上欣讫反诗云以迄于今尔雅云迄至也文字典说从辵乞声辵音丑略也)。
　　疱双(上炮貌反前第十六卷已具释讫)。

　　第二十四卷

　　殑伽(梵语上鲸拯反下鲸佉反)。
　　缉句(上侵入反郑笺诗云缉续也诗云穆穆文王缉熙敬止也文字典说云缉绩也从糸咠声咠音侵习反)。

　　第二十五卷

　　瀑流(上袍帽反文字典说云江河水涨急也说文云疾雨也从水暴声暴音同上)。
　　蔼罗伐拏(上哀改反下搦加反梵语云龙王名也)。

　　第二十六卷(无难字可音训)


　　第二十七卷

　　流轭(莺革反老上记云车人为车轭长六尺也郭璞云辕端[猒/土]牛领木也文字典说云牛领上曲木也从车厄声厄音同上论作轭俗字也)。
　　躁利(上遭噪反郑注论语云躁不安静也考声云躁性急也亦动也谥法云好变动人曰躁文字典说从足喿声喿音搔灶反)。
　　不耐(乃代反左传云而不相耐顾野王云耐犹能也考声云忍也文字典说谓法度皆从寸寸度不过其法也从而从寸)。
　　不谙(暗含反东观汉记云园陵树孽皆谙其数也文字典说云谙识也从言音声也)。
　　匿巳(女力反周礼云案军匿也杜注春秋云匿亦藏也广雅匿隐也说文匿亡也从[囗-┐]从一覆之若声乚音隐)。

　　第二十八卷

　　[夢-夕+登]瞢(上音腾下墨堋反前第七卷已具训释)。
　　迟钝(突顿反顾野王云钝亦迟也史记上之顽钝者说文钝亦顽也意不利也从金屯声也)。

　　第二十九卷

　　[生/月]瘀(下于据反考声云瘀皮肉中疑血也说文云瘀亦积血也从疒于声疒音女革反)。
　　膀胀(上璞邦反埤苍云膀亦胀也文字典说从肉夅声音户冬反论文从逄作[月*逄]俗字也下张亮反杜注左传云胀谓腹满也文字典说从肉长声)。
　　驱摈(下必仞反司马彪注庄子云摈弃也史记云相与排摈也文字典说从手宾声也)。
　　[革*(苟-口+用)]囊(上脾拜反顾野王云[革*(苟-口+用)]所以吹冶火令炽之囊也埤苍从韦作[韋*(苟-口+用)]文字典说[革*(苟-口+用)]韦袋吹火者也从韦[苟-口+用]声[苟-口+用]音皮秘反论文作橐古今正字无)。
　　髋髀(上款官反埤苍云臗尻也考声云[韋*(苟-口+用)][月*坒]骨也说文髋在髀上也从骨宽声也亦从肉作臗同尻音考高反[月*坒]音陛下瓶米反韵诠云髀即股也内曰股外曰髀礼记云无猒髀也说文云髀在股外也从骨卑声亦作[跳-兆+卑]古文也俗作[月*坒])。
　　胫踝(上形迳反孔注论语云胫脚胫也顾野王云腓肠前骨也文字典说云胫脚[骨*行]骨也从肉巠声巠音经腓音符非反[骨*行]音幸或作胫义同下华瓦反郑注礼记云踝跟也苍颉篇云踝在足侧也声类云足跗上内外骨也说文从足果声论文从肉作腂非也跗方于反)。
　　醍醐(上第泥反下户姑反醍醐出酥中至精不凝者也文字典说并从酉从是省及胡声)。
