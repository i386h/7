<!-- { "loadSidebar": true } -->
　　聸耳(丁蓝反说文耳垂也又作耽都含反说文耳大也)。
　　咩咩(又作嘪同弥尔反说文羊鸣也)。
　　夸说(又作夸同苦瓜反谥法曰华言无实曰夸夸相诞也谓憍恣过制自夸大也)。
　　旋师(囚绢反谓以绳规物者也说文圆炉也)。
　　欲抒(时汝除以二反说文抒挹也苍颉篇抒取也出也广雅抒渫也舀也舀音余绕也)。

　　第五卷

　　萎黄(于危反声类云萎木草烟也律文作痿痿痹谓不能行也)。
　　深榛(士巾反说文丛木曰榛广雅木丛生曰榛也)。
　　辂上(又作路同力故反释名云路亦车也金玉等路各随其所释立名谓之路者言行于道路也)。
　　水濽(子且反汗洒也江南言濽山东言[泳-永+(止/(利-禾+舟))]音子见反)。
　　辘轳(又作樚栌二形同力木力胡反苍颉篇三辅举水具也即汲水者也)。

　　第六卷

　　趌[起-巳+厥](居列居逸二反丁居月反纂文云趌[起-巳+厥]凶竖也亦跳起也)。

　　第七卷

　　扣瓮(说文作叩同苦后反扣击也)。
　　唃耳(相承音古学反耳边语也末详何出)。
　　鸧鹄(又作[倉*隹]同七唐反尔雅鸧[塵-土+木]鸹郭璞曰即鸧鹄也鹄胡沃反)。
　　警宿(居影反谓警戒也亦起也广雅警不安也律文作景非体也)。
　　踟蹰(直知反下直诛反踟蹰踯躅也亦住足也广雅犹豫也踯音驰亦反躅驰缘反)。
　　睩瞚(力谷反睩视貌也下尸[門@壬]反说文目开合数摇也)。

　　第八卷(先不音)


　　第九卷

　　茜色(又作茜[卄/晉]二形同且见反茹芦也律文作笺表之笺非此也)。
　　手[打-丁+(稯-禾)](祖公反通俗文手捉头曰[打-丁+(稯-禾)]也)。
　　寙惰(揄乳反尔雅寙劳也郭璞曰劳苦者多情寙也或作懈古卖反)。
　　庵慢(于含反广雅庵舍也埤苍庵[序-予+束]音且渍反)。
　　啾啾(子修反苍颉篇众声也啾啾鸣声也)。
　　紃羊(似均冒缘二反紃谓杂也缕也)。

　　第十卷

　　槛匮(胡[黑*敢]反槛拢也槛圈也)。
　　灯盛(时征反在器曰盛案盛谓今之抷[(百-日+ㄎ)/皿]也左传曰旨酒一盛言器也)。
　　僦赁(子溜将六二反通俗文雇载曰僦下女鸩反)。
　　晃煜(又作晃古文熿同胡广反说文晃明也广雅晃晖也光也下由掬反说文煜曜也广雅煜炽也埤苍盛貌也)。
　　笮作(侧格反案笮犹[猒/土]也今谓笮出汁也亦狭也说文笮迫也)。
　　得岬(乌狭反谓自上加也又作[猒/土]压镇也)。

　　第十一卷

　　齿木(案梵本云弹多抳瑟搋弹多此云齿抳瑟榹此云木谓齿木也长者十二指短者六指也多用竭陀罗木作之今此多用杨枝为无此木)。
　　扫彗(扫作彗字林曰竹枝今此夕苪反谓扫竹也律文作[打-丁+彗]手桂反广雅[打-丁+彗]裂也)。
　　舍勒(此译云衣或言内衣也)。
　　营署(时庶反营谓经营也署犹置也说文部署也亦宫也)。

　　第十二卷(先不音)


　　第十三卷

　　痏痏(诸书作侑籀文作炜案通俗文于鬼反痛声曰[序-予+有]惊声曰[仁-二+然]音于简反律文从口作喡喂二形非也籀音除救反)。

　　第十四卷

　　中析(又作[片*斤]同思狄反声类析劈也说文破木也亦分也字从木斤会意字也)。
　　完出(胡官反说文完全也)。
　　生微(无非反通俗文物伤湿曰微也)。
　　拨开(补沫反谓发扬也拨亦除也弃也律文作[托-匕+巿]匹沫反谓[托-匕+巿]物也[托-匕+巿]非此义)。
　　朝菌(奇殒反尔雅中馗菌郭璞曰地蕈也似盖今江东呼为土菌蕈音审)。
　　呵叱(齿逸反方言呵怒也陈谓之呵案叱犹呵也礼记尊客之[止/(利-禾+舟)]不叱狗是也)。

　　第十五卷

　　搋筑(又作叉同敕佳反通俗文[券-刀+(口/手)]手挃曰搋也)。
　　挟先(胡颊反尔雅云挟藏也郭注云今江东通言也谓怀意也律文作协和之协非也)。
　　秸泥(古八反秸即槁也律文作[卄/吉]古木反禾谷[禾*會]也)。
　　米潘(敷烦反字林淅米汁也江南名潘关中名泔也律文作[米*番]归二形非也)。
　　嘲话(又作啁同竹包反苍颉篇啁也调也谓相戏调也汉书云俱在左右谈调而已是也)。

　　第十六卷

　　食栈(仕板反说文栈棚也广雅栈阁也棚置食器于其上也)。
　　洮米(徒刀反案洮沐也通俗文淅米谓之洮沐也说文汰洗也汰音太淅音毡热反)。
　　扟去(所邻反说文从上挹取也通俗文减上取曰扟)。
　　石坛(徒南反犹瓷坩也律文作琰非也坩音口甘反)。
　　若卷(古文[卷*頁]卷觠三形今作卷同渠员反毛诗传云卷曲也)。
　　竹篙(方言作[木*蒿]音高谓刺船竹也淮南子蒿篙测江许叔重曰谓刺船竹长二文以铁为镞者也)。

　　第十七卷

　　山坡(又作陂同普何反案陂陀犹靡迤也今山陂土陂皆是也迤戈是反)。
　　发舜(字体作鬊音书[門@壬]反广雅发谓之鬊汉书韦昭音蠢郑玄注礼记云鬊乱发也音舜)。
　　枪铫(余招反温器也律文有作鐎汁也说文鐎鐎汁也字林云容一斗以铫无缘)。
　　欬嗽(苦戴反说文逆气也下又作欶同苏豆反苍颉篇齐郡谓敕曰欬也)。
　　刵劓(让记反广雅刵截耳也下又作[利-禾+臬]同鱼器反说文[利-禾+臬]决鼻也尚书无或劓刵人也孔注云劓割鼻也刵截耳也)。
　　麻糁(所巾反通俗文物滓曰糁字从米)。
　　奚用(胡鸡反苍颉篇云奚何也)。
　　疥[癈-(弓*殳)+虫](苏到反苍颉篇瘙疥也广雅瘙疮也)。
　　芦荻(又作藡同徒历反即蒹葭也堪为薄者也苇未秀者为芦蒹公衔也)。
　　木札(侧黠反木皮也律文有作[打-丁+巿]敷废反说文削朴也朴札也谓削木柿也二形通用又作[打-丁+費]非也)。
　　拨聚(补达反拨理也亦发扬貌也广雅拨除也拨亦弃也律文作跋非体也)。
　　若秸(公八反尚书三百里纳秸服孔注云秸槁也服槁役也)。
　　若穰(如羊反说文黍[禾*列]也禾穰也[禾*列]音良计反)。

　　第十八卷

　　蓝淀(徒见反尔雅淀谓之垽郭璞曰淀滓也江东呼为垽垽音鱼靳反)。
　　倒孑(居列反尔雅蜎蠉郭璞曰井中蛣蟨赤虫也一名孑下通俗文蜎化为蚊是蜎音狂兖反蠉音香兖反蛣音结蟨居月反)。
　　汪水(乌黄反小尔雅汪池也)。
　　拼毳(补耕反下昌芮反栟弹绳毕也毳羊细毛也)。
　　拳搉(渠员反下苦角反说文搉敲击也字从手从隺)。

　　第十九卷

　　并擩(而注反谓擩莝擩箭擩物等皆作此字)。
　　磓[猒/土](又作槌同丁迥反谓捉下也广雅槌擿也下于甲反自上加下也)。
　　[(ㄇ@人)/〦/日]弶(古犬反下渠向反字书施罝于道曰弶以绳取物曰[(ㄇ@(企-止))/肙])。
　　尪脚(去诳反谓脚曲也书无此字应俗作耳)。
　　耸耳(古文竦悚怂三形同所项须奉二反方言怂聋也郭璞曰言无所闻常耸耳也耸又竦也谓敬悚也)。
　　掩袭(古文[習*戈]同辞立反左传凡师轻曰袭注掩其不备也)。
　　砖坯(又作[木*瓦]同匹才反字林瓦未烧者曰坯)。
　　汪泥(乌黄反通俗文停水曰汪谓汪池之汪律文作洸古皇反洸涌也洸洸声也洸非此义也)。

　　第二十卷

　　[欀-(口*口)]栋(所龟反尔雅桷谓之[橠-多+(共-八)]郭璞曰即椽也亦名桷亦名撩音力道反栋都弄反说文屋栿也一名极亦名桴亦名桴[木*隱]音于靳反)。
　　栌欂(力胡反说文柱上枅也下蒲麦蒲各二反广雅欂谓之枅)。
　　枅衡(今作[木*肩]同结奚反苍颉篇柱头方木也一名[打-丁+沓]亦名拚亦名[槉-矢+失]亦名桨音子结反)。
　　田[卄/斗](或作斜都口反此宜作斗字)。

　　第二十一卷

　　见断(鱼斤反说文齿肉也苍颉篇齿根也)。
　　[病-丙+又]头(古文銧[病-丙+又]二形今作疣同有留反说文[又*頁]颤也谓颤掉不正也颤又作战律文作痏非体也)。

　　第二十二卷

　　刳四(卩孤反言刳劳也说文刳判也周书曰刳木为舟谓空其腹也)。
　　上摡(古载反周礼师女官而濯摡郑玄曰摡拭也字从手律文从木作概平斗斛之概非此义)。
　　羹[腕-夗+隹](呼各反楚辞露鸡[魵-八+隹]脽王逸注云有莱曰羹无莱曰[腕-夗+隹]也隽以规反)。
　　[口*(十/田/寸)][嗕-辰+焦](又作[齒*尃]同补洛反下子立反说文噍貌也广雅[口*(十/田/寸)]噍声也)。
　　[骨*欠][骨*欠](于滑反说文[口*(卣-├)]中气息不利也律文作[邱-丘+(骨-「+人)]非也)。
　　蟥蜂(胡光反尔雅[虫*友]蟥蛢郭注云甲虫也大如虎豆缘色江东呼为黄瓶[虫*友]音扶结反)。
　　斗薮(又作擞同苏走反通俗文斗薮谓之[聲-耳+豕][愨-心+束]律文作科擞非体也[聲-耳+豕]音都谷反[愨-心+束]音速)。
　　圂厕(胡困反广雅圊圂庰厕也下恻吏反厕亦圊也释名云圂者溷浊也或曰清言至秽处宜常修治使洁清也厕者人杂厕在上非一也)。

　　第二十三卷

　　礓石(居良反形如姜也通俗文地名小石谓之礓砾也字从石从疆也)。
　　屋檐(又作櫩同余占反说文檐[棍-日+(內-入+人)]也亦名屋相亦名连绵尔雅檐谓之樀樀亦楣也[棍-日+(內-入+人)]音毗樀音都历反)。
　　项顀(直追反说文[名*頁]出也今用其义律文作膇未见所出)。
　　侏儒(之于而予反通俗文侏儒曰矬谓极短人也)。

　　第二十四卷

　　怼恨(古文怼同文泪反尔雅怼怨也亦忿也)。
　　齵齿(五沟反苍颉篇齿重生也说文齿不正也谓高下不齐平也律文作龋丘禹反说文齿蠹也龋非此义也蠹音丁故反)。

　　第二十五卷　第二十六卷

　　并先不音

　　第二十七卷

　　敲户(又作毃同苦交反谓下打者也说文敲横檛也)。
　　猥多(乌罪反字林猥众也广雅猥顿也)。
　　擒牵(又作[打-丁+禁]同渠林反说文急持衣襟也[埤-(白-日)]苍擒抳也)。
　　瓷匙(方言从木作提同是支反谓拘饭者也律文作鉹昌纸反鉹鬵也鉹非义鬵音自林反)。

　　第二十八卷

　　持[革*茸](字书作縙同而用反案毳饰也又作[茸*毛]而容反字林[茸*毛][罽-厂]也)。
　　牂羊(祖郎反字林牡牂羊也三仓云牂[尸@失]羊也)。
