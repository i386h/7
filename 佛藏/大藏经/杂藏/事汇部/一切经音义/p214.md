<!-- { "loadSidebar": true } -->
　　袈裟(举佉反。下所加反。韵集音加沙。字本从毛作[(己*殳)/毛][渻-目+毛]二形葛洪后作字苑始改从衣。案外国通称袈裟。此云不正色也。诸木中若皮若[芸/木]若花等不成五味杂以为食者则名迦沙。此物染衣其色浊赤故梵本五浊之浊亦名迦沙。天竺比丘多用此色。或言缁衣者。当是初译之时见其色浊因以名也。又案如幻三昧经云。晋言无垢秽。又义云离尘服。或云消瘦衣。或称莲华服。或言间色衣。皆随义立名耳。真谛三藏云袈裟。此云赤血色衣言外国虽有五部不同并皆赤色。言青黑木兰者但点之异耳)。
　　利戟(居逆反字林有枝兵器也周礼戟长六尺释名戟格也言旁有枝格也)。
　　伺之(琕苍作覗字林音猳或作司司湑牦胥吏二反广疋伺候也亦察也狙也狙音千絮反)。
　　羯磨(居谒反此译云作法办事忧婆离问经作剑暮此梵讹也)。
　　和上(菩萨内戒经作和阇皆于阗国等讹也应言郁波第耶夜此云近诵以弟子年小不离于师常逐常近受经而诵也又言邬波柁耶此云亲教旧译云知有罪知无罪名为和上也邬音于古反拖音徒我反)。
　　阿阇梨(经中或作阿只利皆讹也应言阿遮利夜此云正行又言阿遮利耶此云轨范旧云于善法中教授令知名阿阇梨也)。
　　君持(经中或作军迟此云瓶也谓双口澡罐律文作鍕锵非也)。
　　罗阅(以拙反十二游经云此言王舍城应云罗阇义是料理以王伐之谓能料理人民也)。
　　揭梨醯(此云舍中也在摩伽国中城名也)。
　　陶师(又作[匋-山+止]同大劳反史记陶瓦器也苍颉篇陶作瓦家也舜始为陶于河滨是也案西域地多卑湿不得作窑但累坏器露烧之耳亦借音为姚也)。
　　柴薪(仕隹反礼记收祑薪以供郊广郑玄曰大可折谓之薪小者合束谓之柴薪施炊[亹-且+(烈-列+林)]柴以给燎也)。
　　相率(所律反谓将领行也率导引也)。
　　瓶沙王(此言讹也正言频婆娑罗此云形牢是摩伽陀国王也)。
　　栅[木*離](叉白反说文编竖木也[木*離]又作篱陀二形同力支反通俗文柴垣曰拖木垣曰栅释名云以柴作之疏离然也律文作楠楀非体也楠音南楀音矩也)。
　　亲厚(古文屋同胡苟反案厚者不薄也重也律文或作友于久反说文友同志也广疋友爱也亲也随作皆得也)。
　　若逻(力贺反戍属也谓游兵以御寇者也韵略云逻谓循行非违也律文作儸非体也)。

　　第二卷

　　吹毳(充苪反字林细羊毛也诗有毳衣古天子大夫服之循行邦国也)。
　　劫贝(或云劫波育或言劫婆娑正言迦波罗此译云树花名也可以为布高昌名[疊*毛]是衣名[罽-厂]宾以南大者成树以北形小状如土葵有[壴*殳]剖以出花如柳絮可纫以为布用之为衣也纫音女珍反)。
　　差罗波尼(或作叉罗波腻或云谶罗半尼此译云灰水)。
　　刍摩(恻俱反或云苏摩或言谶磨此云粗布衣应言粗草衣案外国亦云少丝麻多用婆叔迦果及草羊毛野蚕绵等为衣也)。
　　岚婆(力含反或作钵耽娑婆此是国从国名衣也衣或言头求罗衣亦云头鸠罗衣此云纽布也)。
　　杙上(余职反尔疋樴谓之杙郭璞云杙橛也樴音徒得反)。
　　市肆(相利反古今注云肆陈也店置也肆所以陈货鬻之物也店所以置货鬻之物也肆亦列也谓列其货贿于[一/巿]也)。
　　船舫(甫妄反说文作方汸二形尔疋舫舟也郭璞曰并两舟也通俗文连舟为舫是方律文有作枋音方说文枋木可作枋非字义也)。
　　橹船(又作橹舻二形同力古反船旁大楫曰橹所以进船也又船上楼橹也)。
　　筏船(通俗文作[舟*發]韵集作拨同抉月反方言箄谓之筏编竹木浮于河以运物者南土名箄北人名筏也箄音蒲佳反)。
　　水獭(他曷他辖二反说文形如小犬水居食鱼者也律文作狙非丁曷反字林獦狙兽名也似狼赤首狙非字体獦音古曷反)。
　　失收摩罗(或作失守善见律云鳄鱼也长二丈余有四足似鼍齿至利有禽鹿入水啮腰即断或云杀子鱼)。
　　猕猴江(梵言未迦吒此云猴贺逻驮此云池在舍离庵罗园侧昔弥猴共集为佛穿池今言江者译人义立耳如言恒河亦作恒江也)。
　　咄男(丁[一/几]反字林咄相谓也字书咄叱也)。
　　倚发(府越反谓机发也机主发之机也说文射发也律文作拨[木*甫]沫反广疋拨除也亦弃也拨非此义也)。
　　[栗-木+心]兽(尔疋音义云狩亦兽子二足而羽曰禽四足而毛曰兽)。
　　蛇螫(式亦反字林虫行也也关西行此音又呼各反山东行此音螫知列反南北通语也)。
　　僧伽蓝(此言讹也正言僧伽罗摩此云众园)。
　　狎习(古文[虎-儿+甲]狭二形同胡甲反近也习也谓附而西近之习其所行也律文作洽非体也)。
　　祠天(似兹反尔疋祠祭也又春祭曰祠也)。
　　污身(鸟故纡坐二反说文行秽也涂污也释名云污洿也如洿泥)。
　　扪摸(莫昆莫本二反声类扪摸也字林扪抚持也案扪摸谓执持物也)。
　　捺髀(古文[跳-兆+卑]同蒲米反说文股外也北人用此音又音方尔反江南行此音律文作[月*坒]俗字也)。
　　草秸(又作秸[革*皆]鞂三形同公八反秸槁也说文秸禾槁去其皮祭天以为藉也律文作[卄/告]古木反禾[禾*會]也[卄/告]非此用也)。

　　第三卷

　　摩[醠-央+三](呼奚反译云大自在天也)。
　　呗匿(蒲介反梵言婆师此言赞叹言呗匿者疑讹也婆借音蒲贺反)。
　　创孔(古文戗刃二形今作创同初良反说文创伤也礼记头有创则沐是也又音楚亮反创始也非今所取今皆作疮近字耳)。
　　抟食(徒丸反说文抟圜也通俗文云手团曰抟是也律文作揣说文揣量也音都果反北人行此音又初委反江南行此音揣非字义)。
　　适意(尸亦反广疋适善也谓事物善称人心也)。
　　所保(古文[估-十+(而-(百-日)+刀)][刀/呆]葆三形同补道反说文保养也亦守也)。
　　华鬘(梵言摩罗云鬘音蛮案西域结鬘师多用苏摩那花行列结之以为条贯无问男女贵贱皆此庄严诸经中天鬘宝鬘花鬘[一/巿]等皆是也律文作[髟/上/貝]非体也)。
　　干消(古寒反下古文消思遥反说文云消尽也律文作[病-丙+干]非也)。
　　痔病(直理反后病也释名痔食也虫食之也)。
　　里巷(周礼五家为邻五邻为里谓二十五家也里居也房方一里之中也)。
　　汝曹(又作[(束*束)/日]同自劳反曹辈也群也)。
　　两翅(古文[(工/土)*(厂-一)*氏][(工/土)*(厂-一)*是]二形同[施-方+言]智反说文翅翼也)。
　　磔手(古文[序-予+乇]同知格反广疋磔张也磔开也通俗文张申曰磔说文亦披磔也律文作桀渠列歹字林强暴也又作磔未详何出)。
　　填满(古文置同徒坚反广疋填塞也)。
　　淹渍(在赐反通俗文水浸曰渍说文渍沤也)。
　　堤防(古文[阿-可+定]同都奚反尔疋堤谓之梁李巡曰堤防障也汉书无堤之与章昭曰积土为封限也)。
　　所认(而证反失物者而识之曰认律作讱仞二形非体也)。
　　革屣(古文[革*麗][革*徙][蹝-彳]三形同所倚所解二反声类屣鞮属也)。
　　拼地(补耕反今谓弹绳墨而拼也江南名拼音普庚反)。
　　晡时(补胡反淮南子云日行至于非谷也今日加申时是也)。
　　唾壶(户孤反说文圆器也)。
　　触娆(奴了反三苍娆弄也说文娆扰戏弄)。

　　第四卷

　　羝羊(丁奚反三苍羯特羊也广疋雄羊也)。
　　典领(又作[敲-高+(曲/八)]同丁茧反广疋典主)。
　　欶太(又作嗽同所角反吮也通俗文含吸曰嗽)。
　　老迈(或作劢同莫芥反广疋迈归往也说文远行也诗云日月其迈传云迈行也)。
　　老耄(二形今作耗同莫报反礼记八十曰耄郑玄曰耄惛忘也左传老将知耄又及之杜预曰耄乱也)。
　　适生(说文尸赤反之也谓始也近也)。
　　迸石(古文跰或作[起-巳+并]同班孟反迸谓散走也)。
　　自襞(并尺反广疋襞诎也说文韏衣也诎音屈韏音羌阮反)。
　　四叠(徒颊反三苍叠重也又作褺字林重衣也二形通用律文作牒简牒也牒非字义也)。
　　疼痛(又作痋[月*冬]二形同徒冬反声类作癑说文痋动痛也释名疼痹也俗音腾)。

　　第五卷

　　溉灌(哥赉反说文溉灌也灌注也)。
　　擿花(都革反苍颉篇以指擿取也律文作擿字林他狄反擿除也呈亦反投擿也并此非义)。
　　倡伎(齿扬反说文俳戏也案俳者乐人所为戏笑以自怡悦也律文作啡匹恺反唾也啡此义)。
　　聚落(古文鄹[聚*邑]二形同才句反邑落名也小乡曰聚广疋落居也谓人所聚居也汉书无播聚落是也)。
　　趒踯(上他吊反又徒雕反下迟亦反韵集趒越也今言趒踯也)。

　　第六卷

　　三衣僧伽梨(此音讹也应云僧伽致或云僧伽胝译云合云重谓割之合成又重作也此一衣必割截成余二衣或割若法密部说诸有部等多则不割若圣辩部大众部等则割之若不割者直安帖角反以钩细而已)。
　　郁多罗僧(或云郁多罗僧伽或云优多罗僧或作沤多罗僧亦梵言讹转耳此译云上著衣也著谓身相合言于常所服中最在其上故以名也或云覆左肩衣也)。
　　安多会(或作安多卫或作安多婆娑或作安陀罗跋萨此译云中宿衣谓近身住也或身里衣也)。
　　更贸(又作贸同莫候反三苍诘贸换易也尔疋贸贾市买也郭璞曰交易物为贸诗云抱布贸丝是也)。
　　中晒(又作[殺-殳+易]方言晒暴也干物也郭璞音霜智反北土行此音又所隘反江南行此音)。
　　五谷(案礼记月令天子春食麦郑曰麦实有孚甲属木夏食菽菽豆也菽实孚甲坚合属水季夏食稷稷五谷之长属土土中央秋食麻实有文理属金冬食黍黍秀舒散属火皆顺时而食之以安其性也)。
　　敞露(齿掌反苍颉篇敞高显也说文平治高大可远望也律文作阊音昌楚辞天门也亦西风名也阊非义也)。
　　储积(直于反三苍储备也畜物以为备曰储说文储偫也稸也待也偫音直理反)。
　　线栟(补茎反栟弹也律文作絣字与迸同百茎反字林无文绮也)。
　　徒跣(达胡反下千典西典二反以脚践土也三苍作踱又作跅同太各反也)。
　　爪扴(又作[木*(葛-人+乂)]同工八反说文[木*(葛-人+乂)]刮也)。

　　第七卷

　　严驾(古文格同加暇反字林马在轭中曰驾广疋驾行也驾乘也)。
　　擿解(他狄反谓除也挑擿也擿剔也)。
　　应帖(他颊反通俗文题赋曰帖说文帖帛书暑也律文作[褋-世+ㄊ]徒颊反方言禅衣也[褋-世+ㄊ]非此用也)。
