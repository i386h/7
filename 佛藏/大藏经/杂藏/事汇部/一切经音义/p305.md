<!-- { "loadSidebar": true } -->
　　骐骥(上音其下音冀骏马名也日行千里也)。
　　反握(樱角反手握也如来手内外俱握言其异也)。
　　绀睫(尖叶反眼睫也)。
　　千辐(音福是如来身上六处有千辐轮相论文作軓书误非也)。
　　蒙倛(音其孔夫子面相也或音箕)。
　　断[蕢-貝+(面-(百-日))](音甾滓师反案曹植相人论云周公形如断[蕢-貝+(面-(百-日))]郑注周礼云[蕢-貝+(面-(百-日))]者辐人毂之形也未详)。
　　[(甚-匹+(岡-山+十))*(一/兇/又)]蔑(上音宗下眠鳖反)。
　　孟娵(精逾反考声云娵美女也世本云娵訾帝喾次妃生帝挚王逸注楚辞云娵合亦古之美女也古今正字从女取声)。
　　竞妍(砚坚反广雅妍好也声妍美也从幵幵音牵古今正字正体妍字也从并二干论作妍俗字也)。
　　横缦(满般反此即是婆罗门合缦如此国裈也遮其形丑也)。
　　狗踞(居御反后踞坐也形声字)。
　　狐蹲(上音胡妖兽也下音存竖膝危坐也)。
　　樵野(齐姚反采柴人也说文从木焦声论文作[卄/穛]非也)。
　　蕙带(上音惠玉篇云蕙香草也楚辞云荷衣蕙带是也皆隐逸人草衣仙人衣服也)。
　　鹖冠(上寒葛反考声云鹖鸟名也汉书音义云鹖鸟一名苏其尾为武士帽说文云鹖似雉出上党山谷其鸟性勇若共斗一死方休言勇猛也)。
　　[磕-去+太]齿(上坎合反桂苑珠丛云[磕-去+太]石相[磕-去+太]为声说文从石盍声盍音合或作盍)。
　　嘘气(上许居反考声嘘开口出气说文云嘘吹嘘也从口虚声)。
　　訾圣(上兹此反礼记以言毁人也又作呰同从言此声也)。
　　蒙[眝-丁+炎](上音蒙下桑狗反正体字贾逵注国语云目无眸子形声字也)。
　　弗聆(下历丁反苍颉篇广雅并云聆听也太玄经云聆竹以为管是也说文从耳令声也)。
　　之舛也(川兖反考声云舛相背也顾野王云舛差舛不齐也说文云从夕井相背也论从反作舛时用字也)。
　　懦夫(上乃乱反考声云懦怯弱也说文从心耎声耎如兖反亦作懦)。
　　葭灰(贾霞反郭璞注尔雅云葭芦苇也毛诗传曰葭亦芦也说文从草假声也)。
　　彪啸(上笔休反虎啸也周易文言云风从虎说文彪虎文也从虎彡象其文也彡音杉下消醮反)。
　　[狂-王+(山/黑)]胡(上音训考声云[狂-王+(山/黑)]胡名也说文作[山/黑]火烟上出也[山/黑]音勋从[艸-屮]从黑论从犬作[狂-王+重]俗字也)。
　　剞劂(上饥绮反下居月反说文云剞曲刀刻漏也二字并从刀奇厥皆声也)。
　　铣鋈(上先典反考声云铣之美者也尔雅云金绝好光泽谓之铣古今正字从金先声下乌毒反考声毛诗传并云鋈白金也古今正字从金沃声)。
　　翔鶤(下骨门反尔雅云鶤鸡高三尺为鶤也王逸注楚辞云鶤状如鹤而大古今正字从鸟军声论从昆作鹍并通义同)。
　　跂凤(上音企考声云跂翘足也郭注山海经云跂谓脚跟不著地行也顾野王云如人之企也说文从足文声下逢梦反天老曰凤神鸟也考声云瑞鸟也出于东方君子之国翱翔四海则天下大安也)。
　　栏甃(下邹救反埤苍云甃缩小也周易井卦云井甃无咎是也说文云甃井甓也从瓦秋声甓萍觅反[鹿*瓦]砖也)。
　　昆阆(上骨浑反孔注尚书云昆山出玉也山海经云昆仑之丘实惟帝之官尔雅云丘三成为昆也郭注云三成三重也古今正字云昆山玉山也从山昆声下郎荡反考声云阆风山名也广雅云昆仑有三山阆风阪同玄圃也说文从门良声)。
　　箕踞(上音讥下音据也)。
　　髡头(上困魂反考声云髡刑名去其发也郑注周礼云髡头而已说文从髟兀声髟音标论从长作[肆-聿+兀]俗字略也)。
　　蝙蝠(上闭绵反下风目反尔雅云蝙蝠服翼也方言云自关而东云服翼也关西秦陇又曰蝙蝠也古今正字云蝙蝠二字皆从虫扁逼声形声字也扁音扁逼丕逼反)。
　　机纴(下入浸反考声云纴织缕也杜注左传云织经缯布也说文从糸任声缯音疾蝇反下有织纴之妇者音并同)。
　　骊珠(上栗之反庄子云夫千金之珠必在九重之渊骊龙颔下遇龙睡或得之如使龙悟子安得哉文字典说从马丽声颔音含绀反)。
　　猱猿(上奴刀反下越元反上弘明集音训讫)。
　　蜃[合/虫](上音慎下甘匝反前已训注讫)。
　　息煨(下乌回反司马彪注庄子云煨[盡-皿+火]也孝经序云皆煨烬之末是也广雅煨熅也说文从火畏声[盡-皿+火]悉胤熅蔚运反)。
　　枭镜(上叫尧反考声云枭恶鸟也郑笺毛诗云枭亦恶鸣之鸟也说文云不孝鸟也夏至之日捕枭斩磔陟格反从鸟木形声字也下音敬史记云破镜恶兽名也考声云食父兽也)。
　　雄虺(下晖伟反毛诗云无为虺蜴也尔雅蝮虺搏三寸首大如擘顾野王云虺蝮也说文从虫兀声亦作[雨/虺]音同)。
　　嬴正(上亦征反考声云嬴秦姓也少昊后裔史记云秦始皇嬴姓名正也说文从女嬴省声也)。
　　导嚘聋(中臆休反汉书云伊休亚辞未定也苍颉篇嚘呃也老子云终日号而不嚘顾野王云嚘谓气逆也说文从口忧声咿音伊呃音厄下禄东反礼记云喑聋跛躄是也苍颉篇说文并云耳无闻也从耳龙声喑音音跛波叵反)。
　　负笈(下其辄反考声云笈盛书箧也汉书云负笈随师是负书也埤苍云笈编竹为箱也古今正字从竹及声箧音谦叶反)。
　　檐簦(下得能反考声云簦织竹为盖也国语簦笠相望于[卄/又]陵贾逵注国语云簦[佫-口+用]雨笠器也史记音义曰笠有柄曰簦说文从竹登声)。
　　难觏(下钩侯反郑笺毛诗云觏见也郭注尔雅云相值也古今正字从见冓声或作冓音同)。
　　凭螭(下耻离反楚辞云雨龙骖螭王注云螭若龙而无角亦谓之[施-方+多]蝼也广雅说文义并同从虫离声或作[施-方+多]蝼音楼)。
　　纲絓(下华卦反顾野王云絓碍也淮南子云飞鸟不动不絓[网-(ㄨ*ㄨ)+又]罗也说文从糸圭声也)。
　　酬诅(上州又反下侧据反郑注周礼云盟诅之于要誓大事曰盟小事曰诅也说文云酬诅也诅亦酬也酬诅二字并从言州且皆声论从口咒咀俗字也)。
　　薰莸(上酬云反玉篇云薰香草也下音犹并正体字也杜注左传莸殠草也水边细草也左传云一薰一莸十年尚犹有臭也说文薰莸二字并从草熏犹声论作熏非也)。
　　蠹木(都路反周礼云翦氏掌除蠹物也说文蠹食木虫也从昆橐省声翦音箭橐音托亦从木作蠹古字也音义同)。
　　[鳥*(隹/火)]螟(上醮销反尔雅云[鳥*(隹/火)]桃虫也古今正字[鳥*(隹/火)][鳥*眇]亦桃虫也从鸟[隹/火]声下音冥庄子云鹪螟巢于蚊睫盖虫之小称也古今正字螟从虫冥声[鳥*眇]音眇[目*夾]音接蟃音慢)。
　　鼷鼠(上贤鸡反春秋云鼷鼠食郊牛是也顾野王云鼷鼠食人及鸟兽至尽不知亦不觉痛也说文云小鼠也从鼠奚声)。
　　搢绅(上津信反郑注礼记考声并云搢绅犹插也郑注周礼云搢谓插笏于绅带之间若带剑也说文从手晋声插初洽反笏音忽下失真反考声云绅大带也广雅云绅犹束也论语云子张书诸绅说文义同从糸申声)。
　　蔽襜(上必曳反包咸注论语云蔽犹当也杜注左传云蔽障也广雅云隐也说文从草敝声敝音敝下昌詹反尔雅云衣蔽前谓之襜亦今之襜褕蔽膝也顾野王云衣前后出垂貌也说文从衣詹声褕音逾论作弊非也)。
　　肴乱(上效交反考声云肴杂乱也古今正字云相错杂也从殳肴声论从水作淆水名也)。
　　惑堑(上弘国反论案文惑堑疑是城字若不从心则误今改从心作惑下七焰反字书与广雅并云堑长坑也顾野王云谓今之城池之堑也说文堑亦坑也从土渐声论从斩作堑非此也)。
　　鲸鲵(上竞京反下诣鸡反许叔重曰鲸者鱼之王也顾野王云鲵者食小鱼也杜注云鲸鲵大鱼也淮南子云鲸死而彗星见是也说文亦大鱼也鲸鲵二字并从鱼京儿声儿音同上也)。
　　[王*施]玑(上徐缘反下凡希反尚书云在璇玑玉衡以齐七政是也郭注山海经云璇琼玉也说文云玑亦不圆珠也璇玑二字并从玉旋几皆声论文从足作[趷-乙+疋]俗字也亦从睿作[琥-儿+(((嘹-口)-小)-日+目)]非也)。
　　孱然(栈闲反韦昭注史记云孱仁谨貌也说文亦谨也从尸孨声或从三子作孨音同)。
　　临猊(下诸鸡反穆天子传云狻猊师子类也古今正字从犬儿声或从鹿作麑或作貌音同也)。
　　赭服(上遮也反考声云赭赤色也郭注方言云赤衣也前已释讫)。
　　黥劓(上竞迎反周礼云黥墨刑也如今之印面也史记云黥而后王盖黥者刑在面也说文从黑京声亦从刀作[劁-隹+里]论从京作黥俗字也下疑器反考声云劓割鼻也郑注周礼云截鼻也孔注尚书云亦割鼻也说文作劓刖鼻也古今正字从刀从劓刖音兀也)。
　　杽械(上抽九反下谐界反说文云杽械桎梏也郑注周礼云木在手曰桎在足曰梏古今正字云从木手声亦作杻械桎梏总名也从木戒声)。
　　缞绖(上仓回反下田结反云缞绖丧服也文字典说云绖丧首饰也缞绖二字皆从糸衰至亦声)。
　　惛戆(上昏闷反考声云惛老而多志也孔注尚书云乱也说文从心昏声论或作昏误下卓绛反考声云戆精神不爽也说文云戆愚也从心赣声赣[簃-多+留]文贡字爽音霜讲反)。
　　宠懋(下莫候反郭注尔雅云懋勉也亦自勉强也说文从心楙音同上声也)。
　　疵谴(上音慈尔雅云疵病也说文从疒此声下牵战反广雅云谴謮也苍颉篇云诃责也说文云从言遣声)。
　　蘪芜(上美悲反下音无玉篇云蘪芜香草也本草云蘪芜芎藭苗也说文云蘪芜二字并从草麋无皆声也)。
　　阉人(上奄炎反郑注周礼云阉人即今黄门人也说文云宫中闭门阍守阉竖也从门奄声阍音昏)。
　　剖析(上普垢反说文云剖割也从刀咅声下星击反说文析破也从木从斤)。
　　凝滓(下缁史反考声云滓秽也说文云滓淀也从水宰声淀音殿也)。
　　眇[漠-旲+奔](上弥小反王逸注楚辞云眇远视眇然也说文从目少声下莫朗反王逸注楚辞云[漠-旲+奔]然平正也古今正字从水莽声莽音同丘)。
　　吹欨(下况于反玉篇云叱也吹也说文从欠句声)。
　　拗堂(上厄交反顾野王云坳不平也古今正字从土幼声)。

　　辩正论卷第七(信毁交报篇)

　　杨炫之(玄绢反广雅云炫诠也亦夸诞也人名也诞音但)。
　　幽楗(虔偃反考声云楗今之关也古今正字楗从木建声也)。
　　疾瘳(下丑由反孔注尚书云瘳差也考声云病损也说文云病愈也从疒翏声翏音力又反差音叉卖)。
