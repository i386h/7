<!-- { "loadSidebar": true } -->
　　三[乾-乙+戈](京逆反考工记云车[卓*(企-止+戈)]日常郑注云八尺曰寻倍寻曰常长丈六也方言云南楚谓之伛[卓*(企-止+戈)]郭注云今之雄[卓*(企-止+戈)]也即矛有曲枝者是说文云有枝兵器也从戈从[卓*人][卓*人]音干经从卓非也)。
　　权现(逵员反贾注国语云变通以应时曰权广雅权秉也古今正字从手雚声雚音灌也)。
　　桥橃(上强骄反集训云津济河梁也说文亦梁也从木乔声下烦发反正体字也韵英云缚竹木浮于水上曰橃亦如舟船能济渡人之水厄说文从木发声或从舟作[舟*發]经文作筏或从竹作筏并俗字非正也)。
　　枷缚(上音加案枷者禁系罪人之刑具也以木枷人颈令不东西桎梏之类也从木加声)。
　　刀槊(双捉反广雅槊短矛也埤苍云八尺矛也左形右声字也)。
　　罥索(上涓兖反下桑洛反案罥索者西国战具也一名搭索遥掷绳系取敌人头脚名为罥索)。

　　金光明最胜王经卷第八

　　博综(上谤莫反说文从十从簿省声也经从心非也下宗宋反烈女传云织者可久喻治政推而往引而来者曰综顾野王云机缕持丝交者也综理丝缕使不相乱曰综形声字也)。
　　醯哩(馨鸡反梵语不求字义醯字从兮也)。
　　唐捐(音缘说文捐弃也一从手[口/肉]声也)。
　　砗磲(上音车下音渠梵语宝名也文玉也)。
　　码瑙(上音马下音恼亦石宝名次于玉有斑文或五色此二字并无定体)。
　　滋荣(子斯反孔注尚书云滋益也从二玄下永平反前已释也)。
　　邀请(上音腰杜注左传云邀遮也毛诗传求也古今正字循也从辵敫声敫音皎也)。
　　宝髻(音计郑注仪礼云结发也说文从髟吉声也)。
　　漱口(搜救反郑玄注考工记云漱洁也说文荡口也盥也从水欶声欶音缩)。
　　澡豆(上音早从水喿声喿音扫倒反)。
　　[肉*巳]浓(上费微反孔子曰四体既正肤革充盈人之[(同-(一/口)+(人/人))*巳]也说文肉多也从肉已声下女龙反)。
　　踞草(居御反说文蹲也屈膝而却踞坐也形声字也)。
　　一铺(普布反广雅铺陈也布也古今正字从金甫声)。
　　鉾[矛*贊](上莫侯反古文矛字也正体作矛兵器名也象形或从戈作[戒-廾+矛]下仓乱反韵诠云[矛*贊]小槊也荆楚巴蜀今谓之[矛*贊]刀长可丈余古今正字从矛赞声经文作[鉸-父+(臼/(夙-歹+十))]俗字非也)。
　　治摈(下必胤反顾野王云排[打-丁+(實-毌+尸)]也形声字上音持韵诠治理也)。
　　象蹈(陶到反韵诠云蹈践也踏也从足舀声)。
　　[示*芺]星(上央骄反左传曰天反时为灾地反物为[示*芺]杜注云群物失性说文从示芺声或作祅经从女作妖非灾字也)。
　　枯悴(下情遂反苍颉篇悴忧也说文从页作悴亦正也)。

　　金光明最胜王经卷第九

　　匮乏(上逵位反说文匮匣也从匚匚音方贵声下凡法反说文引春秋传曰反正为乏乏少也)。
　　金翅(尸至反一名加娄罗一名龙窗即金翅鸟王也食龙者古文作翅亦作[羽*氏]也)。
　　滋繁(上音咨正体从水并二玄今作兹时俗字也下音烦考声也从敏系声也)。
　　老耄(下毛报反郑注礼记云耄惛忘也古文从蒿作[蒿/老]古今正字从老毛声字书有作[老/鬼]俗字也)。
　　痰癊(上音谈下阴禁反案痰癊字无定体[凶/月]鬲中气病也津液因气疑结不散如筋胶引挽不断名为痰癊四病根本之中此一能生百病皆上焦之疾也)。
　　咸醋(上音咸。洪范云水曰润下润下作咸。尔雅云咸苦也。郭注云苦即大咸也。说文咸衔也北方味也。从卤咸声卤音鲁经从酉作醎误也非正体。下仓固反考声云醋醯也。集训酸也。此字非正且依经义音之俗用酱醋字也近代切韵诸家字书并同上音。说文及古字书从昔作醋者并音为昨。训云客酌主人酒也是相酬酢字也音藏洛反献酬也。若依说文玉篇古今正字文字典说广雅切韵字统字林七本字书。酱醋字并从乍作酢。音仓固反。正医酢字从乍也。说文云验也。苍颉篇酸也。今俗用却音为昨。未知二体今古孰是。今并书之也)。
　　甜[肉*(武-止+(二/貝))](上[臊-品+世]阎反广雅甜甘也说文美也从甘舌或作甜亦通下尼智反王逸注楚辞云腻滑也说文[夗-夕+月]也从肉贰声从月非也)。
　　针刺(上执任反广雅针亦刺也礼记妇右佩针管线纩说文所以缝也玉篇缀衣也俗用从十作针亦顺时且用也正从金从箴省声下刺音青亦反又此四反二音并通正体字也说文直伤也顾野王云锐镵人人肉中曰刺古今正字从刀朿声朿音次从朿者非也经从夹作刺俗字也)。
　　鼻梁[危*支](下音欺顾野王云[危*支]倾侧不正也说文陋也从危支声或从山作崎或从器作[器*支]皆古字也经文从奇作攲非也孙卿子曰桓公庙有[危*支]器焉虚则[危*支]满则覆中则平以诫于人也)。
　　饵药(而志反去声字也苍颉篇云饵食也顾野王云凡所食皆曰饵古今正字饼也说文从[弼-百+(幅-巾)]作[耳/(弼-百+(幅-巾))]粉饼也从[弼-百+(幅-巾)]耳声古字也今从食作饵郑玄注周礼云合蒸曰饼字书云糕也说文从食耳声也)。
　　豺狼(上音柴。山兽名也。括地志云豺形似狗而小。好群行。义兽也。有良贱之异。豺奴常先行猎得禽鹿等物不敢前食守待豺郎。豺郎后至先食。饱弃余肉豺奴方始共食。礼记月令云季秋之月豺乃祭兽。下音郎。野兽也。北地沙漠多饶此兽。常居川泽穴处。说文狼似犬。锐头白额。高前广后耳耸竖口方尾常垂下青黄色或白色。甚有力驴马人畜皆遭害。尔雅曰狼牡獾牡狼其子獥绝有力迅形声字獾音欢也)。
　　狐玃(上音胡前已释野狐也下俱籰反郭注尔雅云玃似猕猴而大仓黑色能[玃-(目*目)+賏]持人故以为名好顾眄此等种类甚多各别异名说文母猴也一名獶左形右声字也獶音奴刀反)。
　　雕鹫(上音雕也下音就前大般若经音义第三卷已具释文繁不述)。
　　宛转(上冤远反说文宛转卧也从夕卧有节也从夕从节经又从女作婉非此用也)。
　　欲涸(何各反广雅涸尽也贾注国语云涸竭也说文水涸也从水固声也)。
　　象厩(上正体象字也下鸠又反说文象马舍也周礼曰马二百一十四匹为一厩从广段广音俨[皂*殳]音同上也)。
　　皮囊(诺郎反韵诠云有底袋也从[襄-〦]从[橐-石+豕]省[襄-〦]音儜[橐-石+豕]音溷)。
　　循岸(循音巡循由行也)。
　　睡寤(上垂泪反眠也下音悟睡觉也从梦省从爿也)。

　　金光明最胜王经卷第十

　　荆棘(上音京顾野王云楚木也故号荆州下兢力反韵诠云酸枣也有刺木说文小枣也丛生者并从二朿朿音次非是朿亦非[夾-大+未]也)。
　　耎草(而兖反)。
　　涌出(音涌)。
　　宝椷(音咸广雅箧谓之椷形如小匮子从木咸声经文作函古字书谬函非正也)。
　　开阐(昌演反韩康伯注系辞云阐明也广雅阐开也从门单声也)。
　　黔黎(上俭严反杜注左传云黔黑色史记始皇二十六年更名万民为黔首从黑今声下礼奚反周谓万姓[黎-(暴-(日/共))+(恭-共)]民或谓之黎庶韵诠云黎众也从氽[鯬-魚]声[鯬-魚]音离)。
　　憩息(卿又反毛诗传曰憩即息也会意字也息止也)。
　　虎豹(上呼古反山兽名也下从古人虍声虍音呼从中作[虎-儿+巾]者非也下包貌反山兽也似虎黑花团文小于虎皮可作鞍鞯面是也)。
　　[旡/心/ㄆ]恋(上正体爱字也说文慧也从心旡夊声会意字也下劣转反去声字也考声思也说文从心声也)。
　　洟唾(上音夷又音天计反说文鼻液也下土卧反古今正字唾口液也形声字也)。
　　凄伤(上音妻广雅凄悲也说文痛也从心妻声也)。
　　舟航(上舟字说文[舟*召]也刳木为舟以济不通象形字下鹤刚反毛诗传渡船也方言云自关而东谓济渡为航说文从方作斻从舟元声元音冈也)。
　　痈疽(上迂恭反司马彪注庄子云不通为[病-丙+(雍-〦)]说文[病-丙+(雍-〦)]肿也从疒雝声雝音同上疽音七余反疽久[病-丙+(雍-〦)]也形声字也)。
　　血脉(下猛伯反说文云血理之分耶行体中名之为脉从肉从[脈-月]作脉即反书永字也今时不知便从永作脉也)。
　　筋骨(上音斤说文云筋肉之力也从肉从力竹者物之多斤故从竹会意字也)。
　　所祈(下音其毛诗传祈求也尔雅祈告也说文祈求福祭也从示斤声)。
　　羸瘠(上累追反左传羸弱也国语病也下情亦反左传瘠瘦也说文从肉作膌古字也)。
　　激水(经亦反说文激疾波也从水敫声敫音同上)。
　　缤纷(上匹宾反下拂文反王注楚辞云缤纷众繁盛貌古今正字并从糸形声也)。
　　舐血(上时尔反上声字说文以舌取物也从舌氏声或作舐亦作舐古字也)。
　　骸骨(上音谐身体之骨总名为骸从骨亥声骸即骨也)。
　　懊恼(上乌杲反下猱老反文字集略恼心内结恨也并形声字)。
　　鸽鶵(上甘腊反下床于反韵英云初出卵[穀-禾+卵]而能自食者曰鶵或作鶵亦同并形声字)。
　　目瞤(蕤伦反说文云目自动曰瞤经从[而/而]作[耳*(而/而)]非也不成字也)。
　　鹰[大/隻](上忆矜反说文鹰鸷鸟也亦名隼隼即鹰属也尔雅隼即祝鸠也鹰有多种不能繁述下团活反说文手持大鸟失之曰夺)。
　　战掉(条曜反广雅掉振也国语掉摇也说文从手从悼省声)。
　　悲[口*(丙/(敲-高))](樱[((嘹-口)-小)-日+十]反考声哽即气噎塞也有经本作悲噎义同噎音烟结反喉中气塞愤满也)。
　　干燥(上音干下桑到反说文燥亦干也)。
　　骤驾(愁瘦反考声云马走曰骤广雅奋也贾注国语云疾也说文马疾步也从马聚声也)。
　　失绪(上失字说文纵也从手乞声也下徐吕反毛诗传绪业也韵诠绪次也说文丝端也从糸者声也糸音觅也)。
　　咨嗟(上子思反下子耶反王弼注易云咨嗟叹息之辞也形声字也)。
　　推[凶/肉](坠追反以拳抚膺也从木从隹下勖恭反字书胸即膺也或作匈亦通古字也)。
　　擒去(上音禽说文擒获也从手禽声也)。
　　林薮(苏后反考声云大泽也郑注周礼云泽无水有草曰薮从草数声也)。
　　筹议(上纣流反下音义案筹议者筹度谋议未萌事之可否然后行之)。
　　坌其身(上盆闷反或作坋说文尘污也从土分声也)。
　　号啕(上号高反杜注左传云号哭也尔雅呼也广雅鸣也说文痛声也从虎号声下唐劳反顾野王云号啕者大哭也泣声也)。
