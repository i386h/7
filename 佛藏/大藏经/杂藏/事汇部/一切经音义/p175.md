<!-- { "loadSidebar": true } -->
　　分析(思历反分破也字从斤分木为析字意也今俗作[杵-十+廾]皆从片)。
　　池沼(之绕反说文沼小池也)。
　　孔隙(丘逆反说文隙壁际孔也广雅隙裂也字从阜从白上下小也)。
　　有瞚(列子作瞬同尸闰反说文瞬目开闭数摇)。
　　八[(ㄇ@(人*人))/山](纂文作刚同古浪反大鼓也)。
　　都昙(徒南反小鼓也)。
　　窣堵(鲁迦香苏骨反下都古反旧经中[(土*白*土)/几]娄婆香是也)。
　　龙脑香(案西域羯布罗香树松身异[芸/木]花果亦别初采既湿尚未有香木干之后修理而析其中有香状若云母色如冰雪此谓龙脑香也)。
　　麝香(神夜反又音石形如小麋脐有香也)。
　　素泣谜(迷细反香名也此无正翻故存本身)。
　　唾洟(古文[鼻*弟]同他计反三苍云涕鼻液也)。
　　蔬菜(所于反凡可食之菜通名曰蔬字林蔬菜也)。
　　[日/出/大/米]干(蒲谷反小尔雅[日/出/大/米]晒干也字从曰从出从北米字意也兀矩竦反拱手)。
　　休愈(许由反下臾乳反广雅休善庆也愈强益也)。
　　荡涤(古文[浼-儿+(舄-臼)]同徒朗反下徒的反通俗文澡器谓之荡涤也)。
　　榒触(又作[弱*ㄆ]同女革女卓二反榒执捉也说文搦按也)。
　　儒童(而朱反儒柔善也童幼少也旧言摩纳或云那婆译云年少或言年小静行近士是也)。

　　第四卷

　　一疱(彭孝反疮疱也说文面生热气曰疱也今取此义也)。
　　歇晰詀(呼曷反次陟辖反下竹咸反地狱苦声也因声为名)。
　　郝郝凡(呼各反寒战声也亦因声为名)。
　　匮乏(渠愧反少财曰匮暂旡名乏诗云孝子不匮匮竭也)。
　　欻然(呼勿反苍颉篇欻猝起也欻忽也猝音粗骨反)。
　　绳拼(补茎反谓弹绳墨曰拼江南名坪音普庚反)。
　　若斫(都角反錾也说文斫斫也又补治曰斫錾音惭也)。
　　若剜(乌官反谓斤削曰剜挑中心也)。
　　才入(在灾反广雅才暂也三苍才微也劣也仅也)。
　　铁丳(初眼反字菀谓以韱贯肉炙之曰丳)。
　　椎捧(直追反苍颉篇推用打物者也字从木也)。
　　或筑(古文[(筑-凡+几)/(企-止+ㄆ)]同陟六反说文筑捣也广雅筑刺也)。
　　两髆(补莫反肩髆也或有作膊音比莫反膊物令薄也膊非今用)。
　　皱褶(侧救反下之涉反又音辄今褶叠物及裙褶皆作此也)。
　　铁钻(奇廉反钻谓镊取物也通俗文鍜具曰钻钻持也或作钳束人颈铁也非今所用也)。
　　洋洞(以凉反谓炙之消烂洋洋然也三苍洋洋大水也)。
　　煻煨(徒郎反下乌回反通俗文热灰谓之煻煨)。
　　娘矩吒(俱庾反此云粪屎虫有[此/束]如针亦名针口虫穿骨食髓者也)。
　　黑黧(力奚反通俗文斑黑曰黧字林黄黑者也)。
　　揸掣(又作抯同侧加反充世反释名云揸叉也谓五指俱往叉取也掣制也制顿之使顺已也)。
　　脊膂(又作吕同力举反膂亦脊也说文脊骨也太岳为禹委如心吕因封[阜-十]侯也)。
　　铁[此/束](今作[口*束]又作觜同子累反广雅[此/束]口也字书[此/束]鸟喙也或有作嘴捡诸书史无此字唯傅[(辛/豕)*殳]七激诗云嘴埴饮泉作此字音与吮同似兖反)。
　　探啄(他含反说文远取曰探探取也下丁角反鸟食也啄啮也)。
　　卷缩(声类云此觠字同奇员反诗云有卷者阿传曰卷曲也)。
　　疱溃(古文[爻*貴]同胡对反苍颉篇旁决也说文溃漏也)。
　　灾炭(则才反释名火所烧余力曰灾亦[盡-((烈-列)/皿)+火]也音似刃反也)。
　　饮尿(又作[犀-牛+(乏-之+夫)]同乃吊反字林尿小便也)。
　　淋漏(力金反三苍淋漉水下淋沥也)。
　　悚栗(思勇反下力质反谓悚惧战栗也栗亦忧戚也)。
　　苏陀味(旧经中作须陀饭此天甘露食也)。
　　奖化(又作奖同子两反小尔雅云奖率励也又成也助也)。
　　奋戈(方问反广雅奋振也字从大从隹从田也)。
　　挥刃(许[止*帚]反说文挥奋也振讯也广雅挥动也)。
　　绮钿(徒坚反字略云钿金花也)。
　　车辂(本作路同也卢故反白虎通曰名车为路者言所以步之于路也或曰路者正也人君之正车也诗注云人君之车曰路也)。
　　辇舆(力展反下羊署羊如二反辇人挽车也今王者所乘也车无轮曰舆亦揔称车曰舆)。
　　耳珰(都堂反释名云穿耳珠曰珰本出西戎也)。
　　而获(胡郭反草曰刈谷曰获诗云十月获稻是也今皆通语也)。
　　宏壮(胡萠反尔雅宏亦壮大也宏亦屋深响容含物也)。
　　绘车(胡愦反杂色也论语绘事后素郑玄曰绘画也尚书山龙华虫曰绘孔安国曰绘会也会合五辨也旧经中言种种车园也)。
　　鼓噪(公户反下先到反鼓动也噪諠鸣也雷呼曰噪家语云菜人鼓噪劫定公是也)。
　　谈谑(许虐反尔雅戏谑也谓相调戏也谑亦喜乐也)。

　　第五卷　第六卷(先不音)

　　不娆(乃了反说文娆扰戏也三苍云娆弄也)。
　　羁游(居仪反广雅[宋-木+喬]旅羁客也[宋-木+喬]音桥是也)。

　　第七卷

　　飒然(桑合反疾也飒飒风吹木[芸/木]落声也广雅飒飒风也)。
　　祠祀(似滋反下徐里反尔雅祠天祭也祀地祭也)。
　　体胤(与振反尔雅胤继嗣也说文子孙相承续曰胤也)。
　　薄蚀(补莫反下神职反汉书日月薄蚀韦昭日气往迫之曰薄亏毁日蚀释名日月亏曰蚀稍侵毁如虫食草木叶也)。
　　饷佉(或云霜佉或作儴佉又作胜佉皆梵音轻重此云贝亦言珂异名耳)。
　　所祈(巨衣反字林祈求福也尔雅祈告也叫也祈祭者叫呼而告请事也)。

　　第八卷

　　流[槴-邑+乙](又作轭同于革反也谓压牛领者也)。
　　桾多(居运反此有二义一云蚁子二云蚁卯既含两义故置本名也)。
　　饕餮(他劳反下又作餮同他结反按左传缙云氏有不才子贪于饭食冒于货贿[僉*殳]之不知纪极人民谓之饕餮杜预曰贪财曰饕贪食曰餮也)。
　　罚黜(又作绌同耻律反小罪曰罚广雅黜[蝷-虫]也亦放也退也)。
　　杂猥(乌罪反猥恶也字林猥众也众杂乱也)。

　　第九卷

　　恩造(在老反广雅造成也谓恩成此事者也)。
　　酷暴(古文喾焅俈三形同口木反说文酷急也甚也谓暴虐也)。
　　罝兔(姊邪反兔纲曰罝罝遮也遮取免也)。
　　卜羯娑(居谒反又作补羯娑声之转也谓除粪檐[(餐-食)-又+人]尸等鄙下贱种之类也)。
　　驰骋(直知反下丑领反广雅驰奔也骋走也)。

　　第十卷

　　黑黡(于簟反谓面黑子也说文中黑也)。
　　伛曲(纡府反通俗文曲脊谓之伛伛亦是曲也)。
　　喘嗽(昌耎反气隐也下苏豆反说文嗽逆气也)。
　　偻前(力主反一命而偻再命而伛三命而俯身俞曲)。
　　[(虺-兀+(八/几))-虫+王]羸(乌皇反尪弱也通俗文短小曰[仁-二+(└@(十/工))][仁-二+(└@(十/工))]小也)。

　　第十一卷

　　欢娱(字诂古文虞今作娱同疑区反说文娱乐也书中虞乐皆作虞也)。
　　犹豫(翼周反下以庶反说文陇西谓犬子为犹犹性多豫在人前故不决者皆谓之犹豫又尔雅云犹如麂善登木健上树也)。
　　猜度(古文[日*哉]猜二形今作[怡-台+釆]同粗来反猜疑也下徒各反度测量也)。
　　笑睇(徒计反礼记不能睇视郑玄曰睇倾视也方言陈楚之间谓眄曰睇纂文云顾视曰睇也)。
　　哑哑(乙格反字林笑声也易云笑语哑哑是也)。
　　器仗(祛[卄/異]反下治亮反汉书制器械之品应劭曰内盛曰器外盛曰械一曰无盛曰器仗兵器也五刃总名兵人所执持曰仗也)。
　　愦[朿-木+大](公对反下女孝反说文愦乱也韵集[朿-木+天]猥也猥众也[朿-木+天]从市从人字意也或作闹俗字)。
　　恳到(口佷反通俗文至诚曰恳恳亦坚忍也到至也极也苦也)。
　　狭小(又作狭同胡夹反说文狭不广大之名)。

　　第十二卷

　　尺鷃(又作鴳同乌谏反鴳雀也亦名鸧鷃一名[戶*鳥]纂云閞内以鷃为鷃烂堆也案鷃长唯尺即以名焉一作[序-予+干]小泽也)。
　　蚌蛤(蒲讲反下古合反出珠自好者也字林燕雀所化也月望则蚌蛤实月晦则蚌蛉虚)。
　　浴抟(徒官反通俗文手团曰抟言可团团也案西域国俗澡浴初讫碎以诸果或药用苏为抟将摩拭身令其润滑及去风等故名浴抟)。
　　嗢钵罗(乌没反此云黛花旧言优钵罗或作沤钵罗皆讹也)。
　　呵叱(齿逸反方言呵怒也陈谓之呵叱亦呵也礼记尊客之前不叱狗是也)。
　　荏苒(而甚反下而琰反谓倏忽须臾也)。

　　第十三卷

　　宴坐(石经为古文燕一见反说文宴安也谓安息也)。
　　陶练(徒刀反言功之多也陶谓仼瓦器也练谓消镕也)。
　　润洽(又作[雨/合]同胡夹反说文洽沾也三苍洽遍澈也)。
　　怛缆(都达反下力暂反旧言修多罗或作修妒路此云线也)。

　　第十五卷

　　倡女(齿扬反倡淫放荡也说文倡乐也)。
　　不逊(苏寸反字林逊顺也谦也恭也)。
　　贤哲(胡坚反土之美称也又多才也贤士贤明故从具又臣贤者国之宝用与具同故从具字意也下又作喆同知列反尔疋哲知也方言齐宋之间谓知为哲哲谓照了也)。
　　目眩(古文迿同胡遍胡蠲二反字林眩乱也惑也三苍视不明也)。
　　角犎(妃封反又音封今有此牛形小体上有犎是也)。
　　嘶声(又作嘶同苏奚反说文嘶悲声也方言嘶噎也声散也)。
　　哮吼(古文虓同呼交呼挍二反说文虎鸣也一日师子大怒声也下古文呴吽二形今作拘又作吼同呼狗反声类吽嗥谓也)。
　　咆勃(蒲交反下蒲没反说文嗥吼也勃嗔怒也)。
　　蹎蹶(丁贤反下又作[跳-兆+闕]同居月反说文蹎走也顿也广雅傎倒也蹎蹶犹顿仆也)。
　　禄位(卢屋反福也案古者人旡耕[禾*象]多食野鹿在朝之人阙于田猎官赐以物当为鹿处后人因之谓为食鹿变鹿为禄者取其神福之义也)。
　　敦肃(古文惇同都魂反说文惇厚也肃严也谓严整之貌也亦敬也)。
　　謇吃(古文[諕-儿+ㄆ]謇二形今作蹇同居展反下居乞反方言謇吃楚语也謇难也吃重言也)。
　　儳速(仓陷仕鉴二反非次而言也礼记长者不及无儳言是也儳亦暂也字从亻或有作馋才冉反小饮也馋非此用)。
　　竦肩(古文靖悚怂三形今作耸同须奉所项二反广雅耸上也)。
　　根栽(则来反谓木草植曰栽谓木[檎-离+羊]可栽种也)。
