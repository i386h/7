<!-- { "loadSidebar": true } -->
　　(依目录此中有瑜伽师地论一百卷先有音义一卷次后音义四十八是)
　　显扬圣教论二十卷　玄应
　　显扬论颂一卷　慧琳
　　瑜伽师地释一卷　慧琳
　　王法正理论一卷　玄应
　　杂集论七卷　慧琳
　　对法论十六卷　玄应
　　中论四卷　慧琳
　　般若灯论释十五卷　玄应
　　十二门论一卷　玄应
　　十八空论一卷　慧琳
　　百论二卷　玄应
　　右三十一论一百二十六卷同此卷音。

　　十地论第一卷

　　　　玄应撰
　　芒然(莫唐反案芒然[宜/八]昧不明也庄子芒然无所见是也)。
　　椑罗(神奚反经中或作卑罗或作闭罗皆一也)。
　　嘶字(又作嘶同先奚反言梵本嘶字如师子形相也依字埤苍嘶声散也亦悲声也)。

　　第二卷　第三卷(并先不音训)


　　第四卷

　　厚曀(于计反释名曀翳也言云气隐翳使不见物者也)。
　　瀑水(蒲报反苍颉解诘云水濆起曰瀑也)。

　　第五卷

　　扪摸(莫奔莫本二反声类云扪摸也字林扪抚持案也扪持谓手把执物也)。

　　第六卷　第七卷(并先不音)


　　第八卷

　　溉灌(歌赉反说文溉灌也灌注也)。

　　第九卷第十卷第十一卷第十二卷(已上并先不音)


　　金刚般若波罗蜜经破取著不坏假名论上卷

　　　　慧琳
　　俾其(卑弭反若取上声此字从彳丑尺反考声云使也尔雅云俾从也苦作去声即从人韵诠与也说文益也从人卑声也)。
　　谓禀(鄙锦反孔注尚书云禀受也广雅云与也说文禀赐谷也从禾[稟-禾]声[稟-禾]音廪也)。
　　百龄(历丁反礼记古者年龄齿亦龄皆寿也郑注礼记云年夭气齿人寿之数也广雅龄年也古今正字从齿令声或为秢也)。

　　下卷

　　沮乱(上庄所反毛诗传云沮坏也亦止也贾注国语非也说文从水且声)。
　　即晞(下稀依反毛诗传云晞者明之始升也韩诗云明不明之际曰晞也说文从曰希声)。
　　泫露(上玄詃反考声云泫流下貌也礼记云孔子泫然流涕也说文亦流也从水玄声也)。

　　弥勒菩萨所问经论第一卷

　　　　慧琳撰
　　乞[句-口+止](下葛[卄/又]反苍颉篇[句-口+止]行请也求也说文亦乞也亡人为[句-口+止]论文作丐不成字或作[句-口+止]俗字)。
　　踯跳(上呈剧反顾野王云踯骤举足而不进说文住足也踦也或作蹢古今正字从足郑声下[袖-由+兆]吊反孔注尚书跳步足不能过也苍颉篇踊也广雅跳上也说文亦蹶也跃也从足兆声也)。

　　第二卷

　　堑路(上韱艳反顾野王云城池为堑也考声长坑也说文亦坑也大也从土渐声也)。
　　劈裂(上疋觅反广雅云劈裂也埤苍剖也说文破也从刀辟声)。
　　牵挽(上挈贤反考声云牵连也说文引前也下亡远反考声挽引也亦作挽说文牵引也从手)。
　　梯嶝(下登邓反考声作橙履也小阪也说文云仰也文字典说从山登声也)。
　　指钻(下俭炎反说文云钻铁鋷也从金占声论作钳误也)。
　　恶藾(下此渍反郭注尔雅莿茦针也木[卄/(└@人)]也方言凡草木刺人谓之刺也文字典说从草刺声论作剌误也)。

　　第三卷

　　卷手(上倦员反考声卷用力也又作拳拳手拳也集训屈手也)。
　　[各*支]打(上矿获反广雅[各*支]击也[埤-(白-日)]苍击颊也顾野王云今[各*支]耳是也古今正字从攴各声也攴音普卜反论文作掴俗字也)。

　　第四卷

　　婆私咤(下摘加反梵语仙人名也)。
　　限剂(下齐细反周礼剂节量也考声云分段也古今正字剂齐从刀齐声也)。

　　第五卷

　　钻燧(下随醉反声类燧取火于因也马注论语云钻火四时各异木也左传云燧取火贝也古今正字从火遂声)。
　　鼓捊(下蒲沟反声类作掊广雅掊[捏-日+(千-一+(爻*爻))]也今案捊鼓杖也说文从手孚声也)。
　　消皱(下侧救反考声云皱皮聚也论作[(雪-雨+(雪-雨))*皮]俗字也)。
　　批尼(上频蜜反梵语也)。

　　第六卷　第七卷　第八卷(已上并无字可音训)


　　金刚般若论上卷

　　　　慧琳音
　　钵罗肾禳(下禳掌反梵语唐云智慧也)。

　　下卷

　　懈怠(上佳邂反贾注国语云懈倦也广雅懈懒也说文亦怠也从心解声经作懈亦通也)。

　　佛地经论第一卷

　　　　玄应音
　　劫比拏王(梵语女家反南憍萨罗国王名也因缘广如经说也)。
　　封主(府用府逢二反字林封爵诸侯也声类建国以土地曰封周礼建邦国而制其城诸公之地封疆方五百诸侯之地方四百里等也起土为界曰封也)。

　　第二卷(先不音)


　　第三卷

　　如钻(奇廉反通俗文锻具曰钻苍颉篇云钻持也)。
　　补特伽罗(梵语此云数取谓数数往来诸趣也)。

　　第四卷　第五卷(并先不音)


　　第六卷

　　殉利(辞俊反苍颉篇云殉求也汉书贪夫殉财应劭曰殉营也)。
　　勇悍(何且反说文悍勇也有力也三苍悍杰也)。
　　如毗湿饭怛罗(梵语都达反即苏达本生因缘也)。

　　第七卷

　　逾缮那(梵语市战反亦言逾阇那此云合也应也计应合尔许度量同此方驿也自古圣王一日行也案西国膳那亦有大小或三十里或四十里昔来皆取四十里也旧经论中或云由延又作由旬或言俞旬皆讹略也)。
　　底沙佛(梵语旧经中作弗沙佛同一也)。
　　苏达那等(梵语亦作苏陀沙等此云善与亦言好施旧云须达拏讹也)。

　　金刚般若波罗蜜经论上卷

　　　　慧琳音
　　顶戴(得代反顾野王云欣奉其上曰戴国语云在[巢-果+(一/自)]曰戴贾注云戴奉也说文云从异[栽-木]声[栽-木]音灾)。

　　中卷

　　[涼-小+(日/卄/王/〡)]熟(垂伦反考声云清也礼记沃之以膏清也说文从水[古/日/羊]声论作淳俗字也)。

　　下卷

　　有翳(于计反郭注方言谓蒙幕也奄也广雅云障也说文从羽殹声)。

　　大乘宝积论第一卷

　　　　慧琳音
　　甄说(上见贤反考声云甄明也察也桂菀珠丛云亦表明也说文从瓦垔声也垔音因也)。
　　[詳-十+山]恌(下眺雕反考声云偷也薄也郭注方言云邪也广雅云乱也从心兆声偷音偷)。
　　缺漏(上犬悦反苍颉篇云[圬-土+虛]也说文器破也从[乞-乙+正]夬声下力豆反顾野王云漏犹泄也许叔重注淮南子云漏穿也说文屋穿水入也从雨尸下尸即屋也经文从水亦同也)。

　　宝积论卷第二

　　櫕成(上藏宦反郑注礼记云櫕犹丛也苍颉篇云聚也从木赞声也)。
　　讥嫌(几依反广雅云讥问也亦谏也何注公羊传犹谴也说文从言几声)。
　　筹量(逐留反顾野王云筹所以计算者也郑注仪礼云算也说文从竹寿声)。

　　宝积论卷第三

　　指[蝷-虫](上音旨下音赤考声云指言也推也[蝷-虫]远也逐也为人所远弃也故云[蝷-虫]说文从广屰声屰音逆)。
　　淤泥(上于[打-丁+處]反顾野王云水中青泥也说文淤淀滓也从水于声)。
　　阐陀(上昌演反梵语也)。
　　如蛾(五歌反考声云飞虫也尔雅云蚕化为之者蛾也大戴礼云食桑者有丝而成蛾说文从虫我声也)。

　　宝积论卷第四

　　胭喉(上宴贤反声类胭亦喉也苍颉篇咽古今正字从肉因声也)。
　　性[山/黑](训云反顾野王云烟熏之者也考声云热也火气也说文从[艸-屮]黑声象形字也)。
　　动眴(玄绢反顾野王云今人动目密相戒语也考声亦目动也王注楚辞云眴视貌说文云从目旬声旬音同上也)。
　　作拳(倦[袁-口+(ㄠ-ㄙ)]反何注公羊传云拳掌也亦爱也说文从手卷省声)。

　　宝髻菩萨经论

　　　　玄应音
　　洲潬(徒亶反尔雅云潬沙出郭璞曰今江东呼水内沙堆为潬洛阳北河中有中潬城是也论文作埏音延八埏之地也亦埏道也埏非此用)。
　　陂池(笔皮反山东名为泺泺音匹各反亦名[畝-久+元][畝-久+元]音公朗反也)。
　　蠃髻(又作螺同力戈反下古文作[髟/弁]同音计经中或作编发同一也)。

　　能断金刚般若经论一卷

　　无可音训

　　能断金刚般若波罗蜜多经论上卷

　　　　慧琳撰
　　怨仇(下受川反尚书云虐我则仇礼记云父之仇不与共戴天顾野王云仇怨憾也说文从言雔声也)。

　　中卷

　　差舛(下川[栗-木+大]反顾野王云差舛不齐也说文对卧也从牛牛相背俗作舛也)。

　　下卷

　　津媲(下批闭反考声媲匹也郭注尔雅云媲亦偶也集训云配也说文从女[奐-大+比]声也)。
　　在[澰*殳](下廉染反考声[澰*殳][澰*殳]淡水貌也清也水浅次也泛也文字典说文从水[僉*殳]声也)。
　　巘际(上鱼偃反毛诗传巘小山别于大山也郭注尔雅山形如累雨甑也释名甑一孔曰巘山孤似也古今正字从山献声)。
　　橐籥(上汤各反集训云橐小囊也又云无底囊也下阳削反考声键器也又乐器传也说文作钥亦乐器也从竹龠声也)。
　　倏忽(上升[戮-(彰-章)+小]反王注楚辞倏忽疾也说文电貌也古今正字往来倏忽也从黑攸声)。
　　焕烂(上欢贯反下阑且反论语焕乎其有文章也方言云火熟曰烂考声云焕烂并光明也古今正字并从火奂阑皆声也)。
　　撮其(上纂括反汉书应[辟-辛+力]曰撮亦三指撮也考声撮牵持也古今正字从手最声也)。

　　文殊师利菩萨问菩提经论上卷

　　　　慧琳撰
　　编发(必绵反郑注礼记云编列发为之其古之遗象也若今之假发也刘注公羊传云编连也苍颉篇织也说文次简也从糸扁声也)。
　　如块(口溃反郭注尔雅云上块也王注楚辞云块独处貌说文从土鬼声也)。
　　奋迅(上分问反广雅云振也考声云起也鸟振毛羽也说文翚也从奞从田会意字也)。

　　下卷

　　递共(提礼反郭注尔雅云更易也楚辞云四时递来而卒岁考声云递代也或作递说文从辵虒声也辵音丑略反虒音斯也)。

　　妙法莲华经忧波提舍一卷(婆薮盘豆菩萨造)

　　　　慧琳音
　　怨敌(亭历反杜注左传云敌犹当也又曰敌怨也方言同力者谓之敌说文从支啇声也啇音的)。
　　弹指(唐寒反广雅云弹拼也顾野王云凡鼓动物曰弹说文从弓徙单声也)。

　　妙法莲华经忧波提舍上卷

　　　　慧琳音
　　颰陀婆罗(上盘末反梵语也不未字义唐言贤护菩萨即此贤劫中成佛也)。
