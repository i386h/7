<!-- { "loadSidebar": true } -->
　　生涯(五家反说文水畔也或作崖)。

　　大宝积经第四十六卷

　　而携(户圭反玉篇携持也说文携提也从手巂声也巂音同上考声云巂字从[艸-屮]象其冠俗作携讹也)。
　　骁勇(皎尧反广雅骁健也许叔重注淮南子云骁勇急也说文从马尧声也)。
　　抗拒(上康浪反考声抗拒也遮也正字辨惑云抗极也张也强高也说文捍也捍音旱从手亢声亢音上同下渠语反考声拒捍也敌也从手巨声也)。
　　勍敌(上巨迎反广雅勍武也考声多力也说文强也从力京声也下庭历反以见前文也)。
　　亲姻(一寅反尔雅婿之父曰姻又曰婿之党为姻族兄弟也白虎通云妇人因夫而成故谓夫党为姻会意字也)。
　　抟挽(上徒栾反郑注礼记抟固也圆也广雅著也或作[打-丁+(十/田/ㄙ)]从手专声也下冏板反声类挽引也或作挽从手免声)。
　　挫辱(祖过反郑注礼记挫折也说文摧也从手坐声下如欲反贾注国语云辱耻也说文从寸在辰下古者失耕时则封疆上戮之故为辱也或从心作[辰/心]古字)。
　　愤恚(扶问反郑注礼记云怒气充实也说文懑也盈也从心贵声也懑音闷贲音奔)。
　　商佉(梵语也古译云霜佉或云伤佉或作儴佉皆梵音讹转也唐云蠃贝或曰珂皆异名也)。
　　[口*(一/巾)]食([外/曰]腊反考声嗍也浅入口而味之也从口匝声也匝音币说文作[口*替]衘也经文作唼此字有二音玉篇音所甲反非经意今不取下食字说文从入从皂经从良俗字也集音精入反皂音彼立反也)。
　　不遑(音皇或作惶广疋遑暇也言无闲暇也)。
　　究槃荼(梵语鬼名也或云恭畔荼又作弓槃荼皆一也此译为形面似冬瓜此鬼阴囊长大常于膞上担行)。
　　惊愕(五各反俗字也或作咢惊也或作谔讼哗也从心咢声说文愕字从吅从[前-刖+(┴*├)]吅音喧[前-刖+(┴*├)]音戟经从于俗字讹也)。
　　乌昙跋罗(梵语花名旧云优昙波罗花或云优昙婆罗花叶似梨果大如拳其味甜无花而结子亦有花而难值故经中以喻希有者也)。
　　何罗怙罗(胡古反。古译或云曷罗怙罗。或云罗吼罗又吼罗。或言罗云或言罗睺罗皆梵语障日时生因以为名。叉译为覆障。以六年在母胎为胎所覆也。经云七年在母腹中一由往业二由现缘。往业者昔曾作国王制断独觉不听入境。令独觉在山居七日不得乞食。因此业故堕于地狱。余报犹经七年在母胎中。二由现缘者。耶输陀罗怀罗怙罗后。太子出家六年苦行方得成道。于六年中耶输忧恼四大赢弱不能得生。太子既成道已。耶输欢喜四大有力方乃能生。故首尾共经七年也。如来还国七日先度罗睺出家也)。
　　法祠(似兹反何休注公羊传祠食也白虎通祠嗣也尔雅祠祭也诗百神庙皆曰祠说文春祭曰祠从示司声也)。
　　乌瑟腻沙(尼致反梵语如来顶髻也古译或云嗢瑟尼沙或云郁瑟尼沙此译云髻案无上依经云顶骨涌起自然成髻也)。
　　懈废(上耕隘反或作懈怠堕也音嫁非也下扶吠反韵英云休也止也舍也停也从广音鱼捡反经从疒音搦非也)。

　　大宝积经第四十七卷

　　师傅(府务反顾野王云傅附也相附近也审父子君臣之道以示之曰傅说文相也人尃声也又说尃字音与上同从寸寸法度也甫声也经作尃非也)。
　　祈请(渠宜反郑注周礼祈祷也毛诗传曰祈求也报也尔雅告也说文从示斤省声也)。
　　馆舍(公玩反顾野王云逆旅舍名侯周礼五十里有候候馆馆有委积以待朝聘之官说文从食官声或作馆俗字)。
　　臧赇(上佐郎反顾野王云纳受财货曰臧说文臧善也从臣戕声也或作赃戕音情羊反下音求韵诠云枉法受财曰赇说文以财枉法相谢也从贝求声也)。
　　琐骨(桑果反广雅琐连也字书亦连环也说文玉声也从玉[巢-果+貝]声[巢-果+貝]音桑果反下骨字从剐音寡下从肉)。
　　涎流(似延反贾谊新书作漾说文作[盜-皿]口液也形声字)。
　　或[齒*堯](五狡反说文啮也或作咬亦通或作咬俗字也[齒*堯]咬并形声字也)。
　　或啮(霓结反说文啮噬也从齿从劫省声也)。
　　或吮(徐兖反说文嗽也又音绝兖反亦同)。
　　调谑(上徒吊反广雅调欺也求也啁也下乡虐反毛诗传曰谑喜乐也尔雅戏谑也郭璞曰相啁戏也说文谑即戏也并形声字也)。
　　微隙(乡逆反壁际小孔也从阜从二小夹一曰会意字)。
　　恬怕(亭阎反孔注尚书云恬安也方言恬静也说文从心从甜省声也下普白反广雅怕静也说文无为也从心白声)。
　　蓥饰(萦暝反韵英磨拭也考声云发器光也俗用从玉作莹误也说文器也从金从荧省声)。
　　宝屐(渠逆反考声云木屩也欺矫反苍颉篇[尸@(糸-?)]也补格反今之草屩下有齿者说文屩也从履省支声也)。
　　淳浓(上顺伦反广雅淳渍也郑注礼记云淳沃下尼龙反考声汁厚也露多也或作[雷/辰]形声字也)。
　　能捐(悦娟反弃也娟音恚缘反)。
　　蹲踞(上音存下居御反二字互相训蹲踞也踞蹲也)。
　　一抟(徒完反声类搏捉也考声握也附持也古今正字云圜也从扌音手专声也专字从寸[十/田/〦/ㄙ]声[十/田/〦/ㄙ]亦专字也)。
　　窣睹波(上苏没反古译云薮斗婆又云偷婆或云兜婆曰塔婆皆梵语讹转不正也此即如来舍利砖塔也或佛弟子缘觉声闻及转轮王等身皆得作塔或石或砖或木塔是也或曰方坟或曰庙皆一义耳也)。
　　讥刺(上居宜反广雅讥谏也问也郑注礼记呵察也说文诽也从言几声下此恣反毛诗传曰刺责也韩诗刺非也广雅刺惌也书也释名云书姓名于奏上曰刺书说文云君杀大夫曰刺从刀朿声也束音与刺同字书云朿木芒也铦锐也俗作刺讹也)。
　　依泊(傍博反王逸注楚辞云泊止也顾野王曰今谓舟止于岸曰泊)。

　　大宝积经第四十八卷

　　时缚迦(梵语也此译云能活或言更活古译云时婆或云耆婆皆一言耳也)。
　　[病-丙+生]疖(上殂羸反下音节文字集略云内殨[病-丙+創]也又云小[病-丙+(雍-〦)]肿也古作[病-丙+截]音与节同也)。
　　号欣(上音豪考声云大器也痛声也说文呼也从号虎声经中作号俗用变谬也下苏固反俗字也玉篇诉告冤枉也说文作[蝷-虫+言]告也从言[蝷-虫]声[蝷-虫]音尺从广音俨从屰音逆经从斥是籀文平[罩-卓+十]非是尺字也)。
　　资稸(忡六反考声稸积也旧音义释云货也资财也古今正字聚也从禾畜声或作蓄)。
　　芳羞(相由反周礼膳夫掌王之膳羞郑玄曰羞有滋味者也郭璞注方言云熟食也说文进献也从羊羊者所进也从丑丑亦声也)。
　　仇匹(上渠牛反错用也正体作逑毛诗云君子好逑传曰逑匹也尔雅述合也郭璞云对合也说文聚[僉*殳]也从辵求声也辵音丑略流目为走绕经文作仇仇仇也仇怨也非匹合义下篇密反有作疋俗字讹也考声匹偶也辈也韵英云偶合也说文四丈也从上匕音稧侠藏义也从八八者匹有八牒也)。
　　苦纶(律屯反郭璞注方言云纶索也今江东通呼为纶宋忠注太玄经云纶络也说文绀青丝绶也从糸伦省声也糸音觅)。
　　姜羯罗(梵语数法名也案俱舍论六十种数法中有矜羯罗以此国九章等中数会之计当一百万亿若以人间小数会之数极于载也)。
　　毗伽摩(雪山中大良药名也)。
　　亭馆(徒丁反汉因秦制十里置一亭行者止息停留也)。
　　才出(在来反广雅才[斬/力]也顾野王云仅能也不久也)。
　　村墟(寸尊反集训云聚落也古今正字从木寸声或作邨下去居反广雅墟居也风俗通墟虚也周礼墟卢也从土虚声也)。
　　豁然(欢栝反广雅豁空也字书豁大也玉篇大度量也说文作豁形声字也考声作豁豁开也或作奯说文空大也从大从岁形声字也)。
　　开[捱-圭+于](下丑摘反并俗字也经文作[打-丁+(后-口+┬)]误也既有开字即合是[打-丁+(后-口+┬)]考声作捇捇开也正体作[打-丁+庠]俗作[打-丁+(后-口+┬)]非也说文作捇裂也从手赤声)。

　　大宝积经第四十九卷

　　鲁朴(卢睹反考声云鲁拙也广雅通也论语钝也说文从鱼从曰古文作[止/(力*力)]下普剥反王弼注老子云朴真也孔注尚书云朴治也音持说文木素也从木菐声也菐音卜考声云凡物未雕刻朴拙也俗用或作朴)。
　　摩诃诺伽那力(旧音露身大力神名)。
　　阿末罗果(满钵反旧曰庵磨罗果亦名阿磨勒果其叶似枣其花白小果如胡桃其味酸而且甜可入药用经中言如观掌中庵摩勒果是)。
　　三摩呬多(馨以反此云等引谓平等引诸功德令其证入也)。
　　三摩半那(初欲入定名三摩钵底正在定中名三摩半那定之前后异名)。
　　迦啰吠罗(梵语时分名也)。

　　大宝积经第五十卷

　　瞚眼(木闰反考声云开闭目而数摇也或作眒俗作瞬有作眴非也此字音县)。
　　无[打-丁+夒](上音无古文无字也下而沼反考声[打-丁+夒]揽也烦也因此烦彼从欲之貌也说文云乱也从扌音手夒声也夒音奴高反经从忧非也)。

　　大宝积经第五十一卷

　　翳膜(上伊计反眼翳也经从羽作翳亦通非本字也考声云翳蔽也盖也下音莫眼晕膜也)。
　　水泡(普包反水上浮沤也)。
　　芭蕉(上音巴下音焦)。
　　嗅香(休救反说文以鼻就臭曰嗅)。
　　筹议(上长流反考声云量也度也下音义考声议也商量也)。
　　讷钝(上奴骨反苞咸注论语云讷迟钝也说文讷语难涩也下徒嫩反苍颉篇钝顽也声类不利也从金屯声也)。
　　梗涩(上耕杏反考声梗强也有刺榆木也从木更声下涩字前文已具释)。
　　关钥(上古还反考声隔也碍也闭也说文以木横持门也从门从[聯-耳]声也[聯-耳]音同上说文又说[聯-耳]字从[茲-卄]音幽从丱古患反下羊灼反考声钥键也说文关也牡也从门龠声牡音母)。

　　大宝积经第五十二卷

　　栽忿(再来反考声栽植也危也始也从木[木/又]声也戋音灾)。
　　诡诈(俱苇反广雅诡欺也随恶也说文责也下庄亚反字书诈伪也妄也不实也)。
　　营构(古候反顾野王曰构合也成也说文交积材考声结架也盖屋也或冓会意字也)。
　　制多(梵语也此云聚相谓聚累砖石高以为相旧曰支提或云制底或云脂帝或曰浮图皆前后翻译梵语讹转也此即摽记如来化迹之处皆置大塔或名窣睹波也)。
　　饕餮(上他高反杜注左传云贪财曰饕贪食曰餮音天结反俗作叨余皆非也)。

　　大宝积经第五十三卷

　　策励(上楚革反考声策杖也字书筹也说文马棰也从竹从束音责亦声也)。
