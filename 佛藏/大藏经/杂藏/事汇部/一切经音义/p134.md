<!-- { "loadSidebar": true } -->
　　肴膳(上效交反俗字也正体单作肴考声云脯羞也集训云木果之属也下音善郑注礼记云膳进也今之美食皆曰珍膳从肉善声经文从食作膳俗字非也尔雅云尤益之者矣)。
　　[酉*(古/日/羊)]净(顺伦反正体字也经作醇或从水作淳皆变体俗字也)。
　　翊侍(上蝇即反考声云辅助也说文从羽从立会意字也)。

　　大日经第六卷

　　(此卷经文少有难字虽说梵字三十四文重重演说解释字义叵皆深密又说护摩法初说四十四种世间火法火神名字后说十二不思议出世间火及火神相貌已于真言集中具训释讫此经为梵语用字不切当所以不音)。
　　面辅(扶武反上声字也韵英云颊骨也或作[車*頁])。

　　大日经第七卷

　　[今/龍]窟(上坎甘反广疋[今/龍][罕-干+成]音成也考声云凿山壁为坎也说文龙貌也从今龙经从合作龛非也下苦骨反或从土作堀杜注左传云地室也古今正字从穴屈声也)。
　　缤纷(上匹宾反下拂文反字书云花飞乱坠)。
　　绡縠(上音消郑注礼记云绡缯古今名也毛诗传绡缣也又云绮属也下红木反释名云纱縠也并形声字也)。
　　炳现(上兵皿反光照明也)。
　　乃修(上音乃古乃字)。
　　三摩呬多(呬音馨以反梵语唐云等引瑜伽论云谓胜妙地离沉掉等平等能引诸功德故名为等引定之异名也)。
　　憺怕(上谈滥反下音魄心志恬静安神也经从水作淡泊非也)。
　　膏车辖(上音告考声云以膏油加车轴曰膏车下闲戛反或作辖亦通车轴头铁是也)。

　　遍照如来念诵法(善无畏前译)

　　[敲-(同-一)+(日/羊)]崇(上都昆反考声云敦敬也崇重也说文恕也正作[敲-(同-一)+(日/羊)]经作敦俗字也)。
　　励行(力滞反集训云勉力也从力厉声厉音同上)。
　　诚恳(肯佷反考声云恳至诚也信也说文从心豤声豤音同上)。
　　即捩(莲捏反字书拗捩也从手)。
　　不惮劬劳(上坛烂反下具愚反)。
　　蠃杯(上鲁禾反海中大[虫*半]也似蜗牛尔雅云蚶蠃螔音移蝓音俞也开为水杯也)。
　　啮下唇(研结反没咬也)。
　　为鞘(消曜反韵铨云刀室也已释也)。
　　上撝虚空(毁韦反以手撝室也)。
　　辛荤(音勋葱蒜韭薤之属也)。
　　萝菔(下朋比反紫花大根菜也本蕃戎献此菜也)。
　　椿菜(黜伦反木名也)。

　　毗卢遮那如来要略念诵法上卷(金刚三藏译)

　　渚岛(上诸暑反考声云小洲也亦作陼下刀老反说文云海中有山可依止曰岛从山鸟声或作岛亦作岛也)。
　　磔竖(上张革反开也从石从桀下殊主反正从豆从立作俗)。
　　安额(牙革反说文[名*頁]颡也从页从各省声也经从客作额俗也古今俗字非也)。
　　交[目*(蚤-虫+手)](下剜换反经从肉作腕俗字也说文云掌后节也正从手从叉古文爪字从目会意字也)。
　　掼于(閞患反说文云惯习也从手贯声也)。
　　须蕊(下蕤捶反莲华中须蕊是)。
　　被铠(开大反考声云铠甲也又音康改反)。

　　毗卢遮那念诵法下卷

　　铃铎(上历丁反下唐洛反)。
　　鑁字(武敢反)。
　　蹲踞(上音存下音据)。
　　抟[企-止+皂](上段鸾反广雅著也礼记无抟饭说文圆也从手专声也)。
　　盥洒(上音管说文澡手也从臼从水从皿会意字下西礼反或作洗说文洒涤也形声字也)。

　　金刚顶经略瑜伽第一卷(金刚智译)

　　阿閦鞞(初菊反毗迷反梵语唐云无动佛也)。
　　嚂字(览字弹舌即是梵语)。
　　蹙眉(酒育反)。
　　漱口(搜皱反音与瘦同从水正顾野王云以水荡口也经从口作俗字也)。
　　嗢俱吒坐(温骨反梵语也注中云臀不著地臀音钝魂反从肉殿声)。
　　叱喝(上嗔栗反下呵葛反)。
　　抽掷(上丑留反下呈戟反并形声字也)。

　　金刚顶经第二卷

　　上[月*(遻-(這-言))](昂各反考声从肉作[月*(遻-(這-言))]经文从齿作[齒*(遻-(這-言))]俗字也说文作谷音强各反口上河也象其文理也古文本无此字先贤随俗语书出或从肉从齿皆非正相传共用音五各反古云尔)。
　　炼蜡(上音莲殿反消炼蜜蜡也或锡镴令柔耎)。
　　玉枕(针荏反脑后也)。

　　金刚顶经第三卷

　　出眺([袖-由+兆]吊反集训眺望也从目兆声经从月非也)。
　　四边缘(悦绢反去声字郑注礼记云缘饰边也从糸借音字经从手作椽曹椽非此用也)。
　　阔狭(上宽括反尔雅阔远也广也古今正字疏也从门活声也)。
　　擘过(巴麦反开是也)。
　　骑蓦(音陌考声逾越也说文或作[起-巳+百]古字也从马莫声也)。
　　月晕(音运考声云日月傍气也或青或赤围日月似车轮)。
　　拨开(上音钵从手也)。
　　弹指(但难反作拳屈头指以大指捻弹令作声)。
　　揵椎(上音[乳-孚+卓]下坠追反从木隹声经从追俗字非也)。
　　披拽(延结反从手拖也经从糸作绁非也)。

　　金刚顶经第四卷

　　胡麻屑(仙节反捣作末也)。
　　稠林(宙留反苍颉篇云稠众也广雅穊也)。
　　滤漉(上驴伫反下音鹿)。
　　掩魅其眼(蛮八反考声束也)。
　　掣开(昌恝反从手制)。
　　捻之(年典反)。
　　眼翳(婴计反白膜盖睛也)。
　　凿君荼(上藏洛反韵诠穿也说文从丵从臼从殳从金会意字也君荼梵语唐云地火炉即护魔炉也)。
　　新钻火(祖官反意取新净不秽铁打石火亦得竹[(撩-小)-日+(工/十)]火亦得也)。
　　相伴(盘满反伴令相和也)。

　　金刚顶大教王经上卷(不空三藏译)

　　摇激(下经亦反顾野王云激清也王注楚辞云激感也说文水碍也即疾波也从水敫声也)。
　　阿婆颇娜伽(梵语也唐言微细金刚观亦曰从真起用也)。
　　刹那顷(刹那梵语唐无正翻案俱舍论积一百二十刹那成一怚刹那积六十怚刹那为一腊嚩积三十腊嚩为一须臾积三十须臾成一昼夜计一日夜有三十摸呼律多九百腊嚩五万四千怚刹那六百四十八万刹那时中极促不过刹那以子丑等十二时分之每一时之中从卯至辰有五十四万刹那时也)。
　　嗢陀南(梵语也以义翻之犹如足迹古译云偈也)。
　　挥斫(上音晖下章药反)。

　　金刚顶经中卷

　　讽咏(上风凤反郑注周礼云倍文曰讽以声节之曰诵毛诗序云风讽也上以风化下下以风刺上形声字毛诗序又云言之不足故嗟叹之嗟叹之不足故咏歌之咏歌之不足故不知手之舞之)。
　　僮仆(上音童郑注礼记云僮谓未冠者之称也下蓬木反毛诗传仆附也礼记仕于家曰仆顾野王云驭车者说文给使者也)。
　　倨[傲-士+出](上居御反广雅倨慢也说文不逊也从人居声也下五告反广雅傲慢也杜注左传不敬也说文亦倨也从人敖声也)。
　　钿饰(上田练反借音用本音田下升织反以宝厕钿而饰之)。

　　金刚顶经下卷

　　搊掷(上簉搜反考声云以指钩取物也手览而称上搊金刚杵掷而弄之)。
　　擐般(上关患反借音字也杜注左传擐贯穿衣也本音患说文衣甲从手从睘省声也)。

　　普通诸尊瑜伽念诵法

　　莹彻(上萦回反宋注太玄经云所以莹明玄道也广疋莹摩也说文从玉从荧省声下缠列反韵诠彻穿)。
　　倏焉(上升肉反顾野王云往来迅速也说文犬走貌也从火攸声攸音由)。
　　蹙如宝形(酒育反考声云速也急也古今正字穷也迫也从戚足声)。
　　挂轻(上音卦考声挂悬也叉音怪训用同)。
　　渐缩(下所六反韩诗云缩[僉*殳]也贾注国语缩退也说文纵也乱也从糸宿声也)。
　　[革-口+臼]屣(上革字说文云兽皮治去毛革更之也古文革字从三十凡三十年为一世而道更革易也从臼今从省作革下师滓反履屦也以皮作之故名革屣即五天竺国皮鞋也无跟无纲带屩属也)。

　　瑜伽要妙略修行法(无难字不音训)


　　金刚顶经曼殊室利五字心经

　　如钉橛(权月反广雅橛杙也案橛者若铁若竹若木纤之以钉地及墙壁古今正字从木厥声经作栓云木入土为橛是天后朝时有人伪造进奉寻以停废不堪行用此说金刚橛印也)。
　　独股(下音古唯独上下一峰金刚杵也从肉从殳也)。
　　捏进力(上年结反捻也)。
　　容窜(粗乱反小雅云窜藏象形)。
　　[闔-去+太]智字(上音合闭户也此念诵法中诸真言中字甚讹谬不堪音训惠琳依梵本再翻具在真言集卷请捡取也)。

　　文殊师利五字偈颂法

　　精进铠(苦改反衣甲也)。
　　沃土(上音屋沃肥壤也)。
　　采掇(下都括反拾掇)。
　　悚栗(上粟勇反下邻窒反)。
　　普燎(力吊反照暗为明也)。

　　金刚顶文殊师利五字真言法

　　回树(荧颖反上声韵英迥远也独也从辵冋声冋音癸营反经文从向非也)。
　　蓥彻(上萦瞑反去声韵英云珠玉光明从金萦省声经从玉俗也下缠列反韵诠彻通也迹也从彳[(ㄊ/肖)*ㄆ]声)。
　　两髆(音博两肩也从骨从博省声经从月作膊非字形也)。

　　金刚顶瑜伽修习毗卢遮那三摩地法

　　胡跪(逵苇反右膝著地竖左膝危坐或云互跪也)。
　　转枢(冲珠反门肘也郭注尔雅云门户扉枢也韩康伯注周易云枢机制动之主也古今正字从木区声扉音非古今字)。
　　炳现(兵永反说文明也文彩炳然从火丙声丙音同)。
　　上腭(昂各反俗字非正也说文云口上河也象形作谷音强略反象口中上腭也)。
　　萦绕(莹营反考声云缠也二手互相缠绕也从糸从营省声)。

　　降三世金刚瑜伽观自在心真言法(净行译)

　　撼为铃(上含绀反广雅撼动也说文摇也从手感声也下音灵)。
　　魅其眼(蛮八反)。
　　捺之(难怚反)。
　　擘莲花(上音伯以手擘开)。
　　鸡翎(历丁反鸡翅翎羽也)。
　　蹙如(上精育反从戚足声)。
　　引飏(羊上反去声字也)。

　　金刚顶经观自在如来修行法

　　瑕翳(上夏加反考声云珠玉病也从玉假声下婴计反贾注国语云翳扇屏也郭注方言云蔽薆也奄也从羽殹声殹音同上也)。

　　修般若波罗蜜瑜伽观行法(无可音训)观自在如意轮瑜伽法

　　满泥自在王(满泥自在王梵语也唐云礼拜自在王者无量寿佛)。
　　蓬发裸黑形(卢果反借音避俗讳音华瓦反脱衣露体也或作裸训同)。
　　芬馥(上忿文反下冯目反芬馥者香气貌也)。
