<!-- { "loadSidebar": true } -->
　　蜈蚣(音吴公字林螂蛆也甚能制蛇大长者尺余赤足者为良黄足者不堪用人多炙之令赤非真也螂音即亦子结反蛆子余反)。
　　蚰蜒(音由延江南谓大者即蜈蚣也)。
　　守宫(此在舍者江南谓蝘蜓然体一物山东谓[虫*束][虫*覓]陕以西谓壁宫东方朔言非守宫即蜥蝪蝘蜓乌殄反蜓音殄[虫*束]此亦反[虫*覓]音觅也)。
　　狖(字林余绣反江东之名又余季反建平之名山海经鬲山多蜼。郭璞云似猕猴而大。苍黑色尾长四五尺似獭尾头有两[敲-高+止]天雨即倒悬于树以尾塞鼻。江东养之捕鼠为物揵健尔雅蜼昂鼻而长尾切韵虫名似鼠作鼬兽名似猿作貁。狖是古字有作[狂-王+由]不知所从依此应为鼬貁。非恶性故也。玉篇貁似狸捕鼠与切韵别鼬似石啖鼠。石啖鼠亦呼为鼪鼠性音鼠乃同字林解)。
　　狸(理之反说文伏兽似貙从豸里声有作狸无所从)。
　　鼷鼠(上胡鸡反说文小鼠也尔雅鼷鼠郭璞玉篇有螫毒食人及鸟兽虽至尽亦不觉痛今谓甘口鼠也)。
　　臭处(上赤救反恶气也下昌与反可恶贱貌玉篇又息也居也谓止也谓恶气息居止下又杵恕反秽恶之所也)。
　　狐狼野干(扈都反玉篇妖兽也鬼所乘有三德其色中和小前大后死必首丘梵云悉伽罗此言野干色青黄如狗群行夜鸣声如狼子虚上林赋腾远野干司马彪郭璞注并云射干能绿木射音夜广志云巢于危岩高木禅经云见一野狐又见野干故知二别)。
　　咀嚼(上慈吕情吕二反字林作龃苍颉篇咀噍也字林咀啮曰嚼切韵噬也玉篇噍也茹也含咬咀嚼也)。
　　[齒*齊]啮(上相传在诣反谓没齿咬也切韵尝至齿应作[齒*齊]其[齒*齊]又为截音啮断筋骨也不知[齒*齊]字所出有本作[齒*來]亦作[齒*齊]同竹皆反通俗文啮挽曰[齒*齊]恐错为[齒*齊]下五结反噬咬也少噬为啮没齿为[齒*來]又伤皮肉为啮少噬为[齒*齊]唯陟皆反为正余皆非也)。
　　搏撮(上补各反广雅搏击也玉篇拍也拊也下仓捋反字林切韵手取也广雅持也释名撮卒也谓暂卒取也玉篇四圭日撮又三指撮有作子括反音非此义切韵手把作攥子活反)。
　　樝掣(上字林反侧加反释名云樝叉也。谓五指俱往叉取。玉篇五指撮也击也抱也。切韵樝似梨而醋应作[戲-戈+皮]以指按也有作柤齇二形同有作[皻-皮+齒][齒*(虎-儿+且)]。说文齿不正非此中义。或作扯音车者反裂坏也。下充世反。字林拽也。字书牵也。释名掣制也顿使顺已。玉篇引而纵之或作摩同又尺折反曳延结反谓五指叉而曳之或以指按而拽之或复扯攞引而纵之也)。
　　嘊喍(上五佳反下音柴犬[門@(亞*斤)]也玉篇犬相啀埤苍犬相啀拒也说文玉篇作龇谓开口见齿曰龇啀切韵齿不正曰龇[齒*宜]作龇有云啀龇骞唇露齿之貌有作喍不知所从)。
　　嗥吠(上胡刀反古文作嗥说文玉篇咆吠犬鸣也切韵熊罴虎声也)。
　　魑魅(上敕知反说文作[山/离]三苍诸字书作螭玉篇切韵作魑下莫秘反说文玉篇老物精通俗文山泽怪谓之魑魅正法花[女*芺]魅古文魅[(魅-ㄙ)-未+勿]今作魅也)。
　　魍魉(上亡仿反下力掌反说文蝄蜽山川之精物也通俗文木石怪谓之魍魉玉篇水神也古文为蝄蜽也)。
　　孚乳(通俗文[夕*(ㄗ@、)]化日孚芳无反字林抚于反广雅玉篇孚生也方言鸡伏通俗文[夕*(ㄗ@、)]是也玉篇姥伏也[夕*(ㄗ@、)]孚也下而注反切韵濡主反苍颉篇乳于也玉篇亦生也鸟养子曰孚兽养子曰乳)。
　　产生(皆有去音应从平声玉篇生产也进也造也因物造变谓之生产亦生也)。
　　鸠槃荼(宅加反伴茶云可怖畏也)。
　　蹲踞(上徂尊反犹虚坐也下居御反倚也字林垂足实坐也旧经言箕坐也)。
　　土埵(字林丁果反切韵小土聚隅有为堁音此鄙俚也非玉篇埵也音丁戈反堁小块累竖土也堁也切韵丁戈作垛小堆)。
　　朴令(上庞[邈-儿+八]反通俗文争倒曰扑有作朴音普卜反打也玉篇击也手搏非此义也)。
　　裸(借音胡瓦反赤体也应作裸)。
　　窥看(上丘规反字林小视也方言凡相窃视甫视楚谓之窥又作窥同下苦寒反亦苦旦反视也)。
　　属于(上之欲反付也由也又时烛反摄也贯也应为属字也)。
　　爆声(上博教反火深烈也又普剥反说文爆灼也谓皮散起玉篇火部补角反蒲角反颇角三反灼也热也有作古文曝字愤起也古文又作[敲-高+暴])。
　　周慞(诸良反惧也遍惊不安之状或为章字周流也从初也)。
　　惶怖(上胡光反悚也下普故反怕也)。
　　藏窜(七乱反逃也玉篇藏敝也)。
　　毗舍阇(毕舍遮传云似冬瓜鬼也)。
　　食啖(大敢反食也或与啖同)。
　　蓬勃(上蒲公反气如蓬之乱起有作熢即[逢/火]火之[逢/火]火亦如无蓬音非也下蒲没反勃盛也蓬勃繁盛之貌若尘起作[土*孛]火香作馞今言臭气馞馞作馞亦得或如蓬繁乱有作勃无所从也)。
　　周章(楚辞聊翱翔兮周章王逸曰周流也谓周流往来或作慞惶怖也从初为正)。
　　众难(上职隆之仲二反)。
　　宅主(玉篇主亲也典领也天子嫁女同姓诸侯主之故谓公主又守也)。
　　先因(先苏见反苏前反今从初亦先也)。
　　稚(直利反幼弱也)。
　　告喻(榆句反论语君子喻于义小人喻于利孔安国喻晓也苍颉篇喻譬谏也说文作谕)。
　　灾(则才反左传人火曰火天火曰灾籀书作灾)。
　　蔓莚(西京赋云其形蔓莚洪范上音万下余战反广雅蔓长也延遍也王延寿轩槛蔓莚谓长不绝有作延火灾连烧如蔓草又以然反如席火灾长不绝)。
　　此苦难处(难奴于反处音昌与反诗云莫我遑处传曰处居也礼记何以处我郑玄曰处安也谓难可安处或二皆去音谓苦难处所也)。
　　妉湎(上丁含反爱乐也有作耽嗜著也古文媅说文亦乐也下绵善反说文妉于酒切韵亦嗜著乱古文湎有作媔不知所从也)。
　　张施(式枝反非施智反)。
　　诸璎(于盈反璎珞珍缨也冠缨作缨)。
　　缯纩(上疾陵反下苦谤反说文切韵缯帛也纩絮也小尔雅织缯也通五色皆曰缯三苍杂帛坐以饯客如失耨华毡故名茵蓐有作鞇车中所坐者也用虎皮为之有文彩因下与相连著切韵鞇虎皮也以鞇为蓐有作裀切韵衣身此中义三苍蓐荐也切韵草蓐也有作褥毡褥也)。
　　[疊*毛](徒协反切韵细毛布今谓不然别有[疊*毛]花织以为布其毛所作诸褐罽是)。
　　傧从(上必刃反相也玉篇遵也出接宾入赞礼曰相又傧进之陈也或作[禾*(實-毌+(眉-目))]同下从用反前导为傧后随为从也)。
　　炽(处志反盛也)。
　　汝等累(力委反积也)。
　　阿鞞跋致(阿鞞跋致云不退住鞞陛兮反以此为正下文多云阿惟越致讹应从此云文亦云阿毗跋致亦讹也)。
　　尚于(上常两反玉篇时亮反庶几也旦也)。
　　频[跳-兆+戚](上牝邻反数数[跳-兆+戚]并践也[跳-兆+戚]眉作颦下予六反迫也有作颦颦[列/省][跳-兆+戚]面是也)。
　　畜生(上丑六反六畜也又许救反[口*養]也其许郁丑六二反皆聚也非此义也)。
　　[乞*頁]瘦(上说文口没反三苍头秃无毛从页乞声通俗文切韵白秃曰[乞*頁]广雅[乞*頁][髟/害]秃也有云皮肉干枯之状嗢[乞*頁]之形有读为口辖反应作[髟/害]非正也)。
　　梨黮(上力脂反方言面色似冻梨切韵梨斑驳色有作黧字林力奚反黑黄也通俗文班黑曰黧玉篇老也有作[黍-禾+利]下说文杜感反与潭同切韵黔黮色又脱感反桑葚之色葚食朕反有作于斩反青黑色借音耳彼作黤也)。
　　触娆(说文乃了反扰戏也三苍娆也郭璞弄也广雅嫽誂擿娆也嫽音辽誂徒了反切韵戏相扰作嬲扰乱作摎拏巧反玉篇娆亦扰言戏弄也)。
　　恶贱(上乌故反礼记吾恶用襄吾情恶犹憎也论语恶紫夺朱诗云恶无礼)。
　　馲驼(上卢各反山海经曰音托郭璞云日行三百里负三千斤能知水泉所在出性别水脉以足掊地则泉出掊蒲交反字书作[馬*橐]又作骆马色白马黑髦曰骆非今义也下徒何反布作驼音同也)。
　　蟒(摸朗反尔雅蟒蛇王也郭璞蛇之最大者故曰王)。
　　聋騃(五骇反苍颉篇无知也方言痴騃也)。
　　蜿转(上威远反下追远反案蛇无足能行宛转而进故经自云宛转腹行)。
　　唼(唼子答反字林唼血也虫食曰唼通俗文切韵作[口*(一/巾)]入口曰[口*(一/巾)]古文作[口*集]玉篇唼所甲反凫雁口食白唼)。
　　矬陋(上徂戈反广雅切韵短也通俗文侏儒曰矬有作痤痤疖也说文小肿非此中义陋丑也)。
　　癵躄(上吕员反手拘病也有作挛切韵恋缀也陟卫反挛拘也下必益反脚跛也)。
　　背伛(字林一父反通俗文曲脊谓之伛偻切韵伛背曲不伸也春秋鼎铭云一命而偻再命而伛三命而俯杜预云俯恭于伛伛恭于偻身逾曲恭益加敬也有作膒字林一侯反幽暗也有作痀未详所出)。
　　所使(所里所吏二反今从初)。
　　痟瘦(上相焦反古文尔疋说文作消尽也消亦渴病名切韵渴病也)。
　　依怙(胡古反尔雅恃也广雅赖依仰负恃也)。
　　亲附(符遇反近也)。
　　医(于其反说文治病工也医之为性得酒而使药故医字从酉殹声殹亦病人声也酒所以治病者药非酒不散殹音于奚反有作殹古者巫彭初作医从巫形俗字也)。
　　疗(力照反三苍疗治病说文作疗同)。
　　杪(初教反应作抄或作钞玉篇抄掠也强取物也是也)。
　　窃(千结反私窃也)。
　　横罗(上获孟反非理来也)。
　　园观(官换反楼观也若舍作馆)。
　　喑哑(上邑金反不能言亦哑也下厄贾反埤苍哑亦喑也有作喑字林喑喑也喑子夜反有作哑字林乙白反笑声也易云笑言哑哑非此之义也)。
　　疽(七余反亦[病-丙+(雍-〦)]病也)。
　　清洁(坚屑反亦清也屑音先结反)。
　　信解品(解鞋买反又佳买反佳卖今从初也)。
　　整(征郢反)。
　　好乐(上呼到反喜也下五孝反欲也)。
　　庆幸(胡耿反小尔雅非分而得谓之幸幸遇也亦冀望也皆非其所当而得之耳)。
　　逃逝(时世反小尔雅逝往也广雅逝行去)。
　　驰骋(上直知反下丑领反广雅驰奔也骋走也)。
　　虎魄(普伯反广雅珠名亦为珀字汉罽宾国有虎魄博物志松脂入地千年化为茯苓茯苓千年化为虎魄一名红珠广志虎魄生地中其上及傍不生草木深者八九尺大如斛削去皮中成虎魄有汁初如桃胶凝坚乃成其西方人用之以为[宛/皿][宛/皿]音乌管反)。
　　臣佐吏民(说文民众萌也)。
