<!-- { "loadSidebar": true } -->
　　头颅(又作颅同力胡反脑盖也经文作胪吕居反腹胪也皮也胪非此义)。
　　咤之(竹家反经中从足作[跳-兆+宅]也[序-予+單]之丁佐反磋之且何反非)。
　　燕坐(又作宴石经为古文兼同一见反说文宴安也谓安息貌也)。

　　第八卷　第九卷(先不音)


　　第十卷

　　畴匹(除留反楚辞谁可与兮匹畴王逸曰二人为匹四人为畴畴亦类也今或作俦也)。
　　五旬(或言般遮旬即五神通也案阿阇世王女阿术达经云悉得五旬是也五神大品等经云五神通同一也)。
　　缚只(一种等首真人余经作家须陀洹命终也)。

　　长安品


　　第一卷

　　以索(所格反苍颉解诂云索尽也经有作却讹)。

　　第二卷　第三卷(并无字可音训)


　　第四卷

　　无蚤(音义同早晚之早也古字通用耳如礼记云孔子蚤作是也)。
　　三摩越(第四禅定是也)。
　　恒架(古讶反或作恒伽提梵语讹转也)。

　　第五卷

　　慊苦(苦簟反慊猒足也快也)。
　　不啻(施豉反苍颉篇不啻多也)。

　　道行般若经


　　第一卷

　　吁与(许于反说文惊语也广雅吁应声也吁亦疑怪之辞也经文有作说与也)。
　　邠祁文陀弗(彼贫反下巨梨反或言富楼那弥多尼子是也)。
　　边幅(甫鞠反幅犹边际也谓际畔也)。
　　无底(都礼反犹无边也无边犹无限也经文作互非也)。

　　第二卷

　　因坻(直尸反或言因提或云因陀啰正翻名天主以帝代之故经中亦称天主或称天帝者并位之与名者也)。
　　波罗那提天(新道行经云自在天也亦即梵天也)。
　　伊沙天(此云众生主那提干天此云天女等)。
　　阿会宜修天(长安品作阿波亘差天即光音也经中会有从言作譮者非也)。
　　僻隈(匹亦反僻邪僻也亦避也经中或作避避去也下乌块乌回二反谓隐蔽之处也经文作[偯-〦+(乞-乙)]于岂反哭余声也[偯-〦+(乞-乙)]非此义也)。
　　梵摩三钵天(此应天主名也新道行经云梵天王也)。
　　萨和萨(此云有情亦言众生犹是萨婆萨埵也)。
　　般遮旬(般遮此云五犹五神通也经中或作五旬在二者也)。
　　廅天(乌合反晋言有光寿天是第二禅中初天也亦名少光天以光少故也廅波摩那晋言无量光天即二禅中第二天也以前光明转胜转妙故也诸经中有作阿波摩波摩那天是也应言阿钵罗摩那婆钵利多婆也)。
　　须[帶/疋]天(三苍音帝郭训古文奇字以为古文逝字汉书韦昭音徒计反案中阴经作须滞天或作须廗天亦言善见天定障渐渐微见极明彻故名善观也楼炭经作须嚏天皆一也应言须达利舍那此言善观天嚏音丁计反廗音帝依字风俗通姓氏亦有此姓经文从无从足作[無/足]音读作武非也)。
　　枝掖(以石反相似也掖犹叶也此应外国语讹耳长安品作技掖般若是也)。

　　第三卷

　　狎习(古文[虎-儿+甲]书或作狭同胡甲反孔注尚书云狎近也狎[仁-二+易]也谓轻[仁-二+易]也经文从人作[仁-二+甲]非也)。

　　第四卷(无字可训)


　　第五卷

　　至奏(子陋反奏进也为也明度经云三拔致此言发趣也经有作跋同蒲沬反也)。
　　一劫(梵言劫簸此译云别时节经文有作疌音子叶反此语音讹也)。
　　若樯(又作墙同才羊反颿柱也关中曰墙竿是也)。
　　愍念(字诂古文愍今作闵同眉殒反[愍-(弋-、)]怜)。

　　第六卷

　　裴服(蒲来反此言讹也犹是被服也音皮寄反被带袈裟也经文从文作斐音敷尾反也)。
　　诡[男*男](又作恑同居毁反说文恑变诈也谓变异也诈妄也经文从口作[口*危]非也下又作嬲三苍音诺了反嬲弄也恼之也)。

　　第七卷

　　勇悍(何旦反苍颉篇悍桀也说文悍勇也有力也字从心)。
　　为舍多罗(大品经作为父母是也)。

　　第八卷(先不音训)


　　第九卷

　　乾陀呵昼菩萨(新道行作香象菩萨是也)。
　　缇缦(陀礼反说文谓帛赤黄色也即縓色也尔疋再染谓之縓縓音诠绢反)。
　　自炫(古文眩炫二形同胡面反说文行且卖也广雅炫詃也)。
　　乾陀越国(字或作揵应云乾陀婆那此译云香林明度经香净国阿阇世女经云香洁一云香风皆之一也)。

　　第十卷

　　完健(胡官反说文完全也完犹保守也)。
　　储水(直于反储贮也说文储偫也偫亦备也谓畜物以备曰储)。
　　曼殊颜华(又云曼殊沙此译云蓝花)。
　　鸠垣(诸经或作鸠洹或作仇桓皆梵言讹也此译云大身)。
　　巫祝([式-工+正]俱反下之育反无形也谓事鬼神曰巫祭主赞辞曰祝也说文在女曰巫在男曰觋音形狄反)。
　　反遗(余季反尔疋贻遗也遗犹赠也广也遗与也亦加也)。
　　有桴(案古文官书枹桴二字同体扶鸠反谓鼓椎也说文桴击鼓柄也)。
　　拊抚(方主反下敷禹反案拊犹拍也抚持也案也存恤也释名云抚敷也敷手以拍之)。

　　小品般若经第三卷

　　　　玄应撰
　　糟粕(籀文作醩同子劳反不[(ㄇ@(企-止))/齊]酒也下普各反淮南子云古人糟粕许叔重曰糟有滓酒滓也[淥/皿]糟曰粕也[(ㄇ@(企-止))/齊]音子礼反)。
　　垣林(宇烦反垣四周墙也释名垣援也人所依阻以为援卫也)。

　　第一卷　第二卷　第四卷　第五卷(已上四卷并无字音训)


　　第六卷　第七卷

　　监碍(古文作[堅-土+(〦/?)]同公衫反方言监察也言妇人有三监五碍者)。
　　踬顿(陟利反谓挫辱也广雅踬蹋也足蹋手顿者也)。
　　相柱(张注反谓支柱)。

　　第八卷

　　加尸(又作迦尸此译云光言有光泽)。
　　疮瘢(薄寒反苍颉篇瘢痕也经文作槃非体也)。
　　金鍱(余摄反薄金也大品经作金鍱是也)。

　　第九卷　第十卷(并无字音训)


　　一切经音义卷第九


　　一切经音义卷第十

　　　　翻经沙门慧琳撰
　　音胜天王般若经七卷　并后序
　　濡首菩萨分卫经二卷
　　大明度无极经四卷
　　文殊所说般若经二卷
　　文殊般若经一卷　第二译
　　仁王般若经二卷
　　新译仁王经二卷　大广智
　　仁王护国结坛经一卷
　　金刚般若经一卷　罗什
　　金刚般若经一卷　流支
　　金刚般若经一卷　真谛
　　能断金刚经一卷　玄奘
　　能断金刚经一卷　义净
　　实相般若经一卷
　　理趣般若经一卷　金刚智译
　　大乐理趣经一卷　大广智译
　　大明咒经一卷　前译般若心
　　般若心经一卷　罗什
　　般若心经一卷　罽宾新译
　　右十九经三十二卷同此卷音。

　　胜天王般若经


　　第一卷

　　　　玄应撰音
　　尼坻(又作沵泜二形同直饥反)。
　　治葺(侵立反通俗文覆盖曰葺葺亦补治也累也苫也从草咠声)。
　　諠挠(乃饱乃教二反说文挠扰也广雅挠乱也)。
　　三[億-音+(天*天)](古文[塞-土+(念-(企-止))][這-言+(仁-二+品)]二形籀作[保/言]今作愆同去连反说文[保/言]过也失也)。
　　如槊(山卓反埤苍槊亦矛也经文作[梨-禾+(朔-月)]俗字也)。
　　如[矛*重](充容反广苍[矛*重]短矛也或作[利-禾+重]刺也)。
　　愤恚(扶忿反说文愤懑也懑烦也愤怒气盈盛也情感动也)。
　　覆罩(又作罗同陟教反捕鱼笼者曰罩今取其义)。
　　[攸-ㄆ+(烈-列+重)]忽(又作倏[倏-犬+足]二形同书育反倏忽急疾貌也)。
　　坑陷(又作坎同苦感反埤苍云陷亦坑也)。
　　敷启(又作启孔注尚书以为古文启同苦礼反说文启开也)。
　　怀憾(胡绀反论语共弊之而无憾孔安国曰憾恨也)。
　　嘶喝(又作嘶同先奚反下又作[哎-乂+(太/皿)][嗑-去+三]同乙介反方言厮[哎-乂+(太/皿)]噎也楚曰厮秦晋或曰[哎-乂+(太/皿)]埤苍嘶声散也说文嘶悲声广雅声之幽)。
　　欺侮(古文[仁-二+母]同亡甫反侮犹轻慢也)。

　　第二卷

　　沾濡(又作沾同致廉反广雅沾渍也濡湿也)。
　　资财(子夷反说文资货资财也经文作赀子斯反说文小罚以财自赎曰赀通俗文平财贿曰赀案赀亦与资义同)。
　　腥臊(又作胜同先丁反下桑刀反腥臊臭也通俗文鱼臭曰腥猳臭曰臊臊音加也)。
　　酤酒(公胡反说文买酒也经文作沽水名也)。
　　博弈(古文薄同补莫反方言博或谓之棋下余石反齐鲁谓围棋为弈也)。
　　梨轭(又作枙同于革反谓辕端[猒/土]牛领者)。
　　盥酒(公缓反说文盥澡手也凡澡洒物皆曰盥)。
　　罕(呼旱反罕希也谓希疏也字从冈干声)。
　　辔勒(碑愧反字书马縻也所以制收车马也字以从丝从惠声类勒马头镳衘也)。

　　第三卷

　　[凵@士]掷(文作块同口对反即土块也)。
　　[仁-二+(品/尒)]毒(又作憯同初锦反说文懆毒也痛也尔雅懆忧也)。
　　纵诞(徒亶反诞谩也亦欺也不实也)。
　　不惮(徒旦反惮难也亦畏也广雅惮惊也)。
　　收获(胡郭反说文刈禾也草曰刈谷曰获)。

　　第四卷

　　很戾(胡垦反下力计反很违也戾曲也字从犬从户)。
　　抑挫(祖卧反说文挫摧也亦[打-丁+印]也)。
　　莣衣(无方反莣草也尔雅莣杜荣注云似茅皮可以为绳索履屩等)。
　　食芋(于附反声类大叶著根之菜见惊人故曰芋大者谓之蹲鸱甚可蒸食)。
　　炒谷(古文[烈-列+芻]焣二同初狡反方言熬焣火干也说文[烈-列+芻]焣也)。
　　尼连禅河(应云尼连禅那或云熙连禅此译云尼者不也连禅那者乐著也名不乐著河也)。
　　迦梨迦龙(又云迦罗迦龙此译云黑龙也)。
　　倒仆(古文踣同蒲北反说文什顿也谓前覆者也)。

　　第五卷

　　真胝(又作底同竹尸反颁真此云善思惟是天名也)。
　　仆[(出/示)*(又/米)](古文[噗-口+臣]同蒲木反广雅僮仆役使也仆附也)。
　　簉多(初救反)。
　　羺莎(奴沟反)。
　　裒多(蒲沟反)。
　　须摩那(或云苏磨那华其色黄白亦甚香不作大树才高三四尺四垂似盖者)。
　　瞻卜伽(或云旃簸迦树正言占博迦树形高大华赤甚香其气逐风弥远也尔雅云多也)。
　　门堞(又作[堉-月+木]同徒颊反广雅堞女墙也)。
