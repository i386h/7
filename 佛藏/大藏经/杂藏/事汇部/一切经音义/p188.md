<!-- { "loadSidebar": true } -->
　　猿头(或作[竺-二+(土/衣)]同禹烦反依字籰也音于缚反)。
　　批那(扶迷蒲蔑二反依字广雅批击也)。

　　第十三卷

　　鞘中(小尔疋作鞘苍颉篇作削同思诮反盛刀者也方言剑室也)。
　　濑悉(力盖反依字林水流沙上也)。
　　持[乾-乙+戈](居逆反[乾-乙+戈]槊也释名云戟格也有枝[乾-乙+戈]也经文从金作[金*(乾-乙+戈)]非也)。
　　蹶倒(巨月居月二反说文蹶僵也广雅云僵仆也)。

　　第十四(先不音)


　　第十五卷

　　桎梏(之实古禄二反周礼在手曰桎在足曰梏谓杻械也)。
　　援助(禹眷反谓依据护助之言也左传子无大援是也)。

　　第十六第十七(并先不音)


　　第十八卷

　　金桄(又作輄同音光谓车及梯[與/木]等横木者也)。
　　中级(居及反级次也谓阶级而升一级二级是也)。
　　夹道(古洽反在两边也亦夹持也三苍夹辅也)。
　　佉酬(古文诪[葖-犬+(二/日)]二形同是由竹鸠二反丛林名也)。
　　氾氾(古文泛同孚剑反广雅泛浮貌也亦氾滥)。
　　渟水(狄经反埤苍水止曰渟也)。
　　泥淖(奴孝反苍颉篇云泥也亦溺也湿也)。

　　第十九卷

　　捶岬(古文磓同都回反投下也下于甲反自上加下也经文作推押非体也)。
　　从咽(又作[嘌-示+土]同于贤反咽喉也经文作咽未见所出也)。
　　蓬勃(蒲公蒲没反广雅勃盛貌也)。
　　奔驰(古文[馬*賁]今作奔同补门反疾[足-口+夭]也释名奔变也有急变奔赴之)。
　　揸掣(又作抯同侧家反广雅抯取也下又作[序-予+挈]同昌制反掣挽也)。
　　拖拽(太何反下又作曳同余世反拖曳牵引也)。
　　涷瘃(古文瘃同知录反谓手中寒作疮也)。
　　拼之(古文抨同补耕反曰弹绳墨为拼也经中作絣字林无文绮也絣非此用)。
　　哮呼(又作唬同呼交反通俗文虎声谓之唬吓吓音呼嫁反)。
　　燎身(又作[(夕/火)*巢]同力鸟力照二反字林燎炙也)。
　　跄踣(七羊反踣今作仆同蒲北反跄动也仆[止/(利-禾+舟)]覆也)。
　　有篅(视专反字林判竹为之盛谷者也苍颉篇作圌时缘反圆仓也经文作簟音单器名也笥也亦盛食器也)。
　　哑或(于假反埤苍哑亦喑也经文作痾于何反病也痾非此义也又作哑音乙白反笑声也并非字义)。
　　如縆(古恒反通俗文大索曰縆縆亦绳也经文作絙非也絙音胡官反)。

　　第二十卷

　　石垛(徒果反通俗文积土曰垛经文作堕非也)。
　　拚舞(又作抃同皮变反说文拊手曰抃也)。
　　[醠-央+片]嵬(五回反忉利诸天子名也)。

　　第二十一卷

　　涓浍(古玄古会反涓涓小流也浍山水出沟广二寻深二仞也)。
　　蛇池(实遮反池名也经中作蛇误也)。
　　穴泉(古文作洤同绝缘反水自出为泉经中作[序-予+泉]或作湶非体也)。
　　呼哈(古文欱[(占@(企-止+米))*合]二形同呼合反说文欱啜也)。

　　第二十二卷

　　梓柏(又作梓同资里反木名也可为琴瑟也梓亦楸也)。
　　异系(古文系继二形同古艺反系缀也系嗣也续也)。
　　拊丐(麸主反谓拊拍也尚书击石拊石是也)。

　　中阿含经第一卷

　　　　玄应撰
　　鸟[口*((┐@一)/豖)](许秽反说文喙口也字从口彖声彖音他乱反)。
　　勇[(辛/豕)*殳](牛既反尚书杀敌为果致果为[(辛/豕)*殳][(辛/豕)*殳]亦有决也)。
　　垩洒(乌各反苍颉篇云白土也尔雅墙谓之垩郭璞曰以白土饰墙也释名垩垩也垩次也先泥之次以灰饰之也)。
　　黏豆(女沾反豆名也)。
　　蔗糖(又作糖同徒郎反以甘蔗为糖也今糖是也)。

　　第二(先不音)


　　第三卷

　　尾髂(古文[暇-日+骨]今作[骨*可]同口亚反埤苍腰骨也经文作骼歌额反骨枯曰骼骼非此义也)。

　　第四卷

　　丽掣(又作掣同昌制反正言丽掣毗此译云细滑也)。
　　魁取(苦回反说文羹汁曰魁经文从木作槐[木*開]二形非体也)。
　　穄米(子曳反苍颉篇大黍也又云似黍而不粘关西谓之靡是也)。
　　杂穬(古猛反说文[蓲-品+一]谷也经中从麦作[麩-夫+廣]近字耳)。
　　箭金(箭镞也关西名箭金山东名箭足或言镝辩异名也)。
　　捡挠(奴教反捡押也挠曲也治箭之称也)。
　　有[衣/十](祖没反说文隶人给事者曰[衣/十]古以染衣题识表其形也方言南楚东海之间或谓[衣/十]为赭郭璞曰言其衣赤也故字从衣)。
　　剬割(声类作剸同之[完-二+公]反说文剬断首也亦截也)。

　　第五卷(无字音)第六卷

　　祭啜(古文[啜-口+示]声类作醊同猪芮反说文啜酻音力外反字林以酒[漠-旲+天]地祭也方言啜[飢-几+責]也)。
　　负摙(力翦反淮南子摙载粟米而至许叔重曰摙担之也今皆作辇)。

　　第七卷

　　粗细(又作粗同错孤反粗大也细小也经文作尘细误也)。
　　脑根(奴老反言脑后玉枕也)。
　　拳搋(又作卷同渠圆反下又作[扠-、]同敕佳反犹手[捐-月+土]也)。
　　腭痛(五各反龂腭也经文作[月*虐]腭二形非体也)。
　　欬嗽(口代苏豆反说文欬逆气也亦嗽也经文作咳欶二形非体也)。
　　喝吐(乙芥反说文喝渴也苍颉篇吐弃也亦写也)。
　　喉闭(闭犹塞也经文作痹俾利反冷痹湿病也医方多作痹喉病也)。
　　痔[匿/虫](直理反下女力反后病也谓湿[匿/虫]也虫食后病也经文作[匿/虫]非体也)。
　　店肆(今作坫同都念反肆陈也言此皆陈物卖买之处也)。

　　第八卷

　　潢池(胡光反潢池也积水曰潢也小曰洿大曰潢也)。
　　碧玉(广雅碧玉青玉说文石之美者也今越[雀/禸]东山出碧玉也)。
　　玳瑁(今作蝳蜎二形古文作[甲*毒][甲*冒]二形同音代妹异物志云如龟生南海中大者如穗蒢背上有鳞将欲煮之其皮则柔随意所作也)。
　　赤石(赤说文云南方色也从大从火古文作[大/火/土]下石说文云山石也在厂之下口象形)。
　　旋珠(字宜作璇辞缘反穆天子传曰春山之宝有璇珠郭璞曰玉类也)。
　　帝麑(或作[鹿/耳]同音迷经中或作低迷或作坁弥皆梵言啭耳)。

　　第十一卷

　　髦马(莫高反青绀色也头如乌此马宝也以毛饰故因以名焉经文从马作[馬*毛]非字体也[馬*毛]音力涉也)。
　　皦洁(古文皦[耳*臬]二形今作皎同公鸟反埤苍皦明净也)。

　　第十二卷

　　铧锹(又作锹同且消反方言赵魏间谓[臿-臼+(凵@(人*人))]为锹也)。
　　鼠伤(始羊反埤苍鼠垤也方言[塚-豖+(一/旦)]垤封伤也)。
　　豌豆(一丸反豆名也经文作宛或作[夗/旦]并非体也)。
　　豍豆(布迷反广雅豍豆[豆*留]豆也经文作蜱非体也)。
　　箩中(音罗字林竹器也广雅箩箕也)。
　　火焫(古文[蓺/火]同而悦反通俗文燃火曰焫亦烧也)。
　　揽彼(又作揽槛二形同力敢反广雅云揽取也说文揽持也)。

　　第十三卷

　　榛莽(助巾反说文木藂生曰榛众草曰莽也)。
　　僻处(匹赤反邪僻也亦隐僻也说文僻僻也)。
　　猩猩(所京反字林能言鸟也知人名也形如豕头如黄鸡今交址封溪有言声如小儿啼字从犬星声也)。
　　捃拾(古文[打-丁+(血/求)]同居运反方言捃取也)。

　　第十四卷

　　手拊(夫主反拊犹拍也尚书击石拊石是也)。
　　煜爚(由掬弋灼反说文煜耀也爚火光也经文作烁非体也)。
　　栌鎟(力都反说文柱上枅曰栌谓柱端方木也栌斗释名栌言都卢负屋也经文从金作炉非体也下宜作磉桑朗反说文磉柱下石即柱础也经文从金作鎟误也础音楚)。

　　第十五卷

　　都梁(案盛弘荆州记云香兰也都梁县名有小山山上悉生兰俗谓兰为都梁即以县名也)。
　　[擇-幸+山]舆(古郎反文集略云相对举物曰[擇-幸+山]也)。
　　罚钱(自连反货财也唐虞夏殷皆有钱经文作錣猪劣反谓杖端铁非此用也)。
　　不啻(施豉反苍颉篇云不啻多也)。

　　第十六卷

　　蜱肆(借音布迷反此译云遣使也)。
　　犁镵(仕监反谓有刀斫凿者也斫音竹角反)。
　　剔肉(又作[猗-可+刀]同他历反刳[猗-可+刀]也通俗云去骨曰剔也)。
　　著蘅(下胡庚反杜蘅香草也谓以草为鬘言其恶也)。
　　两[轗-咸+公](又作辍同子孔反方言关西谓轮为[轗-咸+公]释名云[轗-咸+公]言总入谷中也)。
　　森森(所今反说文言多木长貌也今取其意耳)。
　　自夸(苦华反通俗文自矜曰夸谥法曰华言无实曰夸也)。

　　第十七卷

　　卤橹(字体作椃橹二形同力古下簿旁古反橹大楯也蔡雝独断曰天子大驾出陈卤簿是也)。
　　掷罥(又作罥同古犬反声类云系取也)。

　　第十八卷

　　椷簏(胡谗反说文椷箧也字书木箧也经文从糸作缄非体也下又作篆同力木反竹器也)。

　　第十九(先不音)


　　第二十卷

　　菘菁(思雄反方言亹荛芜菁也郭璞注旧音蜂今江东音嵩字作菘陈楚间曰礼音礼鲁齐之间谓之荛关之东西谓之芜菁荛音饶也)。
　　轻阐(字宜作团徒丸反字林团圆也)。

　　第二十一卷　第二十二卷　第二十三卷(已上并先不音)


　　第二十四卷

　　如蕴(纡文反谓聚草束之以燃火也汉书东蕴乞火是也经文作蒀非也葐蒀盛貌也非今所用也旧音作轨全非也)。

　　第二十五卷

　　破坞(一古反字林小城也通俗文营居曰坞又小障也字从阜也)。

　　第二十六卷　第二十七卷　第二十八卷(已上卷并先不音)


　　第二十九卷

　　节类(力外反通俗文多节曰类亦丝节也经文作戾非义也)。

　　第三十卷

　　缚缴(之若反缴生丝缕也矰之[身*(乏-之+夫)]者也矰音子登反结缴于[乏-之+夫]谓之矰)。
　　牻色(莫江反杂色也说文白黑杂毛牛曰牻也)。
　　鸺狐(许牛反鸺鹠也关西呼训俟山东谓之训狐也)。
　　心悸(古文[序-予+季]同其季反字林心动也)。

　　第三十一卷(先不音)


　　第三十二卷

　　斫剉(且周反说文折伤也剉亦斫也)。
　　麋鹿(莫悲反说文鹿属也以冬至时解角者也)。

