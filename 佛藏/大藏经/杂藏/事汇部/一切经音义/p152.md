<!-- { "loadSidebar": true } -->
　　东胜身洲(在妙高山东面其形圆如满月亦在醎海之中于四洲中此洲人身形殊胜故名身胜洲也)。
　　北拘卢洲(梵语此云高胜亦在大醎海中其形正方定寿千岁无中夭者常受快乐次于诸天故言高胜也)。
　　畟方(上初色反正畟四面齐等也)。
　　竦栗(上相勇反杜注左传云悚惧也考声云心不安也惊也毛诗不戁不悚百禄是总说文从立从束欶也自甲束也恐也下邻吉反郭注尔雅云栗忧戚也孔注尚书危惧也古今正字从心栗声戁音女简反)。
　　赒给(上之由反毛诗传云赒救也郑笺云权救其急也说文从贝周声下金立反顾野王云给犹供也贾注国语给及也足也备也说文相供足也从糸合声也)。
　　懒惰(上兰亶反说文懒懈怠也从女赖声下惰字也已见前释讫)。

　　六波罗蜜多经第八卷

　　惯习(关患反杜注左传惯习也说文作遗亦习也从辵贯声经有作串俗字也)。
　　如翳(于计反韵略云翳目障也考声云目中翳也文字典说从目殹声殹音同上也)。
　　躁动(早到反贾注国语云躁扰也郑注论语不安静也考声云性急也顾野王云躁亦动也说文从足喿声经作躁非也喿音苏到反)。
　　牦牛([日/(夕*ㄗ)]包反山海经云潘侯之山有兽状如牛而四节生毛名曰牦牛郭璞注云牛背膝及胡尾皆有长毛也说文西南夷长髦牛也从牛[牙*ㄆ]声[牙*ㄆ]音力之反胡臆前项下也)。
　　扣击(苦苟反孔注论语云扣亦击也广雅持也从手口声亦作叩下经历反顾野王云击打捶也郑注考工记云拂也说文打支也从手[擊-手]声音同上)。
　　作鐆(随醉反左传云夙驾出鐆杜注云取火具也淮南阳鐆见日则熯而为火也熯音然善反说文从金队声也队音遂经文作燧或作[隊/火]皆俗字也)。
　　蟒蛇(上莫榜反尔雅蟒蛇王郭璞注曰蛇之大者故曰蟒蛇说文从虫莽声莽字说文从犬[卄/廾]声[卄/廾]音同上从重廾经文下从卉俗字误也下射遮反毛诗惟虺惟蛇周易蛇[豸*?]属也考声云毒虫也说文从虫它声它音徒河反经文作蛇俗字也)。
　　墋毒(上楚锦反案经意喻贪欲损害有情善业如大毒药执者食者必当丧命故言墋毒墋犹甚也极毒恶也不可救也说文从土参声参字从彡或从石作碜借用也并从参经文下从小作[參-(彰-章)+小]俗字谬也)。
　　紧池果(上经引反梵语也西国大毒药名也此果端正人见生爱愚夫执之触著即死故喻墋毒也)。
　　刀挑(下体遥反声类挑抉也抉音恚悦反字书抉剜也挑也从手兆声抉亦从手)。
　　无[(甘/肉)*犬]足(伊阎反案经云无[(甘/肉)*犬]足贪求不息如犬甘肉无[(甘/肉)*犬]足也说文从肉从犬也)。
　　[夢-夕+登]瞢(上音[騰-月+舟]考声云瞢[夢-夕+登]卧初起貌也下墨崩反郑注周礼云目无精光不明也杜预注左传云闷也)。
　　湿生(上深入反周易湿浸也说文从水从[茲-卄]土一覆之而有湿经作湿非也)。
　　薜荔多(上[擊-手+卑][門@戈]反下犁帝反梵语饿鬼之总称也)。
　　鸠畔吒(亦梵语鬼名也面如冬菰阴囊最大长时于自[一/(尸@肉)]上担行身亦腥臭)。
　　狭劣(上咸甲反顾野王云狭迫隘不广大也字林狭隘也说文从阜从夹从匚经作狭错用乃是犬马狭习字)。
　　粗犷(上仓胡反说文小篆从三鹿也下古猛反广雅犷强也说文云犬犷恶不可附也从犬广声)。
　　粗歰(下色立反说文云涩不滑也字从四止二止倒书二止正书经从三止非也)。
　　扪摸(上没奔反毛诗注云扪持也声类亦摸也说文从手门声下忙博反方言摸[打-丁+索]摩挲也说文从手莫声经文下从手作摹译经者错用此音谋非此用也)。
　　涛波(道劳反淮南子云涛潮水涌起迁者为涛说文从水寿声也)。

　　六波罗蜜多经卷第九

　　重担(上直用反下耽滥反前文数处己释讫)。
　　憾恨(上含绀反孔注论语憾亦恨也说文从心感声下胡艮反苍颉篇云恨怨也)。
　　映蔽(于敬反潘安仁石榴赋云映照也经文作映音鸟浪反非此义也下[卑-(白-日)]袂反史记云蔽障也说文从草敝声敝音毗袂反)。
　　婀婀(此响梵字上阿字上声短下阿字去声长)。
　　低屈(帝泥反苍颉篇云低俯也博雅垂也说文从人氐声经作[怡-台+互]俗字也氐音同上)。
　　火暖(奴管反俗字也贾注国语暖温也正作暖经作暖非也说文从火从耎)。
　　饲猛(词字反声类饲哺也说文粮也)。
　　飙火(必遥反郭注尔雅云暴风从下而上也说文扶摇风也从风焱声经从二火非也焱音同上)。

　　六波罗蜜多经卷第十

　　微末底(梵语外道名也此梵志是大菩萨示现为外道)。
　　拇指(上谟谱反韵英云拇手足大指也)。
　　菡[卄/閻](上含感反下潭感反毛诗注云未开者曰芙蓉已开者曰菡[卄/閻]经文作菡萏脱略俗字也)。
　　撮磨(上纂活苍活二反广雅云撮持也应[辟-辛+力]注汉书亦三指撮也礼记孔子云今大地一撮土之多是也此言水之聚沫浮幻虚脆不可撮持而磨也说文从手最声下莫何反)。
　　芭蕉(上[栗-木+朔]麻反下子消反王逸注楚辞云香草名也生交址[芸/木]如席煮可纺绩也亦不坚之草也所以经文指以为喻也文字典说二字并从草巴焦皆声也)。
　　络掖衣(上郎各反次音亦正合从肉作腋又音征石反络腋衣者一切有部律中名僧脚崎唐云掩腋衣本制此衣恐污污三衣先以此衣掩右腋交络于左肩上然后披著三衣四分律中错用为覆髆者误行之久矣不可改也)。
　　制底(梵语也古释或名支提或曰招提)。
　　稼穑(上加暇反下所侧反马注论语云树五谷曰稼郑玄注周礼云谓之稼者有似嫁女相生也郑笺诗云[僉*殳]税日穑毛诗传云种曰稼[僉*殳]曰穑说文稼禾之秀实一云稼家事也一云在野曰稼也谷可收也二字并从禾家啬皆声啬音同上也)。

　　一切经音义卷第四十一


　　一切经音义卷第四十二

　　　　翻经沙门慧琳撰
　　音大威德陀罗尼经二十卷
　　大法炬陀罗尼经二十卷
　　十八会瑜伽指归一卷
　　瑜伽护摩一卷
　　分别三十七尊一卷
　　一字顶轮瑜伽一卷
　　法花念诵瑜伽一卷
　　千手眼瑜伽二卷
　　莲花部三十七尊一卷
　　五秘密瑜伽一卷
　　十七尊义释一卷
　　金刚王法一卷
　　金刚爱法一卷
　　多罗瑜伽一卷
　　虚空藏瑜伽一卷
　　如意轮瑜岐一卷
　　大佛顶经十卷
　　方等陀罗尼四卷
　　七佛所说神咒四卷
　　大吉义咒二卷
　　如来藏经二卷
　　右二十一经七十七卷同此卷音。

　　大威德陀罗尼经第一卷

　　　　玄应
　　[喋-口+目]眼(又作[目*聶]同失涉反通俗文一目贬曰[喋-口+目]贬音庄狭反)。
　　睗眼(式亦反说文目疾视也)。
　　眇眼(亡沼反说文一目小也释名目匡陷曰眇眇小也)。
　　矘眼(他莽反字林目无精直视也亦失志貌也)。
　　窅眼(一决反说文目深也)。
　　睽眼(苦携反广苍目少精也说文目不相听也)。
　　睒眼(式[白-日+(丹-、+十)]反弋[白-日+(丹-、+十)]反说文暂视也)。
　　睉眼(子戈似戈二反字林目小也)。
　　睍睴(下殄反下胡本公困二反说文睍目出貌也睴大出目也谓人目大而突出曰睴)。
　　眣眼(徒结反字书目出也经文作垤非经义)。
　　眅多(匹奸匹谏普板三反说文眼多白也)。
　　缭戾(力鸟反下力计反不正也谓纠缭也经文作了力调反脂膫也膫非此义)。
　　疑莿(且渍反方言凡草木刺人关西谓云刺也)。
　　悬臃(又作[雍/月]同于[囗@ㄨ]反喉中肉也释名云膺拥也谓气至拥塞也经文作瓮非也)。

　　第二卷

　　膻臭(说文膻或作膻同失然反羊臭也)。
　　惇直(古文敦同都屯反说文惇厚方言惇信也亦扑也)。

　　第三卷

　　洲潬(徒亶反尔雅潬沙出水谓水内沙堆也经文作埏音延埏道也非字体)。
　　那唏(呼兄反)。
　　婆莆(方禹反)。
　　欣婆(虚斤反)。

　　第四卷

　　恐吓(呼嫁反距人曰吓亦言恐赫或言恐猲皆一义)。

　　第五卷

　　册地(楚责反)。
　　黟荼(一奚反)。
　　虱[齒*齊](所[丮-(舉-與)]反下竹皆反)。

　　第六卷(先不音)


　　第七卷

　　勃喽(力口反)。
　　鞠豆留(渠掬反经文作毬非体也)。
　　呕多(乌后反)。
　　阿履那(此云中山羊正言曷利拏总言獐鹿等名也)。
　　么迦咤(莫可反此云猕猴)。
　　跋诧(来嫁反)。
　　罗毙(蒲计反)。
　　利鈇(方于反莝刃也亦云横斧说文鈇莝斫也公羊传云不忍加之鈇质是也)。
　　嚘喽(于求反)。
　　啰咤(竹嫁反)。
　　娑俞(以朱反)。
　　匕嘶(卑以反下斯奚反)。

　　第八卷

　　指麾(字诂今作撝同欻皮反手指曰麾谓旌旗指麾众也因以名焉)。
　　黝罗(于纠一吊二反从频婆罗至黝罗破此数名也)。

　　第九第十(已上二卷并无音训)


　　第十一卷

　　狗咬(又作[齒*堯]同五狡反中国音也又下狡反淮南音也说文咬啮也经文作骹苦交反胫膝骨也骹非此用也)。
　　毛[並*毛](布莽反谓毛布也字林[罽-厂]之方文者曰[並*毛]通俗文织毛曰[罽-厂]邪文曰[並*毛]经文作[旁*毛]非也)。
　　那娜(乃可反)。
　　歧蹬(音登)。
　　娑喃(女咸反)。
　　蜱犁(父犁反)。
　　[莫/二/?]罗(莫孤反)。

　　第十二卷

　　阉人(于俭反说文阉竖宫中阉昏闭门者也周礼阉十人郑玄云阉精气闭藏者今谓之宦人也主闭户门故曰阉)。
　　覢电(又作睒同式[白-日+(丹-、+十)]反说文暂见也经文作闪窥头也)。

　　第十三卷

　　[肉*且]户(且余反通俗文肉中虫谓之[肉*且]经文作蛆非也)。
　　罗毦(人志反广雅[唐*毛]毦[罽-厂]也织毛曰[罽-厂]也[唐*毛]音唐)。

　　第十四卷

　　婆啉(力南反依字啉聒也谯也)。
　　呞食(又作[齒*可]龄二形同来之式之二反尔雅牛曰[齒*可]谓食已复吐出也)。

　　第十五卷

　　趁逐(丑刃反谓相追趁也关西以逐物为趁也)。
　　謇吃(居展反下居乞反通俗文言不通利谓之謇吃重言也)。

　　第十六卷

　　评论(皮柄反字书评订也订平议也订音唐顶反)。
　　铁[此/朿](作[口*束]又作觜同子累反方言[此/朿]鸟啄也)。
