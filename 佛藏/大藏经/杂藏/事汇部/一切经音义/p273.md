<!-- { "loadSidebar": true } -->
　　聋瞆(古文瞆[貴*頁]二形今作[(豕-一+?)*頁]又作[(利-禾+?)/耳]同牛快反生聋曰瞆聋无识曰瞆也)。
　　宫[利-禾+井](居雄反淫[利-禾+井]次死也男女不以义交者其[利-禾+井]宫男子割势妇人幽闭于宫下真经反罚罪也易也[利-禾+井]法也井为[利-禾+井]法也春秋元命包曰[利-禾+井]字从刀从井井以饮人人入井争水陷于泉以刀守之割其惰欲人畏慎以全命也故字从刀从井也)。
　　阉身(于捡反说文阉竖宫中阉昏闭门者也谓精气闭藏也主闭门户故曰阉也)。

　　婆薮槃豆传

　　　　玄应
　　绂婆(字又作[糸*市]同甫勿反译云子依字绂绶)。
　　撰铭(助脔反撰犹述也广雅撰定也下莫下反铭之言名也书其功于大常也亦镌刻金石以纪功德也)。
　　纰谬(匹毗反礼记一物纰谬郑玄曰纰犹错也下靡幼反谬犹乱也谬误也方言谬讹也说文云狂者之言也从言翏也)。
　　大蓝(力甘反筐属也字林大笿也笿杯笼也纂文大筐也)。
　　馝柯(蒲蔑反馝柯摩罗阿袂多译云正勤)。

　　龙树为禅陀迦王说法要偈

　　　　玄应撰
　　讴歌(又作呕怄二形同乌侯反说文齐歌曰讴广雅讴喜也)。
　　饮酣(古文佄同胡甘反汉书应劭曰不醉不醒曰酣又乐酒曰酣也)。
　　樝掣(古文作柤同侧加反方言樝取也声类五指樝捉也)。
　　饴蜜(又作[飢-几+異][飢-几+以]二形同翼之反说文米糵也方言饴谓之饧饧音似盈反)。
　　驯驯(似均反广雅驯扰也驯善也亦从也说文谓养野鸟兽使服谓之驯也)。
　　瘤瘿(力周反说文瘤肿也肿结不溃散者为瘤声类瘤瘜肉也)。

　　龙树菩萨劝诫王颂

　　　　慧琳撰
　　躁动(上遭到反顾野王云躁犹动也贾注国语云躁扰也郑注论语不安静也文字典说从足喿声喿音同上经从心作懆音草非也)。
　　惨毒(恻锦反考声云甚也毒也说文音千感反训义同从心参声经从玉作[王*參]非也)。
　　号啼(上号高反考声云大哭也说文云呼也从号虎声也经从口作[口*(百-日+ㄎ)]非也下第泥反文字集略云哭而无节也说文号也从口虒声也虒音同上颂中从帝作啼俗用字也)。
　　煻煨(上荡郎反考声灰兼细火也下乌迥反广雅煨熅也说文盆中火也并从火唐畏皆声也)。
　　床箦(下争革郑注礼记文箦谓床也郭注尔雅箦床板也说文床栈也从竹责声也颂中从木从此作枇误也若依字训释甚非经意也故不取也)。
　　啄心(丁角反广雅啄啮也考声云鸟啄也说文鸟食也从口豖声也豖音丑足反颂中从卓作啅非也)。
　　百槊(下山卓反广雅槊矛埤苍云槊长丈八也经作槊字是木名也)。
　　相掐(口洽反埤苍掐抓也古今正字亦抓也从手陷声陷音土高反)。
　　斫顶(丁角反颂文从登作邓俗字也)。

　　宾头卢为王说法经

　　　　玄应
　　荣乐(为明反荣犹光华也光宠也经文作嬫非也)。

　　请宾头卢法

　　　　慧琳撰
　　氍氀(上具愚反下色千反前已重重具训释讫经从叟作[叟*毛]非也)。
　　皆萎(委为反毛诗云无草不[(餐-食)-又+人]无木不萎传曰草木皆有[(餐-食)-又+人]叶也苍颉篇萎黄病也通俗文萎悴恶也声类蔫烟也形声字也烟音于)。
　　被摈(宾印反考声摈弃也从手经从人作傧非经意)。

　　提婆菩萨传

　　　　慧琳撰
　　酬凿(传文作酬酢非正字上酬音仇　凿音昨毛诗注酬劝也尔雅酬报也文字释训云以言对答也说文主客献酬以礼成也或作酬集训云以言答也传文字书酬酢错用非也案酬凿者提婆菩萨以正理酬对外道也古人有言曰不道则不知不凿即不彻故译经者有酬酢文言字非正体今据古今篆隶以正之也)。
　　拊丐(上孚武反顾野王拊犹拍也广雅击也说文从手付声下吁邕反说文匈膺也从勹凶声或作[凶/月])。
　　叩地(口候反考声云[巢-果+(一/自)]至地也经文作扣错用也)。

　　迦丁说当来变经一卷

　　　　慧琳撰
　　徯恋(上奚启反孔注尚书傒待也说文亦待也从彳奚声或作[疏-(梳-木)+(奚-ㄠ+(凵@?))]也)。
　　诋冒(汦礼反苍颉篇诋欺也说文从言氐声经从及作訯非也)。
　　跛蹇(上波我反贾注国语云跛行不正也考声跛蹇也古今正字从足皮声也下揭偃反说文蹇跛也从足寒蹇省声也经从马作骞非也)。

　　胜宗十句义论

　　　　慧琳撰
　　幖帜(上缥遥反前注句经已具训释下昌志反广雅帜番也考声云帜记也以帛长五尺广半幅缀于旗上也古今正字从巾戠声戠音职)。

　　金七十论卷上

　　　　慧琳撰
　　岸褫(迟尔反考声褫落也说文从衣虒声虒音斯)。

　　卷中

　　[竺-二+(勝-月+舟)]绕(上邓能反蔓草也从草从[勝-月+舟])。
　　夜售皮陀(售音仇咒反梵语论师名之也)。
　　[山/黑]习(上吁军反考声风至之貌也又习行已久无如之何说文从[艸-屮]从黑经从草作薰是香草也与经义乖也[艸-屮]音丑列反)。

　　卷下

　　二插(初洽反声类云刺之使人也说文亦刺内也从手臿声插音同上音)。
　　先揲(先叶反顾野王揲谓数也周易揲之也说文阅持也从手枼声音[牒-世+云]也)。
　　如伞(思懒反顾野王伞即盖也古今正字从糸散声懒音兰旦反)。

　　一切经音义卷第七十六


　　一切经音义卷第七十七

　　　　翻经沙门慧琳撰
　　音释迦谱十卷
　　释迦略谱二卷(旧目一卷)
　　释迦方志二卷
　　释氏系录一卷
　　大周经目十五卷
　　已上五集录三十一卷同此卷音。

　　释迦谱序卷第一

　　储宫(上音除副君也即今之太子所居亦谓之春宫也)。
　　舛驳(上川耎反顾野王云差舛不齐也说文对卧也从夕[(巨-匚)*(十/十)]相背也下邦[邈-儿+八]反汉书云白黑杂也说文色不纯也从马爻声夊音知几反[(巨-匚)*(十/十)]音跨谱文作驳俗用字也)。
　　博讯(上补莫反博字从十从甫从寸下音信毛诗传曰讯问也说文从言迅声谱文作谇误也迅音同上)。
　　搏食(上断栾反初食地味未有匕箸而食之故名搏食从手专声文中作揣非也)。
　　薄饼(并郢反古今正字云熬糍也从食并声谱作[麩-夫+并]俗字也糍音慈)。
　　刑笑(霄曜反毛诗传云[竺-二+(犮-乂+又)]侮之也顾野王云为所鄙吝而笑之也古今正字笑喜也从竹犬声谱文作笑俗字也)。
　　糠[禾*會](上正康字也从禾康声康字说文从米康声下公外反苍颉篇云[禾*會]粗糠也说文从禾会声)。
　　懿摩(上衣冀反尔雅云懿美也说文专久而美也从壹恣声谱作懿俗字)。
　　轩暤(上宪言反下豪老反帝糸谱云轩轩辕皇帝也暤少暤也皆古之帝王号也)。
　　大椿(黜伦反古今正字云上古大椿以八千岁为春八千岁为秋经典释文此木生江南以三万二千岁为一年)。
　　摈[蝷-虫](上宾刃反下音尺前杂事律中已释)。
　　摈黜(椿律反范寗集注谷梁云黜退说文从黑出声也)。
　　窥[門@俞](上苦规反下庚朱反说文云窥[門@俞]从门规声考声云[門@俞]亦窥也从门俞声)。
　　瞬动(上尸闰反说文云开合目数摇动也从目从舜说文正作瞚赤作眒)。
　　[夕*巴]转(上于远反说文云夗转卧也从夕卧有节故从[眉-目]也谱文作惋是叹惋字非也[眉-目]音节)。
　　腻吒(上尼利反下乇加反乇音知厄反)。
　　鏺树国(上补未反国名也)。
　　粗犷(掴猛反考声犬悍戾不可附也谱从麦作[麩-夫+黃]是粗麦也非凶犷之字)。
　　愦[朿-木+大](上[(德-彳+王)-心+(衣-〦)]外反苍颉篇云愦乱也说文从心贵声亦回外反下正闹字音铙教反已释讫谱作阓俗字)。
　　翡翠(上肥味反下七醉反字统翠青羽雀也出郁林异物志云翡翠作巢在高树之颠去地七八文夷人稍稍下之令去地七八尺待其子欲成然后取之说文翡赤羽雀也二字并从羽非卒声也)。
　　凫鹥(上补无反毛诗传云凫水鸟也顾野王云即水鸭也说文舒凫鹥也其飞几几从鸟从几几亦声也下益奚反毛诗传云鹥凫属也说文从鸟殹声几音殊殹音乌计反)。
　　髦鬣(上音毛广雅云髦大也说文云发也从髟毛声下廉辄反杜注左传云鬣须也顾野王云鬣者马顶上长毛也说文发鬣也从髟鼠声髟音必遥反鼠音同上谱文作[肆-聿+葛]非也)。
　　歔欣(上许于反顾野王云歔出气也下虚殷反广雅云喜也说文二字并从欠虚斤皆声也)。
　　脚[月*(烏-(舄-臼)+而)](上正脚字从月从谷从节下船耎反说文云[月*(烏-(舄-臼)+而)]足腓肠也从月[月*(烏-(舄-臼)+而)]声也[烏-(舄-臼)+而]音端)。
　　眼睫(尖叶反说文目傍毛也从疌声谱文作睫或作[目*夾]并俗字疌音捷说文作[目*夾])。

　　第二卷

　　浣濯(上桓碗反刘兆注公羊传云濯生练曰涑去旧垢曰浣古今正字从水干声亦作浣谱作浣俗字也下憧角反毛诗传云濯涤也说文浣也从水翟声)。
　　迭代(上田结反杜注左传云迭更也方言迭亦代也说文一曰达也从辵失声达音他计反)。
　　蔚映(上音尉广雅云蔚翳也说文从廾尉声)。
　　床榻(上状庄反正体字也下贪腊反释名云床狭而长者谓之榻古今正字榻平也从木[日/羽][日/羽]音同上)。
　　挑象(上眺聊反声类云挑抉也说文从手兆声抉音渊悦反)。
　　昕赫(上喜斤反说文云昕旦明日将出也从日斤声)。
　　婚娉(匹并反顾野王云娉问也娶妻及礼贤达纳征束帛相问曰娉说文从女[叟-又+ㄎ]声也[叟-又+ㄎ]音匹丁反)。
　　曾眴(玄绢反说文云眴目摇也从目旬声旬音同上)。
　　[木*虖][泳-永+((並-(前-刖))/〡/用)](上褚猪反赌戏也)。
　　手捺(难怛反字林云捺搦也古今正字捏也从手奈声捏音年结反)。
　　拼弓(上普耕反说文拼弹也从手并声或作抨也)。
　　煎忧(上节烟反谱作[火*煎]俗字也)。
　　痿黄(上音萎郑注礼记云痿病也苍颉篇不能行也说文痹也从疒委声)。
　　亲戚(清亦反孔注尚书云戚近也顾野王近所以为亲也说文从戊从菽声也谱作[仁-二+(韱-(人*人)+十)]非也下文惨戚字同也)。
　　颦蹙(上苾宾反下酒育反顾野王云颦蹙忧悲不乐之貌说文云涉水颦蹙也从频卑声谱作颦笑也俗字也)。
