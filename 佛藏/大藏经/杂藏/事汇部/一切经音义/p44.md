<!-- { "loadSidebar": true } -->
　　关键(上古还反说文云以木持门户也从门[聯-耳]古还反声也玉篇云今所谓门檐者也经从弁作閞音弁非也下渠彦反郑众注周礼云管籥也说文键铉音县从金建声也或作闼或从木作楗同方言云自关而东谓之键自关而西谓之钥钥牡也)。
　　匿近(尼栗反尔雅昵亦近也杜注左传匿亲也尔雅昵亟欺记反也考声云亟数也敬也经作[日*(弓/一)]亦遍也)。
　　魁脍(上苦回反下古外反魁师也脍割也并形声字也)。
　　囹圄(上音零下音语周时狱名也)。
　　桎梏(上真日反下古沃反郑注周礼云在足曰桎在手曰梏尔雅梏直也说文桎足械也所以桎地也梏手械也所以告天也并左形右声字也郑玄曰加明梏者谓书名姓及罪于梏而著之也)。
　　如毬(渠尤反字书皮丸也或步或骑以杖击而争之为戏也形声字也经文从匊作鞠俗字也)。
　　开辟(开字从幵音牵下毗亦反说文开辟也从辟并形声字也)。
　　憍高(姜妖反从心从乔作憍正也从右或从有作[憍-(夭/口)+右][憍-(夭/口)+有]并非亦俗字也)。
　　怯下(羌业反玉篇云怯畏劣也或从犬作[狂-王+去]杜林云犬多畏故从犬也)。
　　挑眼(体姚反声类挑抉音渊悦反韵英拨也剔除也说文从手兆省声也)。
　　刖足(元厥反古之刑名也经史互说不同或名腓刑[夗-夕+月]未反或名[骨*(實-毌+(眉-目))]毗胤反刑则皆一也民有越关梁逾城墎为掠盗者其刑刖考声云断足也或作[跳-兆+刖]说文从刀月声也)。
　　频蹙(上毗寅反今省为下精育反或作蹙[貝*(戒-廾+步)]义并同经初第二卷已释也)。
　　阿遮利耶(梵语也唐云轨范师或云受教师旧曰阿阇梨讹也)。
　　纡郁(上妪千考声云萦曲也说文屈也形声字也下熅律反孔注尚书云郁哀思也广雅幽也考声云长思也滞也从林从[午/止]从一[必/下/一]彡)。
　　贬退(彼捡反郑注周礼贬者减也何休注公羊传损也毛诗传坠也或作卑)。
　　柁那(唐那反梵语唐云施古曰檀那一也)。
　　羼底(上察限反下丁以反唐云忍辱或云安忍)。
　　毗利耶(唐云精进或云勇进)。
　　般罗若(梵语讹略也正梵音钵罗二合枳娘二合唐云惠或云智慧)。
　　肴膳(效交反贾注国语云肴俎也毛诗传曰豆实也笺云菹醢也考声云脯羞饼果之属也说文啖也从肉爻声也俗作肴下音善郑玄曰膳善也今之美食曰膳说文从肉也)。
　　车乘(时证反)。
　　车路(上举鱼反释名云古者车音如居言行所以居人也下卢固反释名路亦车也言所以行于道路亦作辂同也)。
　　邀请(幽遥反杜注左传邀要也贾注国语云求也汉书音义云遮也说文从辵敫省声也)。
　　勇励(上羊肿反扬雄太玄经云决而断之勇也谥法曰玄命为仁曰勇知死不避曰勇说文勇气也从力甬声也下力滞反杜注左传云相劝励也古今正字云励勉也从力厉声也)。
　　萨伐若(而者反梵语不正略也正梵音萨嚩枳娘二合唐云一切智旧曰萨婆若也)。
　　髓脑(上虽[此/束]反说文云骨中脂形声字下那老说文头中髓也象形亦形声字从肉[巢-果+(离-禸)]声也说文从匕作[匕*(巢-果+(离-禸))]卫宏单作[巢-果+(离-禸)]也)。
　　[飢-几+氐]糊(上音提从食从氐丁礼反经从互误也下音胡[飢-几+氐]糊即苏中精醇者不论冬夏常清不凝能入人肌肉或从酉作醍醐俗用亦通也)。
　　皓齿(上胡好反尔雅皓白也从自告声也经从曰俗字通用下昌止反象形字也)。
　　纺绩(上芳冈反考声云纠[聯-耳]令紧曰纺下精亦反尔雅绩结也续也说文续也绢也形声字也)。
　　纺线(下先箭反郑注礼云线缕也或作线古字也)。
　　一缕(力禹反缕亦线也)。
　　妒心(都固反郑玄注毛诗云以色曰妒说文妇妒夫也从女户声也经从石作妒误也)。

　　大宝积经第四十二卷

　　邬波柁耶(梵语唐云亲教师古译云和上本是胡语讹略此云博士非正翻)。
　　贮水(知吕反杜注左传贮主也蓄藏之也说文积也从贝宁声也宁音除吕反)。
　　癫狂(上丁坚反韵英云癫病也文字集略云[身*戈]风入藏病或作瘨亦通也)。
　　[病-丙+(雍-〦)]疖(上音邕下音节文字集略云内殨[病-丙+創]也不通为[病-丙+(雍-〦)]又云疖者小[病-丙+(雍-〦)]也考声痤疖也)。
　　疽癣(上七余反集略云久[病-丙+(雍-〦)]为疽下仙演反说文干疡也音易颜氏云今癣有干湿二种)。
　　恶疠(力滞反郑注周礼云疫气不和而为疾也郭璞注山海经云恶创也又音卢大反字书大风病也俗作癞非也说文恶病也从疒音女厄反万省声也有从音罕作厉训用亦别非此义)。
　　洗濯(幢卓反毛诗传曰濯涤也说文浣也从水翟音宅声也)。
　　陶师(唐劳反集训窑也音姚窑烧瓦器土室也正作[匋-山+止]考声云瓦灶也昆吾所作从[午/止]甫苟反勹音包今经中从阜作陶陶丘也相承用亦通也)。
　　挻埴(上商延反宋忠注太玄经挻和也如淳注汉书云击也从手延声从土者非也下时力反孔注尚书云黏土曰埴释名云土黄而细密曰埴埴腻也御注老子亦云挻和也埴土也陶匠和土为瓦缶之器也从土直声也)。
　　凝滴(鱼兢反孔注尚书凝成也郑注礼记坚也易曰履霜坚冰阴始凝也说文水坚也从冫音冰疑声也疑字从匕矢从[甬-用+疋]音所于反下丁历反说文云水率注从水啇声也从帝非也)。
　　泡沫(普包反母钵反水沫)。
　　[亭*支]触(宅庚反或作[尚*殳]揨掁四形并同声类[敲-高+亭]撞也字书从手作揨揨刺也说文阙字从攴亭声也)。
　　贸易(莫候反顾野王云交易也尔雅市也卖也经作贸书讹也说文易财也从贝酉音夗声也)。
　　坏成(配媒反说文瓦器未烧曰坏从土从丕省声也)。
　　非拨(彼未反拨除也)。
　　[馬*橐]驼(上郎各汤洛二反并通字书作[馬*橐]经文作馲非也下达河反或作[駝-匕+止]俗作驼考声云北方胡畜名也郭璞注山海经云[馬*橐]驼背上有肉[宋-木+(文/韋)]力负千斤日行三百里能知水泉之所在并形声字)。
　　呵喝(呼阿反或作诃周礼曰不敬者呵而罚之古文从止作[止/可]下呼遏反经文作喝非也喝音乌介反广苍云喝亦诃也广雅怒也说文大声而怒也从口歇声也)。
　　一镬(黄郭注周礼云煮肉器也广雅鼎也说文[鑴-儿]也音携从金蒦省声也蒦泓虢反)。
　　剉脍(上仓货反玉篇剉斫也下公外反广雅脍割也字统细切生肉也说文细切肉也从肉会声也)。
　　锯解(居御反苍颉篇云截物锯也说文枪榶也从金居声也枪音七羊反榶音唐下庚买反音贾非也)。
　　[((厂@(甘/肉))*犬)/土]笮(上于甲反考声[壓-(日/月)+(甘/肉)]镇也从土厌声也下庄革反或作笮迮说文迫也从竹乍声旧音义云以槽笮出汁也)。
　　鞭杖(补绵反玉篇云用革以朴罪人也考声击也说文驱迟也从革便声也广雅鞭坚也古文作[企-止+文]会意字也)。
　　寱言(霓计反又音迷闭反考声云睡中语也通俗文曰梦中之语曰寱说文瞑语也从梦省臬声也臬音蘖蘖梦者梦也)。
　　愚戆(卓降反又浊巷反音训云无知专愚曰戆考声云精神不爽貌也说文愚也从心[竷-ㄆ+貝]声也[竷-ㄆ+貝]音贡又音绀从章从夅下江反贝也)。
　　愤乱(枎问反下音乱)。
　　愚騃(五骇反苍颉篇无智曰騃方言疲痴也)。
　　顽嚚(上五关反下鱼斤反前音义第三卷般若经第一百八十一中已具释也)。
　　驱役(羌虞反苍颉篇云随后曰驱广雅驱奔也古文作驱逐之也)。
　　邪僻(匹亦反考声云侧也避也误也从人辟声也)。

　　大宝积经第四十三卷

　　逆旅(迎戟反说文迎也从辵丑略反屰声屰音逆今通作[這-言+羊]讹也下力贮反贾逵注国语云旅客也杜注左传云逆旅客舍也说文旅军也五百人也古文作[山/(企-止+?)]从[方*人]于蹇反从二人古从字也经从作旅非也)。
　　中夭(央矫反杜注左传短折曰夭旧音义亦云不尽天年曰夭说文夭屈也从大头曲象形从歹音残夭声也从犬者非也)。
　　羸悴(上力追反说文疾也从羊[嬴-女]声也[嬴-女]音与上同下情遂反苍颉篇云悴忧也或作悴也)。
　　[揵-聿+(疌-人)]慧(情叶反考声揵健也疾也速也揵亦慧也说文从手建声也建音同上也)。
　　嶷然(疑力反字指云仡嶷山峰貌也从山疑声也仡音鱼讫反疑字从匕从矢也)。
　　缭戾(灵鸟反[黎-(暴-(日/共))+(恭-共)]结反)。
　　不伛(纡禹反广雅伛曲也考声曲[要/曰]也尔雅作[佰-白+虫]说文伛偻也从人区声偻音力禹反也)。
　　栽[檎-离+羊](我割反尔雅[檎-离+羊]余也说文或作[檎-离+羊]伐木余也从木[企-止+羊]声经文从[企-止+羊]误也或作木古字木无头象形字也或作蘖从薛从木)。

　　大宝积经第四十四卷

　　悲噎(烟结反说文饭窒字书气塞胸喉食不下也卫宏作饐)。
　　机隥(饥拟反下多亘反案机蹬小坐物也)。
　　黑驳(补角反白黑文间曰班驳貌也)。
　　重担(当监反从手詹省声从木非也)。
　　山狖(由救反集训云似猿猕猴类也楚辞云猿狖之所居苍颉篇云似狸能捕鼠出河西未详此说)。
　　猿猴(上音袁下音侯山海经云堂庭之山多白猿郭璞曰似猕猴而大长臂便捷鸣则声哀又猴说文即獿也今谓之猴孙俗曰胡孙)。
　　蜫虫(上音昆正体作昆文字集略作蜫集训云蜫虫总名下逐融反尔雅曰有足曰虫今经文从省作虫非本字虫音毁也)。
　　不肖(小要反广雅云肖似也类也说文骨肉相似曰肖礼记曰人无德义曰不肖说文从肉小声也)。
　　撮摩(仓捋反韵诠云手撮取也从手从繓声也繓音宗栝反捋音卢括反也)。
　　粗犷(虢猛反已具前释也)。
　　绮绘(墟倚反说文云有文缯也下胡外反孔注尚书云绘五采也郑注论语绘画也或作缋也)。
　　不呰(资此反呰毁也或作訾也)。
　　强戾(下音丽也)。

　　大宝积经第四十五卷

　　蛇蝎(常耶反正体作蛇下轩谒反经作蝎非也蝎音揭义训已具前释)。
　　蚊虻(上音文下莫耕反义训如前第三卷)。
　　忿怼(长泪反考声云[死/心]而且忿曰怼或作怼也)。
　　箭槊(上将线反尔雅箭竹名也郭璞曰似篠而小可以为[乏-之+夫]因名[乏-之+夫]为箭方言云自关而西谓[乏-之+夫]为箭下山卓反广雅槊矛也埤苍云长丈八也矛音莫侯反湔音荐矢音始俗作矢篠庭历反)。
