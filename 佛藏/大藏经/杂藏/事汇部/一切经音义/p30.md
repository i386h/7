<!-- { "loadSidebar": true } -->
　　哆字(说文殆可反字林丑加反丑亚反)。
　　醝字(才何反)。
　　碍易(以豉反易者不难之称也)。

　　第十二卷

　　[狦-(狂-王)+月]兜(先安反即天主也此云正喜一云正知足兜率此云妙足也)。
　　无央(于良反梵言阿僧祇此言无央数也央尽也经文作鞅于两反说文颈靼也鞅非此义靼音之列反)。

　　第十三卷

　　鞞侈遮罗那(蒲迷昌是反此之译云明行足也)。
　　迦惫(又作惫[怡-台+(糒-米)]二形同蒲戒反阿阇世王经云此言世间解也)。
　　适生(三苍古文适这二形同施尺反广雅只适也谓适近也始也)。
　　乞丐(古赖反苍颉篇丐乞行请求也通俗文求愿曰丐字体从人亡言人有止失则行求丐也)。

　　第十四卷

　　蛊道(公户反声类翼者反说文云蛊腹中虫也谓行虫毒)。
　　谴责(牵战反苍颉篇谴呵也广雅谴怒也经文有作诘责广雅诘问也)。
　　盲瞽(公户反无目谓之瞽释名云瞽目眠眠然目平合如鼓皮者也)。

　　第十五卷

　　毒螫(式亦反字林虫行毒也关西行此音又呼各反山东行此音蛆知列反南北通语也音蛆误也)。
　　红缥(匹绕反谓天缥也如帛也青白色也有碧缥有天缥有青缥各以其色所象言之也)。

　　第十六卷　第十七卷　第十八卷(已上三卷无字音训)


　　第十九卷

　　不污(乌故乌莝二反字林污秽也字书污涂也释名云污洿也如洿泥也)。
　　衰耄(字体作[病-丙+衰]同所龟反说文[病-丙+衰]减也礼记年五十始衰衰懈也下古文毫二形今作耗同莫报反礼记八十曰耄注云耄惛[(└@人)/心]也亦乱也)。

　　第二十卷

　　放牧(莫禄反三苍牧养也方言牧[飢-几+卜]也郭璞曰谓牧养牛马也汉书公孙弘牧豕然则牧者畜养之总名非止牛马也)。
　　沮坏(才与反三苍沮渐也败坏也诗云何日斯沮传曰沮坏也经史文作俎侧吕反非也肉几也亦贮醯器也俎非义)。
　　偃蹇(居免纪偃巨偃三反左传偃蹇骄傲也广雅偃蹇夭挢也谓自高大貌也释名偃息而卧不执事也蹇跛蹇也病不能作事今托似此也挢音几小反经文从人作[仁-二+蹇]误也)。
　　傲慢(五到反谓不敬也广雅傲[仁-二+易]也谓轻[仁-二+易]也慢也字从人也)。
　　滋味(古文孖稵二形同子夷反滋益也润也经文从口作嗞说文嗞嗟也)。
　　揆则(集癸反诗云揆之以日传曰揆度也谓度量轨法也)。

　　第二十一卷

　　但三(徒亶反声类但从也徒空也)。
　　祐助(古文[門@右]佑二形同尤救反周易曰自天祐之孔子曰祐者助也天之所助者也)。

　　第二十二卷　第二十三卷(并无字音训)


　　第二十四卷

　　有翅(古文[羽*是][羽*氏]二形同施豉反说文翅翼)。
　　被服(皮寄反被谓被带也服谓施用也)。

　　第二十五卷

　　唐受(徒郎反唐徒也徒空也)。
　　凌[仁-二+易](力缯反三苍凌侵凌也字从冰下或作[改-己+易]今作易同以豉反说文[仁-二+易]轻也苍颉篇[仁-二+易]慢也)。
　　虏掠(古文作卤同卢古反下力著反虏获也服也战而俘获汉书晋灼曰生得曰虏斩首曰获掠略取也谓强夺取也俘音芳于反军所获也)。

　　第二十六卷

　　劲夫(经盛反说文劲强也字体从力巠声巠音古形反也)。
　　恐懅(又作遽同渠庶反遽畏惧也遽亦急也)。

　　第二十七卷

　　级其(羁立反礼记级阶次也左传加劳赐赐一级又云斩首二十三级案师旅斩首一人赐爵一级因名贼首为级也)。
　　觉已(居[希-巾+孑]反觉寤也谓眠后觉也苍颉篇觉而有言曰寤经文作寤二形近字俗作也)。
　　恃是(时止反韩诗无母何恃负也恃亦赖也)。
　　愦[朿-木+大](公对反下女[希-巾+孑]反说文愦乱也韵集[朿-木+大]猥也猥众也字从[朿-木+大]从人经文从门作闹俗字也)。

　　第二十八卷(无字可音训)


　　第二十九卷

　　怨仇(视由反仇对也尔雅仇[信*隹]匹也春秋怨偶曰仇楚辞交怨曰仇皆是也)。

　　第三十卷

　　驾驷(相二反说文驷一乘也穆天子传曰献良马十驷郭璞曰四马驷谓四十匹也)。
　　溉灌(歌赉反说文溉灌也谓灌注也)。

　　第三十一卷　第三十二卷　第三十三卷(已上并无字音训)


　　第三十四卷

　　胞胎(补交反说文儿生裹衣者曰胞也)。

　　第三十五卷

　　奁底(今作奁同力占反苍颉篇盛镜器曰奁谓方底者也)。
　　蚊蚋(而税反小蚊曰蚋说文秦人谓之蚋楚人谓之蚊通俗文蜎化为蚊小蚊曰蚋蜎音血缘反)。
　　绀琉(古闇反青赤色也释名云绀含也谓青而含赤色也)。
　　轮埵(丁果反小累也今取其义经文从耳从玉作睡[王*垂]二形非也)。
　　坚著(驰略反字书坚谓坚牢著相附著也)。
　　逶佗(又作逶迤同于危反下徒何反广雅逶佗[穴/爪]邪也诗传云平易貌也韩诗逶佗德之美貌也[穴/爪]音乌爪反)。
　　不挠(乃饱反说文挠扰也广雅挠乱也字从木也)。

　　第三十六卷

　　豪牦(又作毫同胡高反下古文牦[糸*耒]二形今作[來*毛]同力之反汉书不失毫牦孟康注毫兔毫也十毫曰牦今皆作牦亦由古字通用也然非通用也然非字体也)。
　　庐馆(力居反别舍也释名云寄止曰庐案黄帝为庐以避寒暑春秋去之冬夏居之故云寄止也下古玩反客舍也周礼五十里有馆馆有委积以待朝聘之客字体从食官声今俗亦作馆经文作观城门双阙也观非此义也)。
　　以乐(力各反谓欢悦也下文乐佛及僧以乐众人音读皆同此也)。

　　第三十七卷　第三十八卷(并无字音训)


　　第三十九卷

　　从广(又作纵同足容反小尔雅云袤从长也广扩也诗云撗从其亩韩诗传曰南北曰从东西曰横是也周礼九州之地域广轮之数郑玄曰轮从也广之撗也)。
　　街巷(古鞋反说文街四通道也下作弄同胡绛反三苍街交道也弄里中别道)。
　　连绵(古文联同力钱反广雅连续也合也绵亦连也谓相续不断也字从耳耳连于颊也从丝丝连不绝也)。
　　相和(胡卧反相应也诗云唱予和汝周易鸣鹤在阴其子和之是也)。
　　适无(都历反谓主过也)。
　　玫瑰(字林莫回反下胡魁反石珠也圆好者次玉也说文火齐珠也说文石之美好曰玫圆好曰瑰经文作[王*回]非也)。
　　綩綖(一远反下三苍以旃反相传坐褥也未详何语也)。
　　茵蓐(又作鞇同于人反说文茵车中重席也释名茵车中所坐者也用虎皮为之有文采因以下与相连著也下而欲反三苍蓐荐也)。
　　帏带(音韦苍颉篇帏慊也亦巾也经文或作帷于追反字林在旁曰帷谓张帛障旁也释名帷围也谓自障围也)。
　　惆怅(敕周反下敕亮反说文惆怅失志也亦悲愁也)。

　　第四十卷

　　祠天(似兹反祠祭也尔雅春祭曰祠孙炎曰祠食也)。
　　百乘(古文[入/桀][入/北/車]二形同承证反广雅乘驾也三苍乘载也周礼四马为乘其形曰一车其数曰之乘也)。
　　桥津(子邻反论语子路问津郑玄曰津谓济渡之处)。
　　金牒(徒颊反简牒也说文牒札也小品经作金鍱鍱音以涉反)。
　　娱乐(字诂古文虞今作娱同牛俱反下力各反字林娱亦乐也白虎通曰虞乐言天下之民皆有乐也释名云虞乐言神还乐也)。
　　有棍(孤本反谓转弦者也又今亦名开为棍子者也)。
　　稽留(古奚反说文稽留止也尔疋留久也)。
　　来坌(蒲顿也通俗文[土*孛]土曰坌说文坌尘也)。
　　弥窒(丁结反弥窒耶尼子或作富楼那弥多罗尼子正言富啰拏梅低梨夜富多罗富啰拏此云满是其名也梅低梨夜此云慈是其母姓也富多罗者子也兼从母姓为名故此云满慈子或译云满愿子皆一义也与佛同日而生也)。

　　光赞般若经


　　第一卷

　　　　玄应撰
　　度无极(或言到彼岸皆一义也梵言波罗蜜多是也)。
　　不侥(又作憿同古尧反汉书晋灼云徼遇也侥亦冀求也)。
　　垓劫(古文[多*(厂@火)]奒二形今作垓同古才反数名也风俗通曰十亿曰兆十兆曰经十经曰垓垓犹大数之也)。
　　傅饰(万务反傅犹涂附也傅药傅粉皆是也)。
　　扶蓉(又作芙同附俱反下庾钟反说文扶蕖花未发者萏[卄/閻]花已发开者为扶蓉其实曰花萏音胡感反[卄/閻]徒感反)。
　　[糸*爪]葩(普巴反盛美貌文葩华也)。
　　飘飏(余尚反又余章反谓风所飞扬也)。
　　晃煜(又作煜同由掬反说文晃明也煜耀也埤苍晃光耀炽盛貌也)。
　　八由行(又作游行又作道行或作直行或言八直道亦言八圣道或言正道其义一也)。
　　渐渐(才冉反渐渐犹稍稍经文作渐渐渍误也)。
　　履袜(古文袜或作怽二形同无发反足衣也经文从巾作懱音亡别反单被也帊也懱非字义也)。
　　然尽(才刃反字林草名也本草云荩草可以染流黄作金色生蜀中也)。
　　之谊(字诂古文谊今作义同宜寄反礼记谊者宜也制事宜也谊亦善也理也)。

　　第二卷

　　贫匮(渠愧反郑玄注礼云匮亦乏也毛诗传匮竭也)。
　　嵩高(又作菘同思隆反尔雅山大而高曰嵩今中岳嵩高并依此名)。
　　蚑行(渠支反又音奇谓虫行貌也周书蚑行喘息是也)。
　　蜎蜚(一泉反字林虫貌也动也或作蠉古文翾同呼泉反飞貌也下古书飞皆作蜚同甫韦反蜚谓蜚扬也案汉书注云正月爵大于鸠五色蜚过二月后蜚过池阳是也)。
　　慌惚(呼晃反又作恍虚往反谓虚妄见也惟恍惟惚似有无也汉书音义曰慌惚眼之见也)。
　　两膑(又作髌同频忍反说文膑膝骨也苍颉篇膝盖)。

　　第三卷

　　四凶(又作凶同许恭反放光经作也四结犹四缚也谓贪欲嗔恚戒见取身缚汉书王莽传云固古行其必凶是之也)。
　　惶慌(胡光反谓虚妄见也荒虚也广雅惶惧也遽也苍颉篇惶恐也亦忧悼在心貌也)。

　　第四卷

　　门阃(又作捆同苦本反郑玄注礼云阃门限也说文门橛也)。
　　不瞚(列子作瞬通俗文作眴同尸[門@壬]反服虔云动也说文瞚目开闭数摇动也)。
　　恶师(于各反恶过也所为不善也经文从草作[蕈-早+心]又从人作[價-貝+心]皆非也)。

　　第五卷

　　梨秽(力移反方言色似冻梨也大品经云青想坏想是也)。
　　恢大(又作[多*(厂@火)]同苦回反苍颉解诂云恢亦大也)。
　　三跋致(又作拔同蒲沬反晋言发趣是)。

　　第七卷

