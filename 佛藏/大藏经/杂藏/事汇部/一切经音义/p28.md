<!-- { "loadSidebar": true } -->
　　荏苒(上而枕反考声草弱貌也下而琰反群书字要云草盛貌也案荏苒者渐次相因经历时日谓之荏苒经作[冉-土+(┴/十)]俗字)。
　　欻然(动郁反苍颉篇欻猝起也薛琮曰忽也说文有所吹起也从欠炎声也)。

　　第五百九十三卷

　　白鹭(音路毛诗传曰白鸟也尔雅白鹭舂锄也方言云齐鲁之间谓之舂锄吴地扬州谓之白鹭陆机毛诗鸟兽虫鱼疏云白鹭大如鸡青脚脚长尺七八尾如鹰尾喙长三寸余顶及背上有长翰毛可长尺余参参然郭璞曰今江东人取以为睫离名之为白鹭缞拂于白鹭池侧说经池中多饶此鸟故以为名此池在王舍城北羯兰铎迦竹林园内)。
　　魔罥(决县反亦作[(ㄇ@(企-止))/肙]亦作[罩-卓+繯]考声以绳捕禽兽也韵英系取也案罥者罥索也古今正字云系取也从冈肙音决县反詃声也)。
　　所絷(砧邑反毛诗传曰絷绊也杜注左传云拘絷也从糸音觅执声)。
　　绮谬(上欹倚反明救反)。
　　激磨(经亦反考声水奔射也)。
　　折[冉-土+(久/人)](臣热反左氏传折损也考声摧折也从手从斤声也下红岳反兽[角-土+(人/人)]也隅也正体从刀肉经作角讹也)。
　　大檐(耽绀反)。

　　第五百九十四卷

　　猜疑(上采灾反杜注左传云猜疑也方言猜恨也说文猜恨贼也从犬青声也下鱼期反考声止也贰也未定也古作[肄-聿+匕]亦作[比/欠]今从吴音疏[上/矢]声也)。
　　碱卤(上遐岩反尚书洪范云润下作咸尔雅咸苦也说文北方味也从卤音鲁咸声也经从酉作醎非也咸[啗-口+鹵]地也下卢古反杜注左传云淳卤确薄之地说文西方咸地也从[占@必]省声也[占@必]古西字也)。
　　炫卖(上玄狷反韵英行卖也自矜也或作[彳*言*亍]或作[貝*玄]义同自媒也说文行且卖也从行玄声也下莫廨反集训出物以交易也正体从出作[(廿*├)/(?@貝)]今作卖省也)。

　　第五百九十五卷(无可音训)


　　第五百九十六卷

　　虹霓(胡同反尔雅螮蝀虹也月令季春虹始见孟冬虹始藏不见汉书作虫又音缝说文似虫故从虫音毁工声也古文作羾籀文[工*(奄-大+田)]从电电电也下五嵇反郭璞注尔雅云雌霓也见离骚或作霓尔雅螮蝀谓之雩音于又云霓为挈贰郭璞云挈贰别名见尸子)。
　　护藏(昨郎反)。

　　第五百九十七卷

　　梯蹬(上天堤反贾逵注国语梯阶也说文木阶也从木弟声也下当邓反考声蹬履也韵英践也说文从阜作隥隥邛也从足登声也)。

　　第五百九十八卷

　　撮磨(上窜捋反郎括反考声手撮取也假借字下墨波反考声磨砺也研磨也说文作[石*靡])。
　　空拳(逵袁反考声云手拳也)。

　　第五百九十九卷

　　灰烬(上呼隈反说文云死火也从火又声也下席胤反俗字也正体作[盡-((烈-列)/皿)+火]杜注左传云火之余木也说文火余从火聿声也)。
　　烟焰(宴贤反广疋烟臭也考声火烟也说文火气也从火从垔声也或作烛古文作[宋-木+(栗-木+土)]籀文作[宋-木+((栗-木+土)*欠)]下翼念反说文火微行也正体作爓今从省或作焰火光也汉书作炎假借也)。
　　索缕(桑洛反考声索绳也从市从系音觅作索非也下良至反南楚之人贫衣破弊恶谓之褴缕说文缕线也从糸从娄省声也)。
　　阿逻茶迦逻摩子(梵语外道仙人名也此无正翻)。

　　第六百卷

　　原隰(音习尔雅高平曰原下湿曰隰尚书大传曰隰之言湿也或作[阿-可+習]说文阪下[阿-可+(溼-(泳-永))]也从阜[顯-頁]声也)。
　　凶勃(上许恭反韵粗人也考声凶恶也恐也又上声说文扰恐也从人在凶下春秋传云胄人凶惧是也下蒲没反礼记悖逆也说文悖乱也从心孛声也经从力作勃勃壮也健也亦通也)。
　　喙长(吁卫反说文喙口也)。
　　偃蹇(上于蹇反下建囐反案偃者憍慢也倨慠也)。
　　拘絷(上音俱下知立反囚系人也)。
　　疆界(居强反毛诗传曰疆界也说文作疆疆界也从二田其间象三其界画也或作疆疆并通也)。
　　爱罗筏拏龙王(梵语讹转也梵音正云爱罗转舌上声嚩无可反拏鼻声大龙王名也此无正翻也)。

　　一切经音义卷第八


　　一切经音义卷第九

　　　　翻经沙门慧琳撰
　　音放光般若经三十卷
　　摩诃般若经四十卷
　　光赞般若经十五卷
　　般若钞五卷
　　道行般若经十卷
　　小品般若经十卷
　　右六部经共一百一十卷。
　　同此卷音并玄应撰。

　　放光般若经


　　第一卷

　　　　玄应撰
　　罗阅(以拙反案阿阇世王经云罗阅只晋言王舍城此应讹也正言罗阅揭梨醯罗阅义是断理以王代之谓能断理人民也揭梨醯此云舍中总名王舍城在摩伽陀国中城名)。
　　那术(经又作述同食聿反或言那由他正言那庾多当中国十万光赞经云亿那术劫是也案佛本行经一百千是名俱致此当千万百俱致名阿由多此当千亿百阿由多名那由他此当万亿此应上算也)。
　　叵我(普我反谓倾侧摇动不安也经文作[跳-兆+叵][跳-兆+我]二形或作陂峨二形并未见字所出也)。
　　澹然(徒滥反广雅澹安也经文或作憺淡二形音训并同也)。
　　娑诃(又云娑诃楼陀或云娑婆皆讹也正言索诃此云能忍或言堪忍一言杂会世界也)。
　　习绪(徐吕反尔雅绪余也业也大集经云断习气绪是也)。
　　迦罗越(大品经中居士是也)。
　　甫当(肤武反甫始也当终也言初始发心终竟一种智也)。
　　我曹(又作[(束*束)/日]同自劳反毛诗传云曹群也如淳注史记云辈也)。
　　阿须伦(又作阿须罗或作阿修罗皆讹也正言阿素洛素洛云酒此译云阿者无也亦云非亦云天名无酒神亦名非天经中亦名无善神)。
　　阿惟三佛(此言讹也正言阿毗三佛阿毗此云现三此云等佛陀此云觉名现等觉长安品经言成至佛大品经云一切法一切种同一义也)。
　　六栽(作才反经中亦名触案触能长养心数法栽能长养枝叶花条其义相似因以名焉)。
　　七痛(又作痛痒音弋掌反经中名受是也谓能领纳苦乐故名受也)。
　　倚法(于蚁反住也说文倚犹依倚也广疋倚因也经文从犬作猗非体也)。
　　萨云若(又言萨芸然或言萨婆若皆讹也正言萨伐若此译云一切智也)。
　　俞旬(庾朱反又作由旬或由延又作逾阇那皆一也并讹也正言逾缮那此译云合也应也计合应尔许度量同此方驿逻也案五百弓为一拘卢舍八拘卢舍为一逾缮那即此方三十里也言古者圣王一日所行之里数)。
　　珠玑(居衣反说文珠之不圆者也字书一曰小珠也)。
　　窗向(许亮反诗云塞向墐户传曰向北出牖也广疋牖向也苍颉解诂云窗正牖也牖旁窗也所以助明者)。

　　第二卷(无字可音训)


　　第三卷

　　不惋(乌唤反字略云惋叹惊异也)。

　　第四卷

　　羁他(居猗反释名羁捡也所以捡持制之也)。
　　怛萨阿竭阿罗诃三耶三佛(大品经作多他阿伽度阿罗诃三藐三佛陀同一名也此即十号中三号也但犹梵音轻重耳多陀阿伽度此云如来阿罗诃此云应供三藐三佛陀此云正遍知也)。
　　薜荔(蒲计反下力计反或言卑帝梨或云卑帝梨耶或言闭梨多或作俾礼多皆讹也正言[璊-王+弓]荔多此译云祖父鬼也旧译云饿鬼饿鬼中最劣者也[璊-王+弓]音补蔑反孔雀王经作俾礼多梁言饿鬼是也俾音卑寐反)。
　　邠耨文陀尼子(邠笔贫反又作分耨或作邠耨文陀弗应云富那曼陀弗多罗此译云满严饰女子也明度经云满见子也)。
　　僧那僧涅(应云摩诃僧那僧涅陀旧译云摩诃言大僧那言铠僧涅言著亦云庄饰故名著大铠大品经云大誓庄严是也一云僧那大誓僧涅自誓此皆讹也正言脯那诃此云甲[狦-(狂-王)+月]捺陀或云被或云衣言被甲衣甲也衣音于既反)。
　　不[打-丁+此](侧卖子尔二反谓取著也通俗文掣挽曰[打-丁+此]说文[打-丁+此]捽也谓捽持也大品经作不取是也)。

　　第五卷

　　阅叉(以拙反或云夜叉皆讹也正言药叉此译云能啖人鬼又云伤者谓能伤害人也)。
　　遮迦越罗(正言斫迦罗伐辣底遏逻阇此译云转轮王也)。
　　适莫(都狄反下谟各反谓无人无相也适犹敌也言敌匹也莫犹慕也言慕欲)。
　　无态(他伏三昧名)。
　　窠窟(又作薖同苦和反小尔雅鸡雉所乳谓之窠兔之所息谓之窟不穴居时有而息也战国策云狡兔三窟亦作[土*窟]三昧名)。
　　厌该(古来反该备也方言该咸也郭璞曰该咸备皆也亦三昧也)。
　　种稷(古文[禾*(田/乃)]同子力反稷粟也五谷之长也)。
　　浇濽(上又作[泳-永+(鳥-(烈-列)+木)]同古尧反说文浇灌渍也下又作溅[口*戔]二形同子旦反说文濽相污洒也史记五步之内以血溅大王衣作溅杨泉物理论云恐不知味而唾[口*戔]江南行此音山东音湔子见反)。

　　第六卷

　　繁(薄何反人姓也)。
　　蹉者(粗何反)。
　　峨者(五歌反)。
　　咃者(士何反)。
　　嵯者(作歌反)。
　　虏扈(力古反下胡古反案虏扈自大也谓纵横行也汉书音义曰扈跋扈也谓自纵恣也经文作怙恃也怙非此义经中言憍慢或作贡高是也)。
　　揵陀罗(巨焉反此译云寻香神即乾闼婆是也)。
　　谐耦(胡皆反广雅谐和也耦合也经文作偶[言*禺]非也尚书克谐以[希-巾+孑]注云谐和也耦合也)。

　　第七卷

　　无耦(吴口反耦对匹也大品作等不等是也经文作[言*禺]非也)。
　　须炎(或作须夜摩天此云妙善天又炎摩此云时分须炎摩此言善时分即天主也)。
　　拘翼(此言讹略也姓憍尸迦即释提桓同天帝释同一位名也)。
　　道捡(居俨反谓以道捡心故言道捡大品经云若入声闻正位是也苍颉篇捡法度亦摄也)。
　　四徼(古吊反四门巷也即历中四徼是其事也)。
　　遏绝(于曷反尔雅遏止也今以逆相止为遏苍颉篇遏遮也)。

　　第九卷

　　提和竭(或言提和竭罗此云锭光亦曰然灯佛是也)。
　　尼摩罗天(或云颁蜜陀天此云化乐天亦云乐变化天是也)。
　　波罗尼蜜天(或云婆舍跋提天此云他化自在天是也)。
　　阿波会天(此云光音天亦言极光净天即第二禅第三天经文有从言作譮非也音胡快)。
　　首诃既那天(此云遍净天是第三禅中第二天也以乐净周普故名遍净也)。
　　惟于颇罗天(此云广果天即第三天也凡夫果中此最殊胜故名广果)。
