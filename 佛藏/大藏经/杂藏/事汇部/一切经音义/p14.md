<!-- { "loadSidebar": true } -->
　　有愧生惭(上轨位反下徂含反说文愧亦惭也礼记曰君子不以其所能者而病于人不以人之所不能者而愧于人广雅惭耻也尔雅愧亦惭也说文作愧或作謉聭二体皆古字也)。
　　疮痕(恻霜反韵英疮痍也或作创亦通故作创亦同下胡根反字书伤瘢曰痕说文痕疮肿瘢也从疒艮声也疒音女厄反)。
　　惊骇(上居英反广雅惊起也说文马骇也下谐騃反苍颉篇惊也广雅起也说文从马亥声)。
　　一函(霞缄反字书盛书盛物也今人函书表函等是也)。
　　荏苒(上而枕反考声云草荏苒者渐次相因经历时日谓之荏苒经作苒俗字也)。

　　大般若波罗蜜多经第四百卷

　　箜篌(上音空下音侯乐器名也释名云师延所作靡靡之乐也后出于桑间[濮-(仁-二)+彳]上之空地盖空国之候所存也故名箜篌师涓为晋平公鼓焉郑卫分其地而有也遂号郑卫之音谓之淫乐也)。
　　槽颈(上造劳反下经井反即是箜篌之槽颈及项是也)。
　　绳柲(上常仍反考声索类也本倕作规矩准绳宋忠曰倕舜臣也绳所以取直也广雅绳直也说文绳索也从糸音觅从蝇省声也下骈结反考声拗音厄绞反杜注左传云手柲物也经作批亦通郑注尚书大传云[棍-日+(ㄇ@人)]推也推音他雷广雅[媲-女+巾]戾也转也或从巾作批亦通说文从手秘声也)。
　　奉属(上冯勇反说文奉承也从兀兀音拱从丰丰声也丰音峰下钟欲反杜注左传属托也郑注礼记属系也说文连也从尾蜀声也经作属俗字谬也)。
　　隐蔽(上殷谨反广雅隐翳也谥法曰怀情不尽曰隐包咸注论语云匿也考声藏也说文隐亦蔽也从隐阝声也蔽奄也广雅蔽隐也尔雅窜也郭璞蔽谓逃藏也说文蔽小草貌从草蔽声也敞毗袂反)。
　　羸劣(上力追反考声羸廋极也说文痿也从羊[嬴-女]声也[嬴-女]力卧反下力辍反劣弱也从少力会意字也前经音义第三卷第一百八十一已释)。
　　洒地(沙贾反玉篇云所买反王逸注楚辞云如水之洒地说文音山绮反洒泛也从水丽声也)。
　　坌我(盆闷反韵英云坌尘污也考声尘猥至也说文从土作坋尘也从土分声也下我字说文于身自谓也从手从戈经有从禾作我者非)。
　　淳净(上常伦反经作淳俗字也考声渟渍也郑注仪礼云沃也广雅渍也兹四反说文[淥/皿]音渌从水[古/(畢-田+目)]声[古/(畢-田+目)]音纯也)。
　　轨范(上龟苇反考声车迹也说文车辙也从车从宄省声也宄音鬼下凡黯反尔雅范法也常也考声模也则也说文[車*(乏-之+友)]也盘末反从车从范省声也或作范亦通前经音义第四十六卷已释也)。

　　第四百一卷

　　鹫峰山(齐袖反前圣教序已具释也)。
　　重担(上直勇反又音除用反二音并通下耽滥反广雅担负也考声以木荷物曰担说文手举物也从扌詹声也经有从木作檐檐音阎舍檐字也)。
　　逮得(台耐反尔雅逮与也韵英及也考声作逮亦得及前也典说音义云唐逮也说文正作逮逮及也文字集略音为徒耐反皆相及貌也经有作逯非也逯音绿下登勒反考声得获也亦作[見/寸][見/寸]取也说文云行有所得从彳[見/寸]声也古文作[貝*寸][咒-几+寸][見/寸]三体同音得今俗用皆从[見/寸]作得讹谬)。
　　翘勤(上只遥反尔雅翘危也考声举也说文尾长毛也从羽尧声也下近银反毛苌诗传云勤劳也考声不倦说文劳也从力堇声也音谨前圣教序已释也)。
　　称机(上昌证反郑注礼记称等也韵英称程也贾逵注国语程限也郭璞注尔雅人意好也文字集略云称者知轻重也说文称诠也从禾称声也称昌[卄/丞]反下居依反易曰枢机一发荣辱之主孔氏注尚书云机弩牙也庄子凿木为机有机械者必有机心是也说文主发谓之机从本几声也)。
　　舍轭(于革反经作轭俗字也前经第一已释也)。
　　堪绍怡悦等字(从舍轭已下及如来诸相好字等直至愿颔颊额已见前经三十余字经初第一卷已具训释恐繁不述也)。
　　身分(下扶问反玉篇分限界也说文分别也从八从刀会意字也)。
　　熙怡(上虚饥反下以之反前第一卷已释也)。
　　极[火*(日/出/大/((犀-尸)-牛+十))](下补挍反广雅热也尔雅落也考声烧柴火烈作声也韵英火灹曰[火*(日/出/大/((犀-尸)-牛+十))]灹音摘稼反说文[火*(日/出/大/((犀-尸)-牛+十))]灼也从火[日/出/八/((犀-尸)-牛+十)]声今又说[日/出/八/((犀-尸)-牛+十)]音蒲冒反前经第一卷已释也)。
　　[糸*囟]耎(上西祭反孔注尚书细小也说文微也从系囟声也糸音觅囟音信下而兖反群书字要云耎柔弱也从而从火作耎经从车作软非也前经第一卷中已具释也)。
　　盲者(莫庚反郑众曰无目曰[目*(容-口+又)]瞽[目*(容-口+又)]亦盲也[目*(容-口+又)]音苏走瞍说文云目无眸子曰盲从目亡声也又释亡字亡犹逃也从人从乙音隐隐由匿也人隐曰亡经作亡非也前经第一卷中已具释)。
　　聋者(禄东反左传耳不听五音之和谓之聋杜预曰聋暗也或作聋苍颉篇耳不闻也说文无闻曰聋从耳龙也前经第一卷中已具释)。
　　能听(上乃登反广雅能任也郑注周礼云多才艺也说文能兽也熊属也左传云黄能能音乃来反即其兽也兽之坚中多力故人有材艺者称贤能说文从肉从二匕台声也下体劲反尚书五事四曰听孔氏云察是非也周礼以五声听狱讼求民情也即形色气耳目是为五听也说文听聆也从德音德从耳从壬壬亦声也经作听俗字也)。
　　哑者(鸦贾反考声云口不能言也案哑人虽有声而无词也说文阙古今正字云哑喑也从疒疒音女厄反亚声也经从口作哑非也哑音厄周易笑言哑哑非经义也前经第一卷已具释)。
　　醒悟(星净反国语曰醉而怒醒而喜是也贾逵曰醉除为醒从酉星声也)。
　　好净(蒿报反)。
　　欻尔(挥律反苍颉篇欻猝起也薛琮曰忽也说文有所吹起也前经第一已具释也)。
　　扰恼(上而沼反考声扰搅也孔氏注尚书乱也说文烦也从手从夒夒奴高反经从忧作扰非也前经第二卷中已具释也)。

　　第四百二卷

　　[月*夆]胀脓烂青瘀啄啖骸骨(已上十字已见前经第三卷音义第一卷中具释恐繁不再述也)。
　　[厂@((甘/肉)*犬)]食(伊焰反顾野王曰厌饱足也说文猒饱也礼记曰独乐其志不猒其道也说文从甘从肉从犬会意字也厂音罕前经第三卷中已释)。
　　床榻(上柴庄反广雅栖息自安之具也说文身所安也从木从爿音墙也有作床俗字也下土答反榻亦床也释名床狭而长曰榻前经第一卷中已具释讫也)。
　　欲绍(时绕反尔雅绍继也谥法疏云远继先位曰绍前经第一卷中已具释讫也)。
　　摽击(上匹遥反毛诗传曰摽落也集训云摽损也或从攴作[票*支]弃也攴普卜反说文摽击也从手票声也票必消反经作飘非经义也案郭璞云旋风也说文回风也字书云吹之也)。
　　糠[禾*會](上口即反郭璞米皮也声类从禾从米从康省声也下枯外反苍颉篇[禾*會]篇[禾*會]也前经第三卷中已具训释也)。
　　罥取(癸兖反桂苑珠藂以绳绕系取物谓之罥也或作罥同前经第三卷中已具解释其理)。
　　懈怠(上革卖反下从奈反广雅懈懒也毛诗云夙夜匪懈是也字书云懈亦怠也前经第三已释懈字)。
　　亟作(饥力反)。
　　凶党(许邕反考声凶恶也说文从人在凶下当朗反考声党类也前经中第四卷两字俱释也)。
　　魁脍(上苦灰反孔氏曰魁帅也广雅主也郑注礼记首也王逸注楚辞大也下古外反广雅脍割也案屠割[爿*生]肉之人名为魁脍也说文从鬼斗声也前经第四卷已释两字也)。

　　第四百三卷(别无字可音训)

　　痊除(上七全反考声病差曰痊郭象注庄子云病除谓之痊)。

　　第四百四卷

　　无缺(犬悦反苍颉篇缺亏也说文器破也从[午/止]从决省声者也)。
　　周览(来敢反考声历视周遍观览也)。
　　盲冥(莫并反考声幽暗也说文冥字从日从冖从六冖音觅凡日数十月十六日月初亏渐幽暗故从月从六郭景纯曰冥昧也经多从具从宀作[宜/八]非也前经卷第八已具释[宜/八]字)。
　　掉举(上亭吊反韵英掉动也广雅振也考声动也或作杓下姜语反说文从手与声也前经第八卷具释)。
　　山崖(牙皆反说文高山有崖是也前第九卷已释也)。
　　如燎(力吊反礼记庭烛曰燎也)。
　　抆摩(舞粉反广雅抆拭也楚辞曰孤子吟而抆泪是也古今正字抆字从手文声也或作捪见考声)。
　　衅心(香靳反左传曰观衅而动杜注云衅罪也考声瑕隙也或作衅古字也经作衅俗字也前经第九已释也)。

　　第四百五卷

　　心顷(窥隶反考声顷者少选间也)。
　　不嗅(许救反说文以鼻取气曰嗅前经第九卷已释)。

　　第四百六卷

　　假名(耕雅反字书云不真也考声伪也)。
　　头颈(经郢反韵诠头茎也苍颉篇前曰颈后曰项前经音义第二卷第十一卷已具释也)。

　　第四百七卷

　　文无可训

　　第四百八卷

　　轭取(乌革反字书轭碍也轭缚也)。
　　宝箧(轻颊反文字集略箱类也古今正字箧笥也韵英箱箧也本作箧今加竹周礼盛物之[撼-心]也音咸前经音义第三卷第一百二十八已具释箧字)。
　　若减(耕斩反韩诗减少也杜注左传耗也又音行监反亦通用也)。
　　诘言(企吉反郑注礼记诘为问其罪也广雅责也让也)。

　　第四百九卷

　　征诘(上陟陵反下企吉反)。
　　行相(上下孟反下息亮反)。
　　健行(上渠建反周易刚健也说文健[仁-二+兄]也从人建声[仁-二+兄]音苦浪反王弼曰白强不息也前经第四十一卷中已释)。
　　不眴(玄绢反王逸注楚辞眴视也考声目动也说文目摇也从目[句-口+目]声也经作旬误也玉篇云如今人动目密相成语曰眴本作旬卫宏作訇盷并通前经音义第二经第四十一卷已释)。
　　瑕隙(上胡加反郑注礼记瑕玉之病也广雅瑕裂也玉篇瑕秽也下乡逆反说文壁际孔也隙从阝又从白上下小阝音负经从巢作者非也前经第四十卷中已释也)。
　　翳暗(缨计反方言翳薆也韵英蔽也广雅障也说文华盖)。
　　巢穴(上柴[夕/有]反毛诗惟鹊有巢说文鸟在木上也郑注礼记巢高也象形字也经从果作巢误也下玄血反说文土室易曰上古穴居而野处是也前经音义第二经卷第四十一具释也)。
