<!-- { "loadSidebar": true } -->
　　僧却崎(却正体却字也从卩音节各音强[病-丙+虎]反崎音羌宜反僧却崎梵语唐云掩腋衣)。
　　泥嚩些那(嚩音无割反下桑何反梵语僧方裙也古译曰涅盘僧也)。
　　带襻(普慢反)。
　　为褶(沾蹑反小褺也裙腰褶也)。
　　大贾(音古俗字也坐贩卖物也音加雅反者非也从贝上从[大-一+(土*土)]音古古文估字也)。
　　盥洗(上官短反说文澡手也从臼弓六反从水临皿会意字亦象形皿音明秉反)。
　　寓物(音遇韵诠云寓寄也)。
　　枝派(拍卖反水分流别也从[脈-月]水字见说文)。
　　研核(茎革反说文实也从西西音贾也)。
　　提撕(思奚反案提撕者一一分析善说之也并从手)。
　　逋逸(补胡反广雅云逋窜也苍颉篇云不到也孔注尚书云逋亡也)。
　　拘絷(知立反毛诗传曰絷绊也从糸执声也案絷亦系也)。
　　羁旅(寄宜反广雅羁寄也从[同-(一/口)+人]羁声羁音同上记中从马非此用也下力举反杜注左传云羁旅寄客也说文从[方*人]从从从即古从字也并二人相从之义也)。
　　巡丐(音盖从人从亡丐乞也)。
　　偷食(上音偷韵诠云苟且也)。
　　醇醨(上顺伦反广雅云醇厚也说文不浇酒也记中作醇时用俗字也正从[亨-了+(日/羊)]下音离说文薄酒也并形声字)。
　　絓是(上音卦韵诠云丝结也)。
　　商榷(上赏羊反王弼注周易云商量也谥法曰仁见中外曰商说文以外知内也从冏冏音女滑反从章省声也下音角许叔重注淮南子云杨榷粗略也说文从木隺声隺音同上说文从隹从冖冖音癸营反上欲出冖有从宀者非也)。
　　赭垩(上音者考声云赤色也惭也惭必面赤也下音恶阿各反郭注山海经云垩似土白色考声云涂也从亚从土)。
　　淑慝(上是六反毛诗传云淑善也说文清湛也从水叔声时用作[?*十]非也下他勒反孔注尚书云慝恶也毛诗传湛邪也郑注礼记匿秽也古今正字匿愧也从心匿声)。
　　罹咎(上里知反尔雅罹毒也考声罹遭也被也字书心忧也从[同-(一/口)+人]惟声纵书罪字亦通下求有反孔注尚书咎恶也韵诠云咎过也说文灾也从人从各人各人各者违也会意字也或更从人作倃说文毁也亦通)。
　　其操(草到反韵诠云执志雅正也顾野王云持志贞固也言君子设遇灾[囗@ㄨ]害不失其操或为[喿*ㄆ]字见文部也)。
　　再醮(焦笑反韵诠云行祀祭而独饮酒无酬酢之礼也礼记父亲醮子而命之迎则娶妇之醮也形声字)。
　　篡弑(刍患反说文云逆夺取曰篡从厶篡声下尸至反白虎通云弑犹煞也言臣子杀其君父曰弑说文亦云臣煞君也从杀省式声)。
　　驾驭(鱼据反)。
　　挟毂(嫌颊反毛诗云张我弓挟我矢公羊传云挟弓而去矢说文挟持也)。
　　大橹(音鲁考声云大盾也或作橹橹并同用亦通)。
　　矛楯(上莫侯反下述尹反楯大棑也见字书云)。
　　狷急(上音绢考声云褊急而守分也或作獧古文作[(囟-ㄨ+卄)/心]也守节无为也)。
　　劓鼻(疑器反郑注周礼云截其鼻也孔注尚书云割也或从臬作[利-禾+臬])。
　　荒裔(夷制反杜注左传云裔远也方言云四裔夷狄之[撼-咸+(句-口+夕)]名也说文从衣从冏冏音女滑反)。
　　懦弱(上奴乱反)。
　　摩踵(钟勇反苍颉篇云踵足跟也或从足作踵亦通)。
　　葪罗果(上音计)。
　　般橠娑果(那可反梵语果名也不求字义)。
　　椑柿(上音卑下音事)。
　　垦田(苦很反)。
　　荤陁菜(即人间军达菜也)。
　　[酉*(古/日/羊)]醪(老刀反战国策曰帝女仪狄献酒于禹禹尝之曰后世有以酒亡天下者鞭而遣之亦[日/出/大/米]熟酒也说文云汁滓酒也形声字)。
　　釜镬(胡郭反郑注周礼云煮肉器也说文鑴也音胡圭反亦镬属)。
　　欺诮(齐曜反考声云诮让也笑也)。
　　圮坏(皮鄙反考声毁也摧也韵诠云岸毁也形声字)。
　　[涅-土+(出/大/米)]布(蓬木反韵诠云水自崖而落也考声云水悬流曰瀑布水也)。
　　仿佛(上芳罔反下忿勿反又音芳味反汉书仿佛相似闻见不谛也字书见不审也仿字或从人作仿音用同彿字亦或从人作佛或从心作[弗/心]义同)。
　　谴责(轻战反广雅云谴亦责也苍颉篇云诃也说文谪问也从言遣声也)。
　　濯浣(上音浊毛诗传曰濯涤也毛诗云服浣濯之衣是也广雅濯洗也说文濯浣也从水翟音宅下桓管反毛诗云薄浣我衣笺云谓浣濯之也刘兆注公羊云濯生练曰涑涑音桑候反旧垢曰浣说文濯衣垢也从水干声经中作浣俗字涤音庭历反)。
　　为笴(于旱反尚书大传若射之笴括郑玄云箭篙古今正字从竹可声)。
　　浃辰(子叶反郑众注周礼云浃者从甲至癸谓之浃浃达也)。
　　恇怯(上音筐下欠业反考声云懦也畏也)。
　　隤圯(上队雷反考声云毁也广雅坏也礼记太山其隤乎说文队下也字书邪也从阜贵声字记中作颓非也)。
　　啮其(研结反噬也下形上声字)。
　　靡措(仓素反王逸注楚辞云措安也方言藏也)。
　　齰断(柴窄反史记曰内愧杜门齰舌自杀说文齰啮也或作齰左形右声字也)。
　　宿憾(含暗反恨也)。
　　鬻[出/買](上融宿反俗字也说文正体作[出/買]炫也[出/買]也从贝[峚-土+回]声[峚-土+回]古文陆字也赎字从卖从贝从卖者俗字也下埋懈反从出从买从土者俗字也)。
　　覃思(淡南反毛诗传云覃长也又云延考声及也说文长味也从[日/(口/(十-一+凵))]从咸省玉篇西部下不从卑从[日/(口/(十-一+凵))][日/(口/(十-一+凵))]音候上从西)。
　　捃摭(上君运反古今正字拾也或从鹿从木作[米*(賡-貝+米)]下止亦反古今正字摭亦拾也或从石作拓也)。
　　哂尔(申忍反俗用字古文作弞考声云笑不破颜曰弞意与哂同小笑貌也记中作[迠-口+(同-一)]尔未详音训)。

　　西域记第三卷

　　八国
　　蓊郁(瓮孔反司马相如云蓊郁草木盛貌从草翁声也下恽物反说文草木丛生也从林古文从臼从[午/止]从冂从鬯音敕亮反从彡今时用多从艮从寸非也)。
　　怯懦(上羌业反下奴乱反并见前具释)。
　　谲诡(上詃穴反音决下归委反并见前文广释)。
　　瞢揭厘(上莫崩反次建[卄/(阿-可+辛)/木]反下力知反梵语也城名不求字义也)。
　　阿波逻罗(逻音勒贺反梵语龙王名)。
　　以稸(丑六反玉篇稸积也聚也或从草作蓄形声字)。
　　馈遗(上达位反仪礼荐熟食也说文饷也形声字下唯恚反广雅遗与也顾野王云赠也假借字也)。
　　濯衣(幢卓反考声云濯浣也假借字也洗衣也)。
　　如榻(贪答反广雅榻平也释名土床陕而长曰榻从木[日/羽]声[日/羽]音同上)。
　　津腻(尼利反王逸注楚辞云腻滑也说文上肥也从肉贰声)。
　　萨褒杀地(保毛反梵语)。
　　[此/朿]啄(上醉髓反鸟啄也下音卓圣孔雀王以觜啄石崖泉流见在为天池也)。
　　蹎仆(上丁坚反下蒲北反并见前具释)。
　　自毙(毗袂反考声云顿仆也俗字正作獘)。
　　以饲(词字反顾野王云谓以食供设与人也说文粮也会意字或作饲俗字也)。
　　枳低(上经以反下丁礼反梵语观自在菩萨名也)。
　　縆索(古恒反苍颉篇云縆大索也韵诠云縆急也形声字也)。
　　栈道(柴限反考声云比木于危险处为路名阁道也从木戋声俗字偏梁阁道是也)。
　　椽杙(上长挛反韵诠云所以称屋也从木彖声下音翼尔雅杙刘也[打-丁+戠]也郭璞注云橛也从木弋声)。
　　晃煜(融六反广雅煜炽也埤苍盛貌也说文煜耀也从火昱声昱音同上)。
　　携引(惠圭反韵诠云提携也从手巂声音同上)。
　　抉目(渊悦反通俗文云抉挑也挑音天雕反渊音恚缘反)。
　　乞貣(他勒反郑众注周礼云从人借本[(商-口)/貝]贾也案貣亦借也)。
　　悲耿(耕幸反文字集略耿忧也志不安也从耳说文耳耿耿然从耳从炯省声)。
　　纰缪(上譬毗反下眉幼反礼记曰若一物纰缪则民莫得其死郑玄曰纰犹错也皆左形右声字也)。
　　潜泳(上渐阎反下音泳玉篇云潜沈也泳浮也)。
　　啖之(谈滥反说文啖食也或作啖也)。
　　石龛(坎含反广雅龛盛也案石龛者山岩中浅小石窟也说文龙貌从龙从含省声也)。
　　茔域(上音营下违逼反广雅葬地也说文墓地曰域也并从土从营省声)。
　　党援(圆眷反案援者朋党相护迭为媒援也左传云子无大援要结大援是也左形右声字也)。
　　确不从命(上苦角反易系辞确坚也埤苍从士作塙文字典说从石从搉省声搉音角)。
　　逾邈(上庾朱反广雅云逾远也孔注尚书云逾越也说文越进也从辵俞声下尨剥反王逸注楚辞云邈远方言渐也广也郭注云旷远之貌也古今正字从辵貌声尨音母邦反貌音貌)。
　　为鍱(盐接反广雅鍱铤也字书钉鍱也埤苍柔薄铤曰鍱左形右声字也)。
　　[蝷-虫]逐(上齿亦反顾野王云[蝷-虫]犹疏远也汉书音义云[蝷-虫]不用也广雅[蝷-虫]推也说文却屋也从广屰声俗从厂从干非也屰音逆)。
　　各袖利刃(囚祐反俗字也正体古文从衣从辨作褒部经方言云襦有袖即臂衣也毛诗传曰袖袪也袪袂也今言袖刃者匕手剑伏突也缚鞘于臂下密抽而刺之故谓之袖刃抽音丑留反)。
　　去其帽(毛报反说文从巾冒声也)。
　　惊慑(占叶反说文怖惧从心聂声或作慑)。
　　中馔(音撰马注论语云馔饮食也象施僧食也)。
　　驶河(师厕反急流水也)。
　　伟大(为鬼反伟亦大也)。
　　内厩(鸠右反象马厩枥也)。
　　半笯蹉(音弩梵语国名也)。

　　西域记第四卷

　　一十五国
　　磔迦(上张革反梵语国名)。
　　鄙亵(上悲美反下恬叶反已见前释言语重亵不分明也或音薛考声云亵慢也狎近女人读独音也[尸@兩]也)。
　　孑遗(上音结集训云孑单也韵英云无余也短也说文无右臂也象形字)。
　　栖窜(上音西下仓乱反)。
　　厄险(厄介反韵英云阻塞地也或作隘上狭也下香捡反险阻也)。
　　见擒(渠吟反捉也)。
　　俘囚(上音浮下似由反)。
　　隳废(上馨规反韵英云毁坏也从尔从隋省声也)。
　　缧绁(上力追反下音薛孔注论语云所以拘絷罪人也绁绊也)。
　　瘿尰(上婴郢反下时冗反文字集略云瘿颈肿风水气结为病也种亦头肿也或作种从九重声也冗音辱种反)。
　　秣兔罗(上摩钵反下土固反)。
　　骈罗(上便绵反)。
