<!-- { "loadSidebar": true } -->
　　　　翻经沙门惠琳撰
　　音显宗论四十卷　琳
　　阿毗昙心论四卷　玄
　　法胜阿毗昙心论六卷　玄
　　杂阿毗昙心论十一卷　玄
　　右四论六十一卷同此卷音。

　　显宗论三藏圣教序(前音义最初第一卷首已具训释讫此略而不音)


　　阿毗达磨显宗论第一卷

　　　　惠琳撰
　　派演(上拍卖反广疋云派水自分流也说文云派水之邪流别也从反水隶书作[脈-月]论文从水亦同下延典反贾注国语云演引也韦昭云水土气通为演也苍颉篇云演延也说文云演长流貌也从水寅声也)。
　　为撮(祖活反字林云撮手取也文字典说云三指撮也从手最声也)。
　　痰等(上唐甘反文字集略云疾病也考声云疾胸鬲音格中水病也文字典说从疒女厄反炎声论作淡非也)。
　　蠲除(上决缘反尚书云上帝不蠲也方言云南楚谓疾愈为蠲也说文从蜀益声)。
　　聪睿(上苍红反尚书云听曰聪又作哲考声云聪耳听明审也说文云察也从耳匆声匆音蔟红反下悦惠反尚书云睿作圣郑注礼记云睿思之精也古今正字云睿深明也从[(├/(月-一))*又]从谷省目声[(├/(月-一))*又]在安反)。
　　能袪(去鱼反韩诗外传云袪去也考声云袪却也除也说文从衣去声也)。
　　嚣谤(上虚娇反顾野王云嚣犹暄哗也郑笺诗云嚣众多貌也说文云气出头上也从页[器-犬]声[器-犬]音戢下博傍反考声云谤以言毁人也诅也恶也说文谤毁也从言旁声)。
　　颠坠(上典年反尔疋云颠顶也郑注礼记云颠忧思之貌也说文从页真声也下木类反郭注尔雅云坠犹落也说文作坠从高而下也从阜遂省声也从土者俗字也)。
　　翳瞙(上一计反韵略云翳目障也殹文字典说云翳目病也从目殹声音同上下忙搏反说文膜肉间瞙也从草莫声)。
　　标嘉(上必遥反战国策云举标甚高也广疋云标嘉也文字典说从木票声票音同上也)。
　　伐蹉(下苍何反梵语)。
　　漂有海(匹摇反说文云漂浮也从水票声票音必遥反)。

　　第二卷

　　湿暖(上深入反顾野王云湿润也古今正字云幽湿也从[茲-卄]从一覆土而有水故湿也[茲-卄]古文幽字也论文作湿非也下奴短反说文暖湿也从火耎声耎音而兖反)。
　　等磺([乎*(虎-儿+几)]猛反说文磺铜铁璞也从石黄声)。
　　驼猫(上驮罗反山海经云号山多[馬*橐]驼郭注尔疋云骡驼[馬*橐]驼也背有肉案负千斤知井泉所在也古今正字从马[施-方]声也音陀下夗包反礼记云迎猫谓其食田鼠也顾野王云猫似虎而小人家所养畜以捕鼠也古今正字从豸苗声也论从犬作福俗字通也豸音雉也)。
　　鸱等(上齿之反字书云鸱鸢属也字林字统并云鸱鸟也鸱谓[尨*鳥]鸱也古今正字从鸟氐声[尨*鳥]音[邈-儿+八]讲反氐音底泥反字书又从至作鸱音义皆同)。
　　分析(星历反顾野王云析分也考声云析剖也说文云破木也从木斤会意字也)。

　　第三卷

　　撞击(上浊江反顾野王云撞亦击也广疋云撞刺也说文云撞手击也从手童声迅音信下经亦反孔注尚书云击拊也顾野王云击打也攻也司马彪注庄子击犹动也说文从手[擊-手]声[擊-手]音同上)。
　　窍隙(上轻要反郑注礼记云窍孔也说文云空也从穴敫声敫音叫下卿逆反顾野王云隙穿穴也说文云壁际孔也从阜[光-兀+(日/小)]声[光-兀+(日/小)]音同上)。
　　然藉(情夜反应劭云荐席之藉也说文云藉祭也从草稓声也稓音寂也)。
　　防援(上符亡反郑笺诗云防亦援也说文云防堤也从阜方声也袁愿反国语云为四邻之援也左氏传云要结大援是也说文从手爰声也)。

　　第四卷

　　嗅尝(上休又反论语云三嗅而作说文云以鼻就臭也从鼻臭声臭音丑兽反)。
　　颇胝迦(上破波反中置离反梵语也古译云颇黎似水晶又非水晶然亦其类)。
　　眼睑(劫奄反桂苑珠丛云睑目边皮也文字典说云睑目外皮也考声云睑眼睑也说文从目佥声佥妾阎反)。
　　鸺鹠(上音依下音留即昼伏夜飞以鸣声为名也或曰[薰*鳥][侯*鳥]怪鸟也并形声字)。
　　踌躇(上宙留反下纾庐反考声云踌躇不行也又云徘徊也韩诗外传云搔首踌躇是也古今正字踌躇言犹豫也并从足寿著皆声)。
　　滑涩(上还八反广疋云滑媄也说文云滑利也从水骨声媄音美下森戢反王逸注楚辞云涩难也郭注方言云歰犹[希-巾+ㄙ]也说文云歰不滑也从四止二正二倒或作涩论文从水作涩俗字非也)。
　　荾花(髓遗反考声云荾者胡荾香菜名也说文云荾可以香口也从草夋声也夋音七旬反)。
　　桦木(上华化反考声云桦木名也字书作樗又作檴说文云桦木也从木华声)。
　　指[壺*桑](桑朗反埤苍云[壺*桑]鼓凡木也文字典说文云[壺*桑]鼓身也从壶桑声也壶音胡也)。
　　指[韋*沓](下覃蛤反声类作[打-丁+沓]指[打-丁+沓]也考声云[韋*沓][韋*內]耎貌也[韋*內]音纳古今正字云[韋*沓]不穿也从韦沓声沓音同上又从革作鞜通用也)。

　　第五卷

　　墙堑(上匠羊反顾野王云墙垣也左传云人之有墙以敝恶也说文云墙垣蔽也从啬爿声也啬音使力反爿音墙下千艳反广雅云堑坑也顾野王云今谓城池为堑也古今正字从土斩声也)。
　　齿[月*(遻-(這-言))](下昂各反考声云[月*(遻-(這-言))]龂[月*(遻-(這-言))]也说文作谷音巨脚反谷口阿也象形字论文作[月*(遻-(這-言))]俗字传用也)。
　　手腋(盈益反埤苍云腋在肘后也说文云腋犹胳也从肉夜声也胳音各声)。
　　吞嚼(墙略反淮南子云嚼之无味不能入喉也广雅云嚼茹也文字典说云嚼亦咀也从口爵声咀墙预反)。
　　磁石(字资反埤苍云磁亦石也古今正字云磁石铁石也从石慈声也又作磁)。

　　第六卷

　　谪罚(上嘲革反杜注左传云谪谴也贾逵注国语云谪咎也文字典说云谪责也亦罚也从言啇声啇音的)。
　　勇悍(上容踵反顾野王云勇谓果敢决断也左传云率义之谓勇证法云知[(餐-食)-又+人]不避曰勇说文从力甬声甬音涌论文作勇俗字非也下寒旦反苍颉云悍桀也顾野王云食肉者勇敢而悍也说文悍亦勇也从心旱声桀音虔[卄/(阿-可+辛)/子]反)。
　　[夢-夕+登]瞢(上腾隥反下墨堋反考声云[夢-夕+夌][夢-夕+登]卧初起貌也闷也[夢-夕+夌]音棱杜注左传云瞢闷也文字典说云瞢目不明也从[蔑-戍]从旬旬胡绢反)。
　　瞢愦(上墨崩反下瑰对反苍颉篇云愦乱貌也说文云愦亦乱也从心从贵声也)。
　　顾眄(下眠见反方言云秦晋之间以视为眄也说文云眄斜视也从目丐声也丐绵淀反)。
　　确执(上腔角反韩康伯注周易云确坚貌也字统云确击也坚也考声云确坚固貌也从石隺声也隺音同上也)。
　　傲逸(上敖诰反广雅云傲慢也杜注左传云傲不敬也文字典说云倨傲也从人敖音五高又)。
　　幖帜(上必遥反下鸱至反广雅云帜幡也考声云帜记也古今正字从中戠蒸食反声)。

　　第七卷

　　隁江(上焉幰反顾野王云隁所以畜水也考声云隁塞也古今正字从阜匽声匽音上同论文作堰俗字通用)。
　　僵仆(上脚香反下朋北反考声前倒也声类云僵偾也文字典说云僵亦仆也仆亦僵也并从人疆卜皆声也疆音同上作仆又音赴训同偾甫运反)。

　　第八卷

　　殟遮界(上温骨反梵语也)。
　　[褒-保+可]阿壹伊(上阿可反次阿个反下因逸反并梵语也)。

　　第九卷(无难字可音)


　　第十卷

　　无滥(蓝啖反顾野王云滥亦泛滥也考声云滥假也不谨也失也盗也说文云失评之滥也从水监声也)。
　　宽狭(咸甲反尚书云无自广以狭人也字林云狭犹隘也文字典说云狭迫隘不广也从阜箧声箧谦叶反)。

　　第十一卷

　　花蒂(丁计反考声云蒂果子反叶所糸也说文蒂者瓜果当蒂也从草带也)。
　　咄哉(上敦骨反考声云咄叹也诃也说文云咄举言相谓也从口出声也)。
　　拨世(上般末反左传云拨犹绝也考声云拨却也除也说文云拨活也从手发声)。
　　干燥(苏到反周易云火就燥也说文从火喿声喿音同上)。
　　不烂(阑旦反吕氏春秋云熟而不烂也说文云烂亦熟也从火阑声)。
　　浸润(上子泌反顾野王云浸犹渐也又云浸沈也字书或为[窪-圭+帚]又作浸文字典说浸谓引水之所灌也从水[唚-口]声[唚-口]音且荏反)。
　　力羸(累危反杜注左传云羸犹弱也贾逵注国语云羸病也广雅云羸极也字书云羸疲也说文羸瘦也从羊[嬴-女]声也[嬴-女]音卢和反)。

　　第十二卷

　　才发心(上昨来反考声云才暂也顾野王云才犹仅也音近也古今正字云才浅也从糸毚声毚音士咸反)。
　　若腻(尼利反王逸注楚辞云腻滑也考声云腻有脂垢也说文云肥腻也从肉贰声)。
　　卵[聲-耳+卵](腔角反考声云卵空皮也言其形变留空[穀-(一/禾)+(夕*(ㄗ@、))]也桂苑珠丛云[穀-(一/禾)+(夕*(ㄗ@、))]孚也即鸟夗之外皮也古今正字从卵[穀-禾]声也[穀-(一/禾)]音同上)。
　　蛾蚊(上五何反大戴礼云虫食桑者有丝而为蛾也考声云飞虫也谓其虫变形而飞也说文从虫我声下武分反俗字也字统云作[民/虫]啮人飞虫也说文从虫民声论文作蚊俗字通用之也)。
　　蚰蜒(上以周反下以旃反方言自关东而谓之螾蜒说文蚰蜒亦曰蝘蜒也并从虫由延皆声螾音引蝘音蝘也)。

　　第十三卷

　　蚇蠖(注郭反郭注尔雅云蝍[虫*就]也周易蚇蠖之屈以求伸也说文云蚇蠖者屈伸虫也从虫蒦声于[玃-(目*目)+賏]反蝍音即[虫*就]音子六反)。
　　頞缚界(上安汉反梵语)。
　　左胁(锨业反左传云闻其骈胁也考声云胁者肋也说文云胁在两旁也从肉劦声劦音叶肋音勒)。
　　风飘(匹标反郭注尔疋云飘暴起之风也诗云匪风飘[前-刖+ㄅ]说文云飘回风也从风票声票必遥反论文作飘通用也)。

　　第十四卷(无字可音)


　　第十五卷

　　咀嚼(上才与反上林赋云咀嚼菱藕也苍颉篇云咀犹噍也说文云咀含味也从口且声或作龃下墙略反前第五卷已与训释也)。
　　不揽(勒敢反王逸注楚辞云揽持也顾野王云揽物引类也古今正字揽撮持也从手览声览音同上或作[打-丁+監]古文作揽也)。
