<!-- { "loadSidebar": true } -->
　　旡喆(又作哲悊二形同知烈反尔雅哲智也方言齐宋之间谓智为哲哲明了也)。

　　菩萨行五十缘身经

　　　　玄应撰
　　佛塔(他盍反或云塔婆或作偷婆此云方坟亦言庙一义也经文从革作鞈公匝反橐也亦防污也鞈非此义也)。

　　成具光明定意经

　　　　玄应撰
　　[卄/沃]若(又作沃同于缚反诗传云沃若犹沃沃然也沃柔也湿也亦从下溜出也)。
　　卓荦(力角反谓奇异也)。
　　瞢瞢(莫登反瞢瞢然乱也闷也亦无光也)。
　　真谚(言建反谚俗言也言了别真俗语无疑难也经文从口作喭俗非也)。
　　袖讪(补高反案袖犹扬美之也进也讪谤也)。
　　刬贪(又作铲同初简反广雅刬削也声类云刬平者也)。
　　踬碍(上音致通俗文事不利曰礩限至曰碍经文作缀非也)。
　　潭然(宜作憺徒滥反憺犹安静也深水曰潭音徒南反)。
　　眉毛(美饥反说文目上毛经文作[(尸@目)*毛][共/毛]二形非也)。
　　眼睑(居俨反字略云眼外皮也经文作睫眊二形并非此用也)。
　　諀訿(尔雅资尔反通俗文云难可谓之諀訿经文或作啤呲)。
　　瘦[亭-丁+老](古文[亭-丁+老]耄二形今作秏同莫报反礼记八十曰耄注云耄惛忘也亦乱也经文作[(宋-木+老)/(老*老)][宋-木+老]二形误也)。
　　棚阁(蒲萠反通俗文连阁曰棚棚亦阁也苍颉篇楼阁也谓重屋复道者也)。
　　妐姑(又作伀同之容反释名云俗谓舅嫜名伀言所见敬忌见之伀惧自肃齐也)。
　　盥手(公缓反说文澡手也案凡洒澡物皆曰盥不但手也字从臼水皿上意也)。

　　温室洗浴众僧经

　　　　玄应撰
　　温痹(必二反风痹病也湿病也谓不能行也)。
　　苾芬(又作飶馝咇[舌*必]四形同蒲结反埤苍大香也苾苾然芬芬香也)。

　　诸德福田经

　　　　玄应撰
　　枯槁(古文[歹*高]同苦道反字林木枯也)。
　　迄今(吁讫反尔雅云迄至也)。

　　金色王经

　　　　玄应撰
　　粔[如/米](渠煮反下匿女反苍颉篇粔[如/米]饼饵者也江南呼为膏糫音还字苑粔[如/米]膏糫果也)。

　　大方广如来藏经(晋翻)

　　　　慧琳撰
　　餍意(菩萨名上于艳反)。
　　覆蔽(上若务反贾注国语覆盖也说文从西复声下必袂反杜注左传云敝障也考声云掩也说文从草敝裨袂反声西呼贾反)。
　　皮[禾*會](苦外反苍颉篇[禾*會]糠也字书云[禾*會]粗糠也经作此[禾*會]俗字)。
　　糟糠(上早劳反楚辞云哺具糟歠其酾说文酒滓音缁史反从米曹声下苦纲反郭注尔雅糠米皮也说文亦谷皮也从禾康声经从米作糠俗也)。
　　核内(衡革反顾野王云果实中核也说文从木亥声)。
　　见币(毗袂反郑注礼记云大币所以享先也又曰币帛也说文从敝毗袂反从巾也)。
　　铸师(朱戍反左传铸谓炀阳向反铜为器也又销金也说文从金寿声)。
　　缯蓐(昔烛反声类云蓐荐也郭注尔雅云蓐席也说文从草辱声也)。

　　大方广如来藏经(兴善三藏新译)

　　　　慧琳撰
　　痿瘁(上委为反郑注礼记痿病也说文从疒委声下慈醉反毛诗传曰瘁病也说文从疒卒声疒音女厄反也)。
　　陵没(上力登反字书云或陵字也王逸云陵侵侮慢易也杜注左传云侮我也古今正字从力夌音上同声也)。
　　须蕊(粟逾反说文正体从彡作须彡音衫页音颉象形也经从髟作[髟/眉]俗字也髟音标下而捶反王注楚辞云蕊花实貌也广雅云蕊花也说文从草从三心从糸也)。
　　[兌*皮]去(上丑劣反埤苍云[兌*皮]皮破也说文从皮兑声也)。
　　粟秫(唇律反尔雅云[類-犬+日]粟也说文从禾术声经作[序-予+禾]非也)。
　　怀挟(上户乖反经从心通用说文正字作褱褱挟也从衣[〦/(罩-卓+(二*〡*二))]声下嫌颊反何注公羊云挟褱也尔雅云挟藏也说文持也从手从夹声经从人作侠误也)。
　　金砖(音专埤苍云[鹿*瓦]砖也经从石作砖俗字也说文从瓦专声也[鹿*瓦]音禄)。
　　跳蓦(上徒聊反说文跳跃也从足兆声下萠伯反考声云蓦逾也说文从马莫声也)。

　　演道俗经

　　　　玄应撰
　　给赡(声类或作[飢-几+詹]同时艳反赡助也字书赡足也谓周足也)。
　　[讚-貝+日]八(侧禁反广雅[讚-貝+日]毁也亦谗也一云旁入曰[讚-貝+日]也)。

　　百佛名经

　　　　玄应撰
　　瞿嘘(借音荦俱反)。
　　婆瑳(千我反)。
　　媵德(翼证也)。

　　称扬诸佛功德经下卷

　　　　玄应撰
　　洞清(古文同迵二形同徒贡反案洞犹通过也亦深邃之貌也经文从口作哃非也)。

　　须真天子经上卷

　　　　玄应撰
　　锋遬(苏木反)。
　　[雨/對]陀(徒对反)。
　　暓(止构反)。

　　中卷

　　勇悍(胡旦反苍颉篇悍桀也说文勇亦悍也)。
　　弧弓(户都反说文木也周易黄帝作弦木为弧剡木为矢是也)。
　　建箭(居健反建立也亦树也)。

　　摩诃摩耶经

　　　　玄应撰
　　涵润(胡耽反说文水泽多也诗云[讚-貝+日]始既涵是也)。
　　[金*煞]翮(字林山瘵反谓张翼也淮南子云飞鸟[金*煞]翼许重曰[金*煞]羽而飞也)。

　　除恐灾撗经

　　　　玄应撰
　　沟巷(胡绛反谓须陀洹人也此言入流或言至流今言沟巷者取其流水处也经文作港古项反字略云水分流也即经中云分布果是其义也)。

　　孛经抄

　　　　玄应撰
　　蚑蜂(巨义反声类云多足虫也关西谓[朮/虫]溲为蚑[虫*朮][朮/虫]音求俱反下所诛反)。
　　厮米(析移反厮下也字书厮役也谓贱役也今取其义也)。
　　睚眦(五卖反下助卖反广雅睚裂也说文以为眦目匡也淮南子云嗔目裂眦即其义也)。
　　媟嬻(上相列反下徒木反相狎习谓之媟嬻经文作泄渎非体也)。
　　妖孽(字体作孽同五竭反说文衣服歌谣草木之怪谓之妖禽兽虫蝗之怪谓之孽孽灾也)。
　　鲁钝(力古反论语参也鲁孔安国曰鲁钝也谓人惛钝者也)。
　　吃[口*(刃-、+(孑-了))](宜作[口*刃]同音刃吃肕犹坚鞭也谓人无识也)。
　　辜较(又作搉汉书音义曰辜固也较专也谓规固贩鬻以求利专略)。
　　谯譊(又作哓呶同才妙才焦二反苍颉篇谯云诃也亦娆也谯踧也下女交反譊譊欢呼也广雅譊鸣也说文云恚呼也苍颉篇讼声也)。
　　鸬鹚(上郎都反下才资反说文水鸟也苍颉篇鸬鹚似鶂而黑也鶂音五历反)。

　　不思议光菩萨所说经

　　　　玄应撰
　　雁鸲(又作[鸚-女+隹]同其俱反即[鸚-女+隹]鹆也)。

　　十住断结经第一卷

　　　　玄应撰
　　缠縺(力前反字书縺缕不解也)。
　　戢在(侧立反戢聚也敛也说文藏兵器也经文从手作楫非也)。
　　渗漏(疏荫反渗尽也下漉曰渗渗亦竭也)。
　　阉塞(于俭反闭门人也宜作掩掩藏也蔽也)。

　　第二卷

　　蜜款(又作款同口缓反苍颉篇款诚重也至也说文款意有所欲也)。
　　挥泪(许归反挥洒也说文云挥奋也谓奋振去之也)。

　　第三卷

　　棚阁(蒲萠反通俗文连阁曰棚经文作閛普耕反门声也閛非此义也)。
　　娆固(乃了反下又作怘同古护反三苍云娆弄也烦也谓烦扰戏弄也诸经有作嬲或作[男*男]音同娆摩登伽经作扰蛊音公户反厌蛊也字林蛊音古护反)。

　　第四卷

　　勖勉(虚玉反谓勉励也方言齐鲁谓勉为勖也)。
　　道捡(居俨反大品经云若入声闻正位是也捡摄也苍颉篇捡法摩也)。

　　第五卷

　　騞然(呼馘反騞然忽也义亦与[圭/石]字同音乎觅反[圭/石]然也馘音古麦反)。
　　煻煨(徒郎反下乌回反通俗文热灰谓之煻煨亦熝也广雅煨温也经文作熅于文反烟熅光气也说文郁烟也熅非字体也)。
　　门阈(古文[門@血]同呼域反尔雅柣谓之阈郭璞曰即门限也柣音千结反)。

　　第六卷

　　或奣(鸦猛反明也)。
　　婆搓(千何反或作婆叉河亦云博叉河大池西面河也马口而出流入西海也)。
　　[夢-夕+登]瞢(徒登丁邓二反韵集笑卧极也下亡登反经有作踯憕懵并非体也)。

　　第七卷

　　六湮(于仁反说文湮没也尔雅湮落也亦下也)。

　　第八卷

　　[(爽-(爻*爻)+(目*目))*斗]水(九愚反广雅[(〦/(目*目)/大)*斗]酌也说文[(〦/(目*目)/大)*斗]挹斟也抒也经文作拘非体也或从酉作酙亦非)。

　　第九卷

　　蚑行(渠支巨宜二反谓虫行貌也周书蚑行喘息是也)。
　　哂然(字书作吲或作吹同式忍反三苍小笑也论语夫子哂之马融曰哂笑也礼记笑不至哂郑玄曰齿本曰吲大笑则齿本见也)。
　　愚戆(都绛反说文愚痴也戆也声类韵集音丑巷反)。

　　第十卷

　　遮迦越罗(此译云转轮圣王正言斫迦罗此言轮伐剌底此云转名转轮圣王顺此方语也)。

　　菩萨缨络经第一卷

　　　　玄应撰
　　恭恪(古文恪同口各反恪敬也字林恪恭也)。
　　曩昔(奴朗反尔雅曩久也犹往久古昔也)。
　　尘曀(又作[土*壹]同于计反尔雅终风且曀传曰阴而风曰曀曀亦翳也言奄翳曰光使不明也)。

　　第三卷

　　亘然(歌邓反亘犹坦然也诗云亘之秬秠传曰亘遍竟也秬音巨秠音扶鄙反)。
　　羯毗(或言羯随或曰迦毗或言迦毗此是梵语音讹也此译云迦毗声迦罗者名为好声鸟也)。

　　第六卷

　　侥幸(古尧反下胡耿反侥遇也幸翼庆也俗谓幸为幸幸谓非其所得而得之也)。

　　第七卷

　　贪餮(又作餮同他结反说文餮亦贪也又曰贪财曰饕贪食曰餮)。
　　拘邻(或作居邻或作拘轮皆梵语讹也此云本际则经中尊者了本际尊者智本际皆是也此则娇陈如也)。
　　邠耨(又作分耨或作邠耨文陀弗应云富罗曼陀弗多罗此译云满严饰女或言满见子也)。

　　第九卷

　　苾芬(又作飶馝咇[黍*必]四形同蒲结反埤苍苾火香也诗注云苾苾然芬香也)。
　　阿惟颜(案菩萨十住经云第十阿惟颜住谓一生补处者也)。
　　铲以(叉苋反说文一曰平铁也苍颉篇云削平也)。
　　不泄(思列反泄溢也亦发也广雅泄漏也)。

　　第十一卷

　　超卓(耻骄反跳上车也超越也出前也远也逾也下陟角反卓高也释名云超卓也举脚有所卓越也)。

　　第十二卷

