<!-- { "loadSidebar": true } -->
　　窟中(困兀反文字音义地室也从穴形声字也或从土作堀也)。
　　匮惜(逵位反集训云匮椟也匣也从匚音方贵声也经作匮笔误非也下音昔惜悭也椟音读也)。
　　所亏(跪为反考声伤也落也说文气损也从雐从于或从[前-刖+ㄅ]作亏或从[戲-戈]作[虧-隹+豆]皆正也经从虚作[圬-土+虛]不成字也跪音骙篚反雐音呼郭反[戲-戈]音希也)。
　　祝术(上周救反顾野王云盟祝主于要誓事鬼神以祈福祐也说文从示从人口从兑省易曰兑为巫为口也或作咒或作酬亦通也)。
　　肉团(段峦反毛诗传曰团聚也说文圜也外从囗囗音韦内专专亦声也经文作椯非也音初累反甚乖经义)。
　　爪齿(上庄绞反韵诠云手足甲也说文丮也丮居逆反又云覆手曰爪象形字也经中加手作抓误用也乃是平声抓痒字也或作祄非也下[山/虫]止反说文口龂骨也象口齿之形止声也)。

　　大宝积经第一百七卷

　　仁等可来(经文作行等误也来字从二人本从麦省)。
　　板椑(上班简反正从片作版考声云平阔木也下败埋反亦从片作牌或从木板椑壁也)。
　　匍匐(上步模反下朋墨反考声云手据地伏地也说文手行也伏也并从勹形声字也勹音包)。
　　勇锐(悦慧反顾野王云锐铦也广雅锐刺也说文[卄/(└@人)]也从金兑声也或作鏸音胡相阎反也勇字下从力)。
　　右胁(险业反从肉劦声劦字从三力也)。
　　兜术(上都头反梵语虏质不切也正梵音云睹史多唐云知足前已具释也)。
　　慠慢(敖告反蛮辨反字书慠慢不敬也)。
　　车匿(尼力反悉达太子家人名也)。
　　揵陟(上音干下知力反太子所乘朱鬣白马名也皆梵语也)。
　　障阂(上章让反说文障隔也从阜形声字也经从邑作鄣非也乃郡邑名也又是平声下五盖反俗字也正从石作碍考声隔也止也拒也妨也从石疑声也)。

　　大宝积经第一百八卷

　　修舍佉女(梵语牧牛女名如来初成道之时奉献乳糜者也)。
　　綩綖(怨远反下演烟反前文经第九卷中已具释也衣舞筵之类也)。
　　拍地(普伯反以右手掌拍地警觉地神令证如来往昔苦行真实不虚也)。
　　暂眴(玄绢反考声云开闭目也数摇也从目旬声经作音舜亦通)。
　　佼[服-月+舟](爻教反考声佼字也集训云佼仿像也从人交声也经中多作效误也)。
　　贾人(公午反下文准此音[商/貝]贾也坐贩曰贾音为假者非也)。
　　[矛*(替-曰+貝)]矛(仓乱反韵英云[矛*(替-曰+貝)]鋋也鋋音伤然反前文第五十六中已具释经文作钻牟两字并非也后有持[矛*(替-曰+貝)]刺亦同此音也)。
　　刺杀(清亦反考声云以刀撞也又音此恣反字书杀也伤也箴也从刀朿声朿音次经文作刺俗字也下山札反说文戮也法也从[刀/又]杀声古文煞字也经文作煞俗字谬也)。
　　佉达罗刺(梵语毒树刺名也如此方皂荚类也之)。
　　脚蹋(上姜虐反说文脚胫也从肉郤声郤音强略反经文从去俗字也下徒合反考声践也从足[日/羽]声[日/羽]音他合反经中从翕作踏误也非践蹋字也)。
　　木[(百-日+ㄎ)/皿](字俱反考声[(百-日+ㄎ)/皿]碗之大者一云碗无足曰[(百-日+ㄎ)/皿]经作杇非也是俗器也外道女假以木[(百-日+ㄎ)/皿]系腹谤佛不应用澡浴之器大杇也)。
　　祇洹(胡官反梵语彼方精舍名)。
　　堑中(妻焰反园畔小坑也)。
　　彰露(上音章孔注尚书云彰明也贾注国语云著也考声显也毛诗传云表也说文从彡音所缄反形声也经文从邑作障郡邑名也非此用也)。
　　土块(枯外反或作[凵@士])。

　　大宝积经第一百九卷(贤护长者会第三十九)

　　嫩花(奴钝反考声云小也弱也或作腝)。
　　床榻(上状庄反从木从爿下土合反床狭而长曰榻说文从木[日/羽]声爿音墙[日/羽]音搭)。
　　被褥(上皮媚反论语曰必有寝衣长一身有半孔安国曰今之被也顾野王曰被即衾也下如烛反考声云以缯彩衣毡曰褥被褥皆形声字也)。
　　倚枕(上依里反下之荏反案倚枕者以锦绮缯彩作囊盛耎物贵人置之左右或倚或凭名为倚枕也)。
　　火浣布(桓管反。俗字也。正作浣。考声云浣濯也。以足曰浣以手曰漱。刘兆注公羊传云濯生练曰漱去旧垢曰浣。经文有从貌作[湟-王+儿]非也。谨案山海经括地志十洲记神异经博物志抱朴子等皆说南方炎洲有火林山生不[盡-((烈-列)/皿)+火]之木。其山昼夜大火常然猛风不盛[日/出/大/米]雨不灭。其木皮花皆堪为布。而皮布粗花布细又有火浣兽其形似鼠可重百斤。毛长三四寸色白细如丝。常居火中烔赤如火。时时出外。夷人以水逐而沃之得水即[(餐-食)-又+人]取其毛绩以为布。彼夷人皆衣其衣。经有垢污若以灰水洗终日仍旧不能净。若置于火中烧之与火同赤经二食须出而振之尘去洁白如新因名火浣。抱朴子曰火浣布凡有三种木皮与花及以兽毛[盡-((烈-列)/皿)+火]音祥尽反也)。
　　麻纻(除虑反纻细布也形声字)。
　　姿态(姊思反集训云姿仪也字书云姿媚也苍颉篇云容也说文态也从女次声经文从心作恣非也且是去声纵恣字也乖经意下汤戴反吕氏春秋云态度情貌也考声云意变无恒也说文态恣也从心能声也或从人作[仁-二+熊]也)。
　　艳美(阎渐反俗字也考声云体冶而貌美好而长也正体从盍作艳经文从色作艳俗用非正字冶音野盍音酣[臘-月+骨]反说文盍字从大从血今俗用通从去从皿失之远矣下美字说文美甘也从大从羊羊进膳也与善同也)。
　　调谑(香约反郭璞注尔雅云相嘲戏也谑浪也)。
　　皱眉(庄瘦反经文作[(雪-雨+(雪-雨))*皮]讹谬不正也字统从刍刍音初于反考声云皱皮聚也或曰频眉也说文阙也)。
　　蹙頞(上即育反从戚足声下安割反孟子云举疾首摵頞而相告也考声蹙聚也小貌也或作嘁[貝*蹙]四形皆同苍颉篇云頞鼻上骞也说文鼻茎皱也从页安声或作嗅)。
　　纤长(上相阎反尔雅纤微也说文细也从糸签声也或从女作孅韱音尖)。
　　踝腕(上华瓦反苍颉篇云踝在足侧声类云足外附骨也说文从足从稞省声也下乌灌反俗字也文字集略从肉作腕说文作[拏-女+月]从手[月*又]声[月*又]音一活反古文作[月*拳]郑注仪云掌节也扬雄云腕握也经文作捥亦俗字也)。
　　[女*芺]冶(上夭娇反毛诗传曰[女*芺]少也楚辞云调态[女*芺]丽也广雅[女*芺][女*芺]容也毛诗桃之[女*芺][女*芺]女子庄貌也说文巧也从女芺声也芺音同上经文作[女*(乏-之+友)]俗字从略女玉篇经文并蒲葛反非此义下冶音余者反考声云女人变态也周易上系曰冶容悔淫刘曰冶亦妖也说文从冫台声也冫音冰也)。
　　顾眄(上音固下眠遍反考声云眄衺视也具见前释)。
　　逶迤(上畏为反下以伊反毛诗传曰逶迤行可委曲其迹也汉书云水曲流貌也迤又音徒何反韩诗云逶逶迤迤如山如河德之美貌也言象山河之迂曲考声云缓步徐行也说文并从辵形声字也辵音丑略反俗呼走绕是也)。
　　或凭(凭证反音凭字去声凭几也或作凭经作凭假借非本字也)。
　　匹偶(缤必反。郑注礼记云匹偶也。广雅辈也。毛诗传配也。尔雅合也。淮南子云五尺者中人之常度也。以五乘八五八四十成匹。说文四丈也。从八匚匚者曳八牒成匹俗用作疋非也。此俗疋字乃有四者皆古文奇字中是雅字也或音疏或音疏或音胥。下偶音五狗反。广雅偶谐也偶二也阴之数也。郑注礼记云双也。贾注国语云对也。说文桐人也从人禺声也)。
　　嫡妇(丁历反考声云嫡正长也君也字书云正氶也说文孎也从女啇声也啇字从帝从口作啻孎音丁角反孎谨孎也)。
　　宽圹(上款桓反说文宽屋大也从宀音绵苋声也下苦晃反毛诗传曰圹空也说文大也从土广声经文从日误也)。
　　羹[腕-夗+隹](上更衡反尔雅盐梅谓之羹顾野王云和调五味曰羹说文从[弓*(鬲-┬+十)*弓]作[鬻-米+(烈-列+羊)]亦作[羔/鬲][(弼-百+?)/羊]皆古字也下诃各反王逸注楚[(受-又+ㄆ)*辛]云有菜曰羹无菜曰[榷-木+月]说文从肉隺声也隺音涸经中作臛谬也)。
　　粳粮(上古衡反声类不黏稻也说文稻属也从禾亢声也经中从更作粳俗字也下音良孔注尚书云储食也说文谷也从米量声或作粮粮并俗字)。
　　尘埃(上长邻反庄子云尘埃也说文云行扬土也从鹿从土本作粗古字也从鹿从土今隶书去二鹿略也下埃音哀王逸注楚辞云埃亦尘也苍颉篇云垢风扬尘也说文亦尘也从土矣声也)。
　　楼橹(上勒侯反尔雅云形四方高曰台狭而修曲曰楼说文重屋也下音鲁杜注左传云橹大盾也以拒战敌也或作橹古字也从木鲁声)。
　　窴噎(上音田下烟结反经文从土作填或从因作咽二字并非皆错用也说文窴塞也从穴真声也噎说文云饭窒也音珍栗反考声云气塞胸喉从口壹声或从食作饐亦同也)。
　　卑愻(上卑字说文云从甲从左字统云称甲立于左者卑也会意字也下孙寸反说文愻顺也从心孙声也)。
　　不完(五官反说文完全也从宀音绵元声也有作貌非也)。
　　鞋[韋*蔑](上核皆反俗用非本字也正体从奚作[車*奚]集训云屩也革底而麻系也颜氏证俗音云今内国唯以麻作南土诸夷杂以皮丝及草诸物作之考声云草鞮也音提下晚发反说文云足衣也从韦蔑声也或从革作袜今俗用或从衣从巾从皮作袜袾[巾*(蔑-戍+戊)][占*未]六字韵诠云皆时俗穿凿作之并不可依据也)。
　　靴履(上亦鞋履属也广雅谓之甲沙或谓之[革*索][革*度]皆夷人方言异也集训作[韉-廌+((人/(人*人))/廾)][韉-廌+((人/(人*人))/廾)]鞋也说文阙未知熟是也下履音里前已见释曰赵武灵王好胡服相承至今乃为朝服也)。
　　申缩(所六反韩诗缩[僉*殳]也贾注国语云退也太玄经云止也说文蹙也从糸宿声也糸音觅)。
　　走跳(亭遥反)。
　　卵[聲-耳+(夕*(ㄗ@、))](上栾管反下坑角反[夕*(ㄗ@、)]皮曰[穀-(一/禾)+(夕*(ㄗ@、))]从[夕*(ㄗ@、)][(士/几)*殳]声也)。
　　臂膊(上卑义反从肉辟声下补莫反俗字也正体从骨从博省声也经文从月作膊非也)。
　　腰[月*(大/(舛-夕))](上腰字从肉下苦卦反经作胯俗字也说文作髁训云髀也或作[尸@果]韵英作[月*(大/(舛-夕))]也)。
