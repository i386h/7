<!-- { "loadSidebar": true } -->
　　猩猩(又作狌同所京反知人名如豕人面又似黄狗犬吠也头如雄鸡出交址封溪声如小儿啼知去不知来犬吠知去也)。
　　尸利沙(即是此间合昏树也其树种类有二若名尸利沙者叶果则大若名尸利驶者叶果则小此树时生人间关东下里家误名婆罗树是也)。

　　第六卷(先不音)


　　第七卷

　　荻林(又作藡同徒历反荻草也亦有荻竹)。
　　阿萨阇病(谓不可治)。
　　迦楼那摩诃(此云大迦楼那此云悲言如来功德以那若大悲二法为体也)。
　　[嘌-示+土]尼(又作咽同于坚于见二反此译云鹿王也)。
　　尼拘陀(应云尼拘卢陀此译云无节亦云纵广树)。
　　摩那陀果(此译云醉果也)。
　　频婆果(此译云相思也)。
　　所萦(一琼反萦旋也缠也通俗文收绩曰萦)。
　　不惬(苦颊反广雅惬可之也字林惬快也)。

　　经后序

　　始洎(渠器反汉书云洎前七郡晋灼曰洎至也)。
　　置怀(之是反诗云置彼周行传曰置置也)。
　　祈请(巨衣反诗云以祈尔爵传曰祈求也)。
　　甫尔(方武反释名甫始也广雅甫众也)。
　　辑睦(茨入反尔雅辑和也谓谐和也下又作穆同莫斛反睦敬也美矣也)。
　　负笈(奇急反风土记云笈谓学土所以负书箱如冠箱而卑者也谢承后汉书云负笈随师也)。
　　驱传(知恋反谓转次行也尔雅驲遽传也郭璞曰皆传车驿马之名驲音而质反)。
　　锡圭(思历反下古携反尔雅钖谓锡与也书禹锡玄圭是)。
　　分陕(或冉反公羊传曰自陕以东周公主之自陕以西召公主之说文今弘农陕县古之虢国是也)。
　　硕难(市亦反诗云硕人俣俣传曰硕大也小尔雅云硕远也)。
　　智昕(虚殷反小雅云昕明也尔雅晢察也)。
　　彭汇(胡罪反尚书东汇泽为彭蠡孔安国曰汇回也三苍水回之貌也)。
　　万骃(于身反于巾反人名者也)。
　　猜焉(古文[目*(栽-木+刀)]猜二形今作[怡-台+釆]同粗来反案猜亦名疑也广雅猜惧也)。

　　濡首菩萨无上清净分卫经


　　上卷

　　　　慧琳撰
　　底泓(一宏反说文下深大也广雅云泓深也)。
　　吹噭(又作嘂譥二形同古吊反噭唤也呼也亦鸣也)。
　　螫虫(书亦呼各二反说文虫行毒也经文作赨非体)。
　　躇步(肠于反说文踌躇犹豫也踯躅也)。
　　锭烛(殿定二音声类云有足曰锭无足曰镫)。
　　鹿[阿-可+聚](古文[聚*邑]一形今作聚同才句反广雅聚居也谓人所聚居村邑者)。
　　[木*休]锄(又作薅[木*休]二形籀文作薅或作茠同呼豪反说文除田草曰庥经文作[卄/好]莇非也)。

　　下卷

　　慷慨(正作[怡-台+冗]忾同口葬反下苦代反恍慨大息也亦士不得志者也)。
　　喟然(又作[(├/(同-(一/口)+(共-八)))*又]同口愧反三仓喟叹息也说文大息也论语喟然叹曰何晏曰喟叹声者也)。
　　华孚(或作[共/(百-日+ㄎ)]说文作[(木-(企-止)+((人/人)*(人/人)))/ㄎ]同芳俱诩俱二反方言华[共/(百-日+ㄎ)]盛也齐楚之间或谓之华或谓之[共/(百-日+ㄎ)])。
　　玓瓅(丁历反下字书作[月*樂]同零玓反说文玓瓅明珠色经文的非体)。
　　皓然(又作杲同古倒反埤苍白貌也亦明也灼然明白者也经文作呙音古萤反非也)。
　　歧嶷(巨宜反下语棘反诗传云歧知意也嶷识别也言能匍匐则歧然意有所知也其貌嶷有所别识也亦言六七岁也经文作奇非体之也)。

　　明度无极经


　　第一卷

　　　　玄应撰
　　善业(梵言须菩提或云薮浮帝或言苏部底此译云善实或云善业或云善吉皆一义也言空生者晋沙门康法邃杂譬喻经云舍卫国有长者名鸠留产生一子字须菩提有自然福报食器皆空因以名焉所欲即满后遂出家得阿罗汉道是)。
　　秋露子(梵言舍利弗旧言舍梨子或言奢利富多啰此译云鸲鹆子从母为名母眼似鸲鹆或如秋露鸟眼因以名焉旧云身子者谬也身者舍梨与此奢利声有长短故有斯误或言优波提舍者从父名之也)。
　　不惮(都割反通俗文旁惊曰惮经文作惨怛之怛非也)。
　　赀货(子移反苍颉篇赀财也广雅资货也周礼通货贿也郑玄曰金玉曰货布帛曰贿亦与资同经文作訾訾量訾非此用也)。
　　弘裕(古文裕同瑜句反广雅裕宽缓)。
　　昆弟(又作晜同古魂反尔雅昆后也郭注云谓兄后也方俗异言耳)。
　　沟港(古项反字略云港水分流也今梵言须陁洹是也此言至流或言入流经中或作道迹或言分布今云沟港沟非取其义也经文作遘也)。
　　开士(谓以法开道之士也梵云扶萨又作扶萨或音萨是之事也)。
　　频来(言斯陁含也此云一往来字应误也字宜作顿也)。
　　缘一觉(又云独觉又云缘觉旧经云古佛又言辟支佛又皆梵言讹转也此言辟文迦或云贝支迦此云独觉是也)。
　　应仪道(又云应真或言真人旧云无著果亦云阿罗诃今言阿罗汉皆是一人也)。
　　满祝子(脂育脂救二反即富楼那是也)。
　　除馑(渠镇反旧经中或作除士除女或薰士薰女今言比丘比丘尼是也案分别功德论云世人饥馑于色欲比丘除此受馑之饥想故名除馑又案梵言比丘此云乞士即与除饥馑义同又康僧会注法镜经云凡夫贪染六尘犹饿夫梦饭不知猒足圣人断去贪染除六情饥故号出家者为除馑)。

　　第二卷

　　佞[薛/虫](奴定反謟媚也伪善也说文口材也亦德之称也字从女从仁论语云恶夫佞者此即从女之义左传寡人不佞不能事父兄此即从仁之义下五竭反说文禽兽虫蝗之怪谓之[薛/虫]经文作孽鹿子也又作孽近出字也)。

　　第三卷

　　侄夫(古文佚今作劮同与一反苍颉篇佚荡也侄亦淫也)。
　　将踧(子六反踧[疏-(梳-木)+昔]敬畏也谓恭敬之貌也)。
　　粗捔(汉书班固叙传云捔举职僚孟康注云捔古文粗字音才占反韦昭曰粗略也)。

　　第四卷

　　阿閦(案閦文字所无相承又六反余经作无怒亦云无动或云无怒觉皆义译其名也)。
　　侥幸(又作憿徼二形同克尧反下音幸俗谓幸为之侥幸非其所当而得之小尔雅非分而谓之幸冀望得也徼遇也遇幸得也楚辞愿侥幸以待时谓规求亲求亲遇也礼记孔子曰小人行俭以侥幸是)。
　　哀恸(徒贡反论语颜回死子器之恸马融曰恸哀过)。
　　帷幔(筠龟反下莫旦反字林在旁曰帷在上曰幕说文云幔幕也)。
　　炫煌(胡面反下又作熿同胡[火/几]反光明盛貌也说文炫耀也煌光)。
　　法来(梵云昙无竭或译云法上亦云法镜皆一义也)。
　　毾壁(他答反毛席也施之于壁因以名焉经文作闟非体也)。

　　文殊师利所说摩诃般若波罗蜜多经

　　　　沙门慧琳音
　　金磺(下古猛反广雅云磺强也铁[王*業]谓之磺铅磺谓之链链音连说文铜铁等[王*業]也从石黄声或作磺亦作[金*┤*├]并俗字也)。
　　椎打(上坠追反韵英云掊击也太公六韬云方头铁推重八斤柄长五尺顾野王云所以击物者也说文击也从木佳声经作锤所以击物者也锤俗字也)。
　　疱初生(上庞貌反此说忉利天波利质多罗树花欲开时于其叶间生诸花疱诸天见之众皆欢喜也)。

　　文殊师利所说般若波罗蜜经(第二译)

　　　　沙门慧琳撰
　　赍妙(上济齐反持财以与人也或作赍俗字也)。
　　彻过(上缠列反考声云彻通也迹也道也泄也俗作撤古作彻有作澈是水清澈非此义也)。
　　生疱时(上彭貌反亦作疱树木初生花之貌也)。
　　惯见(上关患反尔雅惯习也或作遦左传作贯借用也)。

　　仁王般若经


　　上卷(后秦鸠摩罗什译)

　　　　沙门慧琳撰
　　九级(金岌反考声阶等也贾注国语云等差也郑注礼记云次也说文从糸及声糸音觅也)。
　　佥然(妾廉反小尔雅云佥同也广雅多也说文皆也从从今音精入反吅音喧并二人即古从字也会意字)。
　　波斯匿王(梵语也唐云月光王此王准经说已证无生法忍菩萨也助佛弘化请问护身护国菩萨行乃至护佛果等甚深法要也)。
　　摩诃衍(梵语也唐云大乘也尔雅云已矣大)。
　　洪音(户公反孔注尚书洪大也形声字也)。
　　城堑(佥焰反顾谓城池为堑顾野王云今城外壕坈也字书云城隍也说文坈也从土斩声或从渐作堑同)。
　　墙壁(匠羊反如后护国道场序中所释下并觅反广雅壁垣也玉篇云室中垣壁也说文从土辟声)。
　　矛盾(上莫侯反郑注礼记云酋矛也说文长二丈建于兵车象形字书并无下述尹反郑注周礼云五盾干橹之属其名未尽闻方言云自关而东或谓之干关西谓之盾说文[盾*(乏-之+(犮-乂+又))]也从厂从十从目象形字也[盾*(乏-之+(犮-乂+又))]音伐今经从木作楯非也乃是栏槛非此鉾楯两字并错用皆非正字)。

　　下卷

　　什物(音十旧音义释云什众也杂也会数之名也资生之物谓之什物也字镜云物即万物也牛为大物天地之起牵牛故物字从牛勿声也)。
　　亡丧(上亡字毛诗传亡无也顾野王云失也死也说文[土*(└@士)]也从人从[囗-┐][囗-┐]音隐[囗-┐]者匿藏之义也经作亡俗字也下桑浪反尚书曰百姓如丧考妣礼记曰玩人丧德玩物丧志郑注云亡失位也说文亡也从哭亡声也哭字从犬从吅吅音喧会意字也亦转注字也今隶书错变犬及亡为衣遂作丧或作[(口*〡*人)/(企-止+(┌/┌/─))]者思丧皆失之远矣知之)。
　　杻械枷[金*(少/日/小)]疮疣(已上六字并后新译仁王经中具说)。
　　乾坤(上强焉反下苦昆反所谓二仪也天地也)。
　　巨海(渠语反方言巨犹大也)。
　　尚殒(字书尚犹也下云敏反考声殒死也或作陨孔注尚书云坠也尔雅落也说文高下也易曰有陨自天也从阜员声也员音云也)。
　　蠢蠢(春尹反毛诗传曰蠢蠢虫动也郭注尔雅云动摇貌也从昆春声昆音昆或从人从心作[怡-台+春]蠢同俗字)。
　　波差忧波差(梵语极虏质不切当也正梵音云坞波索迦坞波斯迦唐云近事男近事女也受持五戒十戒亲近善事师长及善知识)。
　　淡泊(上唐滥反下蒲莫反案淡泊者无味也寂灭也无为也)。
　　彗星(随锐反案彗妖星也左传曰彗者所以除旧布新之象也乙巳占云索索然状如扫帚孛孛然形如粉絮皆逆乱凶索之气也考声箭草也手持甡甡音诜或从竹作彗其星象扫帚故以名之亦会意字也)。
