<!-- { "loadSidebar": true } -->
　　豺狼(仕皆反苍颉训诂云豺似狗白色有爪牙迅揵善搏噬尔疋豺狗足也噬音时制反)。
　　猫狸(又猫同亡朝亡包二反下力其反猫捕鼠者也广疋狸也又曰野狸也)。
　　鸠摩罗多(此云童首谓诸童子中为上首也)。
　　胞胎(补茅反说文胞儿生里也)。
　　洟唾(古文[鼻*弟]同他计反三苍洟鼻液也周易齐咨涕洟自目曰涕自鼻曰洟也)。
　　防援(禹卷反谓守护视卫之言也援亦取字从手也)。
　　颇胝迦(陟尸反亦云娑破迦西国宝名也旧云颇黎者讹略也此云水玉或言白珠大论云宝出山石窟中过千年冰化为颇梨珠此或有也但西国极饶此物彼乃无冰以何为化但石之类耳)。
　　樝掣(又作抯同侧加反下又作摩同充世反释各樝叉也谓五指俱往叉取也掣制也制顿之使顺已也掣亦牵也)。
　　磁石(徂兹反埤苍磁石谓吸铁者也)。
　　拊手(芳主反拊犹拍也广疋拊击也案拊亦抚也)。
　　相糅(古文籾[月*毛]二形同女救反广定糅杂也今以异色物相参曰糅也)。
　　谓向(许亮反三苍向北出牖也向亦窗也)。
　　香荾(又作荽字苑作[卄/綏]同私隹反韵略云胡荾香菜也博物志云张骞使西域得胡[卄/綏]是也今江南谓胡[卄/綏]亦为葫[卄/(敲-高)]音胡析近后改亦为香荾)。
　　桦皮(胡霸反木名也皮可以饰弓者)。
　　冠花鬘(古玩反冠犹著也下梵言摩罗此译云鬘音莫斑反案西国结鬘师多用苏摩那花行列结之以为条贯无问男女贵贱皆此庄严或[巢-果+(一/自)]或身以为饰好则诸经中有花鬘市天鬘宝鬘等同其事也字从髟音所衔反臱声臱音弥然反)。
　　鼓[壴*桑](桑朗反埤苍鼓[杋-、+(、/、)]也字书鼓材也今江南名鼓匡为[壴*桑][杋-、+(、/、)]音五寡反)。
　　指[韋*沓](今作[打-丁+沓]同徒答反说文指[打-丁+沓]韦[打-丁+沓]也今之射[韋*沓]也)。
　　捺落迦(奴葛反受苦处也或言那落迦受罪人也此云不可乐亦云非行谓非法行处也或在山间或大海边非止地下言地狱者一义翻也)。

　　第三卷

　　扇搋半择迦(来隹反旧经论中或言般吒或云般茶迦皆方夏轻重也半择迦此云黄门揔名也其类有五今此第三扇搋半择迦者谓本来男根不备亦不能生子也)。
　　眼睑(居俨反字略云谓目外皮也)。

　　第四卷

　　警觉(古文儆二形同居影反警戒慎也敕解之也亦起也广疋警警不安也备也)。
　　印可(伊振反印信也文记施行所在信用也字从瓜节卩音节)。
　　勇悍(臾肿反下胡且反勇谓雄武果决也谥法曰知死不避曰勇悬命为仁曰勇说文悍勇有力也三苍悍杰也杰谓智出千人也)。
　　不闲(字体作[怡-台+閑]同核艰反闲谓习解之称也惯习工善曰闲也)。
　　音旨(脂以反说文作恉恉意也志也)。
　　未尝(视羊反广疋尝试也暂也光也未尝曾也)。
　　谄诳(丑[白-日+(丹-、+十)]反希其意道其言谓之谄谓倾身以有下也谄亦佞也诳惑也欺也)。
　　挢乱(居夭反谓假诈诳惑也说文挢擅也擅称上命曰挢字体从手从乔今皆作矫也)。
　　烈曰(离折反广疋烈盛也说文烈火猛也)。
　　举恃(古文怖同时止反恃赖也韩诗无母何恃负也)。
　　凌懱(力升反下又作[仁-二+蔑]同莫结反苍颉篇凌侵犯也说文懱相轻[仁-二+易]也)。
　　傲逸(五到反广疋傲慢也不敬也轻偒于人逸于纵也)。
　　焚烧(古文炃焚二形同扶云反说文焚烧田也字从火烧林意也)。
　　唐捐(以专反唐徒也徒空也说文捐弃也)。

　　第五卷

　　半袲娑(乃可反旧言那娑果形如冬爪其味甚甘也)。
　　俱卢洲(此云上胜亦云胜生旧经中作郁单越或云郁怛罗越亦言郁多罗拘楼皆梵音轻重也)。
　　色廛(治连反梵言阿缚遮逻此云市廛礼记井廛而不征郑曰廛谓市物邸舍也廛居也人所居也方言东齐海岱之间谓居曰廛旧云欲行疑误也案梵名行为僧塞迦啰也)。
　　轨范(又作范同音范轨则也范法也谓可为法则亦教人法则也梵言阿遮利邪旧言阿阇梨讹也)。
　　僵仆(居良反下古文踣同蒲北反仰谓之僵伏谓之仆言偃卧前覆也)。
　　愤恚(扶粉反方言愤盈也说文愤满也谓愤怒气盈满也)。
　　殒殁(又作陨同为愍反声类云[(餐-食)-又+員]没也亦坠落也)。
　　达弭罗(弥尔反此云慑授法也)。
　　嗢怛罗(乌没反此云摄受胜胜[歹*夬]耆罗渠矜反此云摄恒沙此皆人名也)。
　　白鹭(来故反白鹭水鸟也头翅背上皆有长翰毛江东取为睫离离骚曰白鹭[纕-(口*口)]音苏雷反)。
　　嗣前(古文嗣同辞利反尔雅嗣继也续也相继续也)。
　　犎胡(妃封反又音封下又作颉咽二形同户孤及脊上有肉鞍如馲驼者曰犎今有此牛形小髆上有犎是也说文胡牛颔垂下也释名胡在咽下垂者)。
　　仍未(又作[言*刀]初二形同而陵反广疋仍重也尔疋仍因也乃也)。
　　中名(弥成反名幖帜也亦所以名质也自命也左传名以制义广疋名成也字从口从夕夕则不相见须口以名之字意也)。
　　文字(上云慈恣反案说文普苍颉造书依类象形故谓之文其后形声相益即谓之字字生也孳乳浸多)。
　　[褒-保+可]阿(乌可谓无义文字也)。
　　嗢遮(乌没反字界也此言合集义界谓字母也)。

　　第六卷

　　羯剌蓝(卢葛反或作羯罗蓝或云歌罗逻皆一也此云疑滑亦言和合谓父母不净如蜜和酪泯然成一于受生初七日中疑滑如酪上疑膏也)。
　　润沃(古文[泳-永+芺]同鸟木反沃犹溉灌也浇也渍也)。
　　诺瞿陀(旧言尼俱陁树或作尼俱律或云尼俱类陁亦言尼拘屡陁亦言尼拘卢陁皆一也旧译云无节一云从广树)。
　　中夭(又作[女*芺]同于矫反说文夭屈也广疋夭折也如物夭折中也字从大象形不申也又不尽天年谓之夭字意也)。
　　鸦足(哑加反言草如鸦足即以为名也)。
　　农夫(古文[(骨-┌+人)-月+廾]莀二形同奴冬反说文正作农耕也今作农俗字也)。

　　第七卷

　　耸干(古文竦悚二形同须捧所勇二反广疋耸上也下公旦反干谓茎本也枝干也)。
　　先兆(除矫反贾逵注国语云兆见形也亦机兆也谓事先见者曰兆也)。
　　占相(之盐反方言占视也亦候也凡相候谓之占占亦瞻也)。
　　咄哉(都杌反字林咄相谓也字书咄叱也比音齿逸反)。

　　第八卷

　　反质(之逸反广疋质问也亦正也)。
　　卵[穀-禾+卵](又作[穀-禾]同口角反[口/矢]会间音哭卵外坚也尚在卵中谓之壳也)。
　　而欻(吁物反苍颉篇云欻猝起也亦忽也)。
　　身才(在灾反才仅也劣也不久也广疋才暂也三苍才微也)。
　　固唯(古文作怘固古护反固必也小尔疋固亦故也)。
　　如札(庄黠反今江南谓斫削木片为柿閞中谓之札或曰柿札柿音敷废反)。
　　星迸(古文跰或作[起-巳+并]同斑孟反迸谓散走也)。
　　嗢柁南(鸟没反下徒我反嗢此言集柁南此云施谓集已施人也字从木也)。
　　琰摩(以[白-日+(丹-、+十)]反或作阎摩罗或言阎罗亦作阎摩罗社又言夜磨卢迦皆是梵音楚夏声讹转也此译云缚或言双世窃谓苦乐并受故以名焉又云缚阎摩此云双罗社此言王兄及妹皆作地狱王兄治男事妹治女事故曰双王也)。

　　第九卷

　　俱胝(陟迟反或言俱致此当亿谓千万也或十万为亿或万万为亿西国俱胝或千万或十亿或百亿而甚不同故存本名耳也)。
　　讫栗枳(居纸反即迦叶佛父王之名也)。
　　讽颂(不凤反下辞用反讽谓咏读也又以声节之曰讽颂赞咏也)。
　　熊马(胡官反说文熊如豕山居冬蛰其掌似人掌名曰蹯音烦)。
　　罴驴(彼宜反尔疋罴如熊黄白郭璞云似熊而长颈似马[肆-聿+尾]高脚猛憨多力能拔木关西名猳憨音呼滥反猳音加)。
　　羯吒私(此爱之别名也)。
　　茅庐(力居反寄止曰庐别舍也黄帝为庐所以避寒暑也春秋云冬夏居之)。
　　键南(渠偃反旧云伽诃那此云坚厚至第四七日肉团方坚厚也)。
　　閟歰(鄙[〦/異]反诗云我思不閟传曰閟闭也亦不从也下作涩同所立反谓不滑也字从四止二倒二正即不通字意)。
　　医者(于其反说文治病工也医之性得酒而使药非酒不散故字从酉殹胝人声也殹于奚反或作医二形并俗字也)。
　　婴儿(于盈反三苍女曰婴男曰儿释名云人始生曰婴儿胸前曰婴抱之婴前而乱养之故谓儿也)。
　　睒未梨(式染反滑草也用之洗手甚滑泽也)。
　　溃烂(古文殨同胡对反苍颉篇溃旁决也说文溃漏也)。
　　叵观(普我反三苍云叵不可也反正为受反可为叵皆字意)。
　　为述(唇聿反孔子曰述修也案述训其义理也尔疋述修也修行也)。
　　涕泪(他礼反诗云涕泗滂沱泣也自鼻曰涕自目曰泪广疋涕泣泪也)。
　　离系(亦云不系梵言尼[乳-孚+卓]亦泥揵连其外道拔发露形无所贮畜以手乞食随得即啖也)。
　　播输钵多(补贺反亦作波输此是涂灰外道遍身涂灰发即有剃不剃衣才蔽形但非赤色为异耳奉事魔[酉*益]首罗天者也)。
　　般利伐罗勺迦(亦言[(乞-乙+其)*欠]利波罗阇迦此云普行事那罗延天顶留少发余尽剃去内衣在体才蔽形丑其衣染似赤土之色)。

　　第十卷

　　龙镇(知阵反又音[王*爾]说文镇压也亦安也广疋镇重也)。
　　部多(已生义含多解故仍置本名)。
　　饥馑(古文作[飢-几+(前-刖+止)]又作饥同几冶反尔疋云谷不熟为饥蔬不熟为馑案凡草木可食通名蔬蔬菜也)。
　　洋铜(以章反谓煮之消烂洋洋然也三苍洋大水貌也字略作炀释金也)。
　　赡部(时焰反树名也旧经中或作剡浮或作阎浮皆讹)。
　　炎石(于廉反诗云赫赫炎炎传曰炎热也)。
　　三灾(籀文作灾又作灾[打-丁+火]二形同宰财反灾伤也案凡害伤人者皆曰灾又天反时曰灾灾亦病也)。
　　沐浴(亡卜反说文濯发曰沐洒身曰浴也)。
　　埃尘(乌来反苍颉篇埃谓风扬尘也)。
　　性[(耜-耒)*頁*(耜-耒)](许骄反嚣欢也谓欢哗不静之貌是也)。

　　第十一卷

　　逾缮那(市战反此云合也应也计应合尔许度量同此方驿也自古圣王一曰行也案西国缮那亦有大小或三十里昔来皆取四十里为定旧经论中或作逾阇那或作由延亦作由旬或云俞句皆讹略也)。
　　诺健那(谓露身大力神名也)。
