<!-- { "loadSidebar": true } -->
　　瘢迹(上音盘疮瘢炙痕等痕迹是也)。
　　皆[土*匕]下卸(息夜反垫下也垫音店)。

　　苏悉地羯啰经

　　枪槊(七羊反或从矛作[矛*倉]考声云枪长矛苍颉篇云两头锐上有刃下有纂兵仗也下霜捉反广雅槊亦矛也从[(看-目)*月]作鎙经文非也)。
　　掉手(亭曜反经作挑手非也)。
　　刺木(此恣反方言云凡草木有芒伤人谓之刺说文木芒也棘酸枣皂荚皆有刺用此木也从刀束声)。

　　苏悉地经

　　骗上马(篇面反考声云跃身上马古今正字从马扁声也扁音辫也)。
　　哺咀(上音甫下将与反)。
　　斜勒(上夕耶反俗字也正体从衣从牙作[牙/木]考声云衣不正也角络也或作邪也)。
　　两个(哥饿反经文作个古字也考声云语辞也凡竹曰个木曰枚故从竹两个二天王也)。
　　作[木*函](洽缄反考声云木箧也亦作椷并正经文单作函是函谷关名也此非经义)。
　　伞盖(上音散并俗字也正作伞盖前文已具释在顶轮经第一卷)。
　　不售(音寿考声云卖物了字书售犹买也人买售持去也从隹从口会意字也)。
　　捋乳(上鲁括反亦云[穀-禾+夕]乳以手捋取乳汁也[穀-禾+夕]音勾候也)。
　　铁橛(权月反集训云橛杙也经作栓非也)。
　　禽兽(上及林反鸟之总名也见韵集下守咒反桂苑珠丛云野畜之总名也案禽兽者两足有羽能飞曰禽四足有毛野走曰兽经文作[狂-王+禽]狩非也)。

　　佛顶尊胜陀罗尼经　杜行顗唐初译

　　猪身(贮驴反俗作猪古今正字也经从豸作[豸*者]非也形声字也)。
　　癫等(典年反病状也)。
　　幢伞(上浊江反从巾下桑亶反伞盖也)。
　　昆虫(上音昆下逐融反经作昆虫俗字也)。

　　佛顶尊胜陀罗尼经并序　佛陀波利译

　　惊[怡-台+(遻-(這-言))](五各反韵诠云愕亦惊也从心)。
　　蟒蛇(忙榜反尔雅云莽王蛇郭璞注云蛇之大者故曰蟒王案括地志说皇喉蛇顶上当[名*頁]皆有王字本是蟒蛇种也巴蛇即是)。

　　佛顶最胜陀罗尼经序　彦琮共日照再译

　　鹯雀(上战然反尔雅云晨风鹯郭璞云鹞属也孟子曰为丛驱雀者鹯也为汤武驱人者桀纣也食雀也鹰鹞之类也)。
　　上仅(音近何注公羊传云仅劣也广雅少也古今正字从人堇声堇音谨或作[堇*少]也)。
　　俦洁(上长流反考声云俦匹也韵诠云谁也等也从人寿声下音结郑注礼记云清也从水洁声也)。
　　蒂分(丁计反声类果鼻也韵英云草木实丁蒂也说文瓜当也苍篇蒂蕱也有音带者俗语非地也)。
　　[齒*助]龉(上音助下音语说文[齒*助]龉齿不相顺值也高下水不齐乎也巉岩也并从齿形声字也)。
　　延祺(音其郭注尔雅云祺征祥也毛诗寿考曰祺传曰祺吉也文字典说祥也说文寿考如祺从示其形声之字)。
　　恧神香(女六反方言恧惭也自愧曰恧会意字也)。
　　荏苒(上耳枕反下音染案荏苒犹因循不觉盈时也转注字也)。
　　叹惋(剜换反考声叹恨也文字典说从心宛声)。

　　最胜佛顶陀罗尼净除业障经　地婆诃罗东都重译

　　矬陋(上坐和反广疋矬短也从矢坐声下楼豆反顾野王陋丑也王注楚辞云小也亦作[└@丙]义同也)。
　　如笮(争格反玉篇笮[猒/土]也字书笮迫也从竹也)。
　　棱伽(勒登反梵语界之也)。
　　不呙(苦乖反考声云呙谓口偏戾也经从口作喎俗字正合单作呙)。

　　佛顶尊胜陀罗尼经(义净三藏译无字各音训)记佛顶尊胜陀罗尼经翻译年代先后

　　　　慧琳述
　　(最初后周宇文氏武帝保定四年甲申岁三藏阇那耶舍。于长安旧城四天王寺译出尊胜佛顶陀罗尼并念诵功能法一卷五纸学士鲍永笔授。见开皇三宝录说第一译也。后至大唐天皇仪凤元年。婆罗门僧佛陀波利来至五台山礼谒大圣见文殊化身却令归西国取佛顶尊胜梵本经。至仪凤四年巳卯岁西国取得经却回至长安闻奏具说敕请日照三藏将梵本经在内翻译曰司宾寺典客令杜行顗笔授其经七纸第二译也。庙讳国讳之字回避不书敕留梵夹经在内不出日照因兹写得一本赐梵僧绢三十疋波利不受绢却请梵夹敕令却还付)。
　　(佛陀波利得经将向西州寺访得解梵语汉僧顺真共翻亦是仪凤四年再译一本八纸见经前叙说第三译也佛陀波利将梵本经入五台山至今不出又至永淳元年壬午岁日照三藏又再译此经一遍沙门彦琮笔授为正杜行顗所译经中隐讳不书之字所以重译八纸第四译也而复见经首彦琮序云)。
　　(又至垂拱元年乙酉岁地婆诃罗三藏随驾于东都又译佛顶尊胜名净除业障经十四纸具说善住天子往昔口业感果因缘并说授持法则是第五译也)。
　　(后至中宗景龙四年庚戌岁义净三藏于长安荐福寺又译一遍六纸第六译也)。
　　(后至玄宗皇帝开元十年壬戍岁善无畏三藏译出佛顶尊胜瑜伽念诵法两卷第七译)。
　　(又至代宗文武皇帝广德二年甲辰岁三藏大广智不空于长安大兴善寺译出佛顶尊胜念诵供养法一卷二十纸沙门飞锡笔授此第八译也)。
　　(前后约二百余年已经八度出本经则五翻念诵法即三种差别唯有善无畏所译是加句尊胜陀罗尼中加十一句六十六字仪轨法则乃是瑜伽与前后所译不同多于诸本余七译陀罗尼字数多少相似慧琳音至此经遂捡勘译经年岁先后故书记之晓彼疑繁之士贞元十八年壬子岁记)。

　　佛顶尊胜陀罗尼并功能经　后周阇那耶舍译


　　苏悉地羯啰供养法上卷

　　指罅(赫驾反韵英云器裂也[蝷-虫+土]开也从缶[虖-丁+ㄎ]声也缶音甫苟反[虖-丁+ㄎ]音呼也)。
　　喷嚏(上普闷反下音帝考声云喷嚏谓气奔鼻而喷嚏也韵集云鼓鼻而喷嚏也说文气俣也形声字也)。
　　令[目*(蚤-虫+手)](碗灌反集训云手坚也说文掌后节也经文从肉作腕俗字也从月从叉从手也)。

　　下卷

　　铅锡(上音缘尚书禹贡青州所贡说文青金也从金[八/口]声[八/口]音同上下音昔郑注周礼云锡鈏也说文银铅之间有锡字典云锡似镴镴黄白锡青黑从金易声)。
　　搓合(错何反搓线也)。

　　一切经音义卷第三十五


　　一切经音义卷第三十六

　　　　翻译沙门慧琳撰
　　底哩三昧耶经二卷
　　陀罗尼毗奈耶经一卷
　　苏悉地集经二十卷(未音)
　　苏婆呼童子请问经三卷
　　掬呬耶亶怛啰经三卷
　　真言要集四卷(未音)
　　大毗卢遮那念诵法七卷(亦名大日经)
　　遍照如来念诵法一卷
　　毗卢遮那如来要略念诵法二卷
　　金刚顶经略瑜伽四卷
　　金刚顶大教王经三卷
　　普通诸尊瑜伽念诵法一卷
　　瑜伽要妙略修行法一卷
　　金刚顶经曼殊室利五字心经一卷
　　文殊师利五字偈颂法一卷
　　金刚顶文殊师利五字真言法一卷
　　金刚顶瑜伽修习毗卢遮那三摩地法一卷
　　降三世金刚瑜伽观自在心真言法一卷
　　金刚顶经观自在如来修行法一卷
　　修般若波罗蜜瑜伽观行法一卷
　　观自在如意轮瑜伽法一卷
　　金刚顶瑜伽大乐金刚萨埵念诵法一卷
　　降三世大曼荼罗中莲华部心法一卷
　　吉祥胜初瑜伽大乐金刚萨埵法一卷
　　降三世观自在心陀罗尼法一卷
　　普贤金刚萨埵瑜伽念诵法一卷
　　莲花降三世瑜伽观自在心仪轨
　　金刚顶瑜伽观自在菩萨心念诵法一卷
　　观自在菩萨心真言成就法一卷
　　右三十经六十三卷同此卷音。

　　底哩三昧耶经上卷

　　底哩(二合字上丁以反下里字弹舌梵语也唐云三即三种三昧即佛部莲华部金刚部故云底哩三昧)。
　　磔开(上陟革反前毗卢遮那念诵法下卷已具释从石从桀也)。
　　近缘(缘绢反去声字集训云衣物四边缘也借音字经文从木作椽音传非经义也)。
　　[戀-心+斗]乳(厥愿反前苏悉地请问经上卷中已具释讫)。
　　插入(楚甲反声类云插刺入也古今正字从手从臿臿音同上从千从臼臼音旧也)。
　　缩向(搜六反贾注国语云缩尽也退也宋忠注太玄经云缩止也说文缩蹙也从糸宿声也)。
　　[麩-夫+(立/口)][麩-夫+主](上音符下偷口反前顶轮经中已释也)。
　　[濩-雈+帚]漉(上精禁反顾野王云[濩-雈+帚]渐也沈也说文从又从穴作寖今时俗省也古今正字从水从[浸-(冗-几)+田]下音禄顾野王云漉沥去水也尔雅竭也方言涸也极也广雅尽也并形声字)。

　　下卷(无字可音训)陀罗尼毗柰耶经(或名真言鼻柰耶)

　　缯交络(上疾陵反说文帛之总名也从糸曾声下音洛郭注山海经云络绕也转注字也)。
　　弓槊(双捉反经从木作槊俗也前悉地经中已具释)。
　　鹰鹞(上忆矜反左传爽鸠氏司寇广雅鸷鸟也能搏狐免转注字下余照反顾野王云鹞似鹰而小广雅曰鶗鵳鹬子笼脱鹞也案鹞子鹰鹯之类也异名甚多鶗音题鹬音聿)。
　　謦欬(上轻郢反苍颉篇云謦声也庄子謦欬其侧说文謦亦欬也从言从省声下开爱反考声云欬嗽也说文从欠亥声)。
　　踌躇(上直留反亦音池下音除又音厨毛诗传爱而不见搔首踌躇案踌躇者狐疑犹豫也广疋亦云踌躇犹豫也又云蹢[跳-兆+屬]跢跦也)。

　　苏婆呼童子请问经上卷

　　溉灌(上机义反下官换反考声云浇也渍也顾野王云溉犹灌注也又云沃注也说文并从水)。
　　河沂(下义横反玉篇云水涯也形声字)。
　　密致(下池利反郑注礼记致即密也广雅至也古今正字致者精徽密致也亦细密也从糸致声)。
　　瞢闷(上墨崩反集训云瞢乱也亦闷也说文目不明也从苜从[句-口+目]苜音武福反[句-口+目]音县从冖冖音包)。
　　槁秆(上高老反考声云禾黍茎也顾野王云槁即禾槁草也说文形声字也下干懒反杜注左传秆亦槁也古今正字禾茎也从禾旱声亦稻秆草也)。
　　喷嚏(上普闷反下丁计反前悉地经中已具释)。
　　[薰*鳥]鹕(上晖运反下音胡考声云怪鸟也今古正字并形声字也)。

　　苏婆呼经中卷

　　[示*厭]缚(上益琰反考声[示*厭]禳也广雅压镇也集训[彳*厭]著也案[彳*厭]亦祷也祈祷精魅鬼神与人为祟或造符书唤人名字或作彼人形像埋藏于神祠或灶下或十字路上名为[示*厭]祷)。
　　眵涕(上叱之反韵诠云目中眵也集训云目汁凝结也说文瞢兜也目伤眦也从目从侈省声也侈音齿眦音接兜音斗俟反)。
　　熅相(上委云反广疋熅焕也毛诗传云熅而暑热也说文熅郁烟也从火温声温音温从囚从皿从日者非也)。
