<!-- { "loadSidebar": true } -->
　　猳玃(古遐反下居缚反说文大母猴也似弥猴而大色苍黑善[打-丁+瞿]持人好顾眄也)。

　　第二卷

　　舆出(与居反苍颉篇举也对举曰舆)。
　　如岬(于甲反自上加下也)。
　　幡倢(且猎字猎二反谓口舌往来貌也诗云倢倢幡幡谋欲赞言传曰倢倢犹缉缉幡幡犹翩翩也)。
　　系头(户帝反调达第五比丘名也)。

　　第三卷

　　令硕(市亦反方言齐宋之间谓大曰硕亦曰美也)。
　　钥牡(余酌反下莫后反谓出锁者也捶关下牡也案钥与牡所以封固关闭令不可开也)。
　　[虺-兀+元]毒(古文虫螝二形同呼鬼反毒虫也韩非子曰虫有虺者一身两口争食相龁遂相煞也)。

　　第四卷

　　牝牡(脾忍反说文畜母也雌也下莫苟反说文畜父也雄也飞曰雄雌走曰牡牡此一义也)。
　　凡阈(古文[門@洫]同呼域反尔雅秩谓之阈郭璞曰门限也秩音田结反)。
　　凡楣(靡饥反尔雅楣谓之梁郭璞云门上横梁也广雅楣梠也)。
　　四徼(古[第-(竺-二)]反四门巷也即[厂@苗]中四徼曰是)。
　　篅成(市缘反说文判竹圆以成谷[竺-二+(乇-一+凵)]篅也[竺-二+(乇-一+凵)]音徒损反)。

　　第五卷

　　呓语(鱼世反眠中不觉妄言也列子云眠中[宋-木+恰]呓呻呼是也[宋-木+恰]音五合反)。
　　赦宥(书夜反说文赦置也周礼三赦一赦幼弱二赦老耄三赦愚憃下禹救反宥宽也宥亦赦也周礼三宥一宥不识二宥过失三宥遗忘)。
　　筑笛(知六反筑形如筝刻其颈而握之颈筑之故谓之筑字从巩者握持之也巩音拱共手为拱字也)。
　　桎梏(之曰反下古木反在手曰桎在足曰梏苍颉篇偏著曰挃参著曰梏也)。
　　噤切(渠饮反闭口为噤噤谓不开也)。
　　赶尾(巨言反通俗文举尾走曰赶律文作揵非体也)。
　　肱挟(又作厷同古弘反下胡颊反广雅臂谓之肱尔雅挟藏也说文挟持也)。
　　烹雁(普羹反烹煮也方言烹熟也凡煮于镬中曰烹于鼎曰升)。
　　敲节(又作敲同口交反说文敲横挝也谓下打者也)。
　　掷抛(又作擿同文亦反掷投也[抵-氏+ㄎ]也下普交反字林抛击也通俗文杖橛曰抛抛打亦通语也今有抛车亦作此音普孝反律文作笣非也古洽反夹膝也)。

　　第六卷

　　虫蠹(丁故反字林木中虫也穿食人器物者如白鱼等并皆是也)。
　　弓鞬(又作鞯靬二形同居言口且二反广雅弓藏也谓弓衣曰鞬释名鞬建也弓[乏-之+夫]并建立其中)。
　　塔婆(或言偷婆或言薮斗波皆讹也正言窣睹波此言庙也)。

　　第七卷

　　痱癗(又作[序-予+肥]同蒲罪反下力罪反案痱癗小肿也)。
　　挠扰(字林火刀反挠扰也下如绍反广疋扰乱也说文扰烦也)。
　　激动(古历反流急曰激激发也亦感激也)。
　　如厌(伊琰反字苑眠内不祥也苍颉篇伏合人心曰厌说文厌合也字从厂猒声厂音汉)。

　　第八卷

　　亘然(古邓反谓坦然也亘亦遍也竟也)。
　　嘬罗(楚快反梵言阿婆嘬罗天子食地[夗-夕+月]者也)。
　　企望(古文趼[合-口+足]二形同墟豉反谓举踵曰企)。
　　淰水(江南谓水不流为淰音乃点反关中乃斩反说文淰浊也埤苍淰水无波也律文作澹非也)。
　　捽灭(存没反说文手持头发也捽亦击)。

　　第九卷

　　掊水(蒲交反通俗文手把曰掊说文掊把也)。
　　劦掣(力计反比丘名劦掣子也)。
　　魁首(苦回反魁师也亦首也广雅魁主也)。
　　荼揭(尊者荼揭妒渠谒反人名也)。
　　蛇虿(来芥反字林皆行毒虫也关西谓蝎为虿[剌/虫]音他达力曷二反)。

　　第十卷

　　蚩弄(古文[山/羽]同尺之反广疋蚩轻也谓轻笑也)。
　　[糸*囟]褶(知猎之涉二反广雅褶屈也襞也)。
　　噏饭(又作吸同希及反广疋吸饮也吸犹引也)。
　　尽枭(吉尧反说文倒首也贾侍中说断首倒悬即枭字也谓悬首于水上竿头以肆其辜也广雅枭磔也或作枭二形通用也)。
　　匿夜(梵言匿夜泥此言打杙封地也)。
　　水窦(徒[門@(豆*斤)]反谓水所道也说文窦空也孔穴也)。
　　豍豆(补迷反广雅豍豆[豆*留]豆也)。
　　持[乾-乙+戈](居逆反广雅偃[卓*(企-止+戈)]雄[卓*(企-止+戈)]也方言三刃杖南楚宛谓之偃戟)。
　　护饭(于[虢-寸+(百-日+ㄎ)]反广雅护持也谓以手护取也律文作掴非也)。
　　[口*(十/田/寸)][口*集](又作[齒*尃]同补洛反子立反说文噍貌也取味也)。

　　善见律第一卷

　　　　沙门玄应撰
　　鹿野(在波罗柰国昔日如来与提婆达多俱为鹿王各领五百余鹿在此林中时王出猎尽欲杀之中有雌鹿怀子垂产菩萨鹿王以身代之王感仁慈尽免其命即以此林用施诸鹿鹿野之号自此兴焉也)。
　　大寺(梵言鼻诗罗此云游谓僧游履处也旧来以寺代之寺司也公舍也有法度也释名云寺嗣也治事者相嗣续于其内也字从寸[屮/一]声[屮/一]古之字也)。
　　衣桁(或作荇胡浪反可以架衣也尔雅竿谓之椸是也椸音移)。
　　坋那(浮云反阿毗昙藏名也依字广雅坋分也)。
　　[鋗-月+大]鈇(胡瓜反此古文[(傘-(企-止)+卄)-┬+干]字又作铧下府干反莝刃也亦横斧也鈇櫍也)。
　　彷徉(婆羊反下余章反广雅彷徉徒倚也案彷徉徘徊也)。
　　一菽(又作叔[?*十]二形同失六反广雅大豆曰菽小豆曰答也)。
　　迁提(浅仙反言可迁徙提挈也或作荃提言以荃草为之也非此方物出昆仑中律文或作先提)。
　　洁里(古文作[宋-木+(((素-糸)*刃)/廾)]同古缬反洁束也系也字林一专也)。
　　和上(经中或作和阇皆讹也应言邬波弟邢此云近诵以弟子年小不离于师常逐常近受经而诵也又云邬波拖邪此云亲教旧译云知罪知无罪名为和上也)。
　　阿阇梨(经中或作阿只利皆于阗等诸国讹也应言阿遮利夜译云正行又言阿遮利邪此云轨范旧云于善法中教授令知名阿阇梨也)。
　　哂陁(或忍反摩哂陁者是阿育王子也)。

　　第二卷

　　布萨(此讹略也应云钵罗帝提舍邪寐此云我对说谓相向说罪也旧云净住者义翻也)。
　　鹧鸪(之夜反下古胡反埤苍鸟似服鸟而大字指云鹧鸪鸟其鸣自呼飞徂南不北形如此雉也)。
　　企摩(轻以反人名也依字企立也从人从止经文从山作仙古文危字人在山上貌也)。
　　迦螺(勒和反人名也律文作蝝悦专反尔雅蝝覆[虫*匊]虫名也蝝非此用)。

　　第三卷

　　唱萨(此言讹也正言娑度此译云善哉)。
　　整畟(楚力反畟谓正方也)。

　　第四卷

　　拣木(力见反拣木子如指白而黏可以浣衣也)。
　　一蛤(古合反字林燕雀所化也秦曰牡蛎)。
　　镵剌(仕衫反广雅镵谓之铍谓针刺也说文镵锐也)。
　　志名(字诂今作识志记也)。

　　第五卷

　　[此/束]破(今作[口*束]同子累反广雅[此/束]口也字书鸟喙也律文作嘴徐耎反嘴非此义也)。
　　一[打-丁+戲](虚奇反方言陈楚宋魏之间谓蠡为[打-丁+戲]郭璞曰[打-丁+戲]蠡瓠勺也今江东呼勺为戏律文作桸假借也稀正音虚衣反桸木名也汁可食也桸非此义)。
　　歠糜(古文作吷同昌悦反说文歠饮也歠欱也饮音呼答反律文作啜时悦反啜茹也尝也啜非今[二/日])。
　　[宋-木+喬]客(奇骄反广雅[宋-木+喬]寄客也律文作侨高也侨非此用)。
　　缄口(古咸反缄闭也字林束箧也广雅缄索也取其义矣)。
　　怼恨(直颣反尔雅怼怨也忿也)。

　　第六卷

　　囊襻(又作矾同普谏反今衣要襻也)。
　　为[鋌-壬+手](徒顶反谓铜铁朴也)。
　　翡翠([夗-夕+月]畏反且醉反雄赤曰翡雌青曰翠出郁林南方异物志云翡大于燕小于乌腰身通黑唯丐[止/(利-禾+舟)]背上翼后有赤毛翠通身青黄唯六翮上毛长寸余其飞即羽鸣翡翡翠翠因以名焉字指云南方取之因其生子渐下其巢须可取之皆取其羽也)。

　　第七卷

　　痴疙(鱼讫反广雅疙痴也通俗文小痴曰疙也说文痴不慧也埤苍痴騃也)。
　　生疣(又作疣默二形同有流反广雅疣肿也古文疣赘也小曰疣大曰赘赘音之芮反)。
　　蚺蛇(而盐反字林大蛇也可食大二围长二丈余异物志云蚺蛇食灰吞鹿出鹿与巴蛇同也)。
　　[孚*鳥]鸠(音浮俗多作鵴渠六反通俗文佳其谓之鵴鸠尔雅佳鳺鴀郭璞曰即[孚*鳥]鸠也律文作孚非体也)。
　　狗獭(他遏他辖二反说文形如小犬水居食鱼者也律文多作狙[虫*闥][虫*束*頁]三形并非也)。
　　[牛*秦]牛(疾辛反字略云牛名也)。

　　第八卷

　　从容(门木也案从容举动也今取其义也)。
　　[戶@木]户(又作搛同口减反通俗文小户曰[戶@木]字书[戶@木]窗也律文作扂字与[一/(尸@木)/火]同音余[白-日+(丹-、+十)]反户键也又音箪非今所用也)。
　　摆拨(又作[木*(卑-(白-日))]同补买反下补沫反说文[打-丁+能]两手垂下前后挥也广雅云挥开也拨除也扬也)。
　　虫蛀(俗音注此应蠹字丁故反谓虫物损坏衣者如白鱼等也律文有改作住也)。
　　户向(许亮反三苍北出户也律文作扄古荧反开钿也扄非此用也)。
　　作伞(又作伞同桑烂反谓伞盖也)。
　　蟹眼(又作[魚*解]同胡买反说文水虫也八足二螯旁行也)。
　　米黏(又作粘同户孤反[(黍-(企-止))*古]黏二体也)。
　　缕茸(如容反说文茸草茸也亦乱[(豸*?)*頁]也今取其义也)。
　　三股(又作骰同公户反说文股髀也谓胫本曰股今取其义律文作鼓非体也)。
　　八廉(力占反广雅廉[樍-貝+ㄆ]也方言箭三廉者谓之羊头箭也)。
　　弓法(居雄反世本挥作弓宋忠注云黄帝臣也山海经少昊生般始为弓此言是也说文以近穷远故曰弓也律文从木作杛非体也)。
　　门闑(又作臬同鱼列反小尔雅橛谓之闑郭璞曰门捆也)。

　　第九卷

　　大瓮(又作堈同古郎反方言[亢*瓦]罂也注云今江东通言大瓮为[亢*瓦])。
　　旡篮(力甘反筐属也字林大茖也笿抷笼也纂文云大筐也笿音力各反方言抷笿也)。
　　及[竺-二+(舟*絭)](徒登反广雅藤藟也今呼草蔓筵如葛之藟者为藤也)。
