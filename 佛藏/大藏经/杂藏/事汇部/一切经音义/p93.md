<!-- { "loadSidebar": true } -->
　　劈裂(上匹狄反说文破也谓寒冻肉裂也广雅中分也)。
　　阿罗罗阿波波(谓地狱寒苦之声也此四地狱因声为名也观佛三昧海经第五卷中广说其因缘)。
　　波头摩地狱(此四地狱因花为名应堕彼狱必有花来迎其神识)。
　　擘裂(补革反说文撝也手擘也郑玄云破裂之也)。
　　建陀(具足云私建陀此云荫也朗法师云是偏唇鬼也)。
　　忧摩陀(摩音莫可反此云妖狂亦云是醉神者也)。
　　阿婆魔罗(此云无花鬘或云颠狂也)。
　　散陀那花(亦云线陀那此云流花也)。
　　卢脂那花(亦云卢遮那此云眼花也)。
　　筝(说文云鼓[糸*(烈-列+玄)]筑争乐也秦人无义二子争父之瑟中分之故号曰笋今加竹作笋)。
　　笛(说文七孔笛也俗云羌笛三孔也风俗通云笛笛者涤也涤邪秽纳雅正也)。
　　箫(尔雅大箫谓之[竺-二+言]郭璞云编三十三管长尺四寸小者谓之笺十六管也)。
　　瑟(尔雅云大瑟谓之洒郭注云长八尺一寸广一尺八寸二十七弦也)。
　　箜篌(释名云此师延所作靡靡之乐后出于桑间濮上之地盖空国之侯所存师延为[晉-(ㄙ*ㄙ)+(口*口)]平公鼓焉后为郑卫分其地遂亡其国故号为郑卫之音谓之淫乐也)。
　　鼓吹(鼓动也击也有从皮作鼓俗字也)。
　　多伽娄香(释论云木香此云不没也)。
　　麒麟(渠之反力真反说文仁兽也头上一角角端头有肉麝身牛尾经文作骐驎字说文云马文如綦文者也驎力振反尔雅白马黑唇曰驎并非经义)。
　　枸枳罗鸟(亦云瞿枳罗瞿此云牛亦名地枳罗云钉)。
　　氍毹(渠俱山千二反通俗云织毛蓐也经作氀力宇反氀毼也非此义也)。
　　毾[登*毛](上他盍反释名云施之大床前榻上以登上大床因以名之[登*毛]音得恒反)。
　　拘执(状如[炎*毛]一边毛长色黑律中六群比丘反被拘执夜出怖人言似鬼之者也)。
　　[革*茸]衣(三苍而容反说文鞍毳饰也亦作[卄/毦]而容反或作毦人至反广雅罽也织毛曰罽[革*茸]字三体通取任用于义无失经有作茸而容反说文云茸草也非经义也)。
　　根子(谓姜芋之属也以无子可种但擘根而生故也)。
　　茎子(户耕反谓石榴杨柳之属是也以无根而生故谓之也)。
　　节子(谓兰香芹蓼稊子秬属草等之属是也有节即生故也)。
　　接子(姊叶反谓梨柿之属同类相接者也有经作[(盡-(烈-列))-皿+足][這-言+(妻-女+十)]字全非字体也[這-言+(妻-女+十)]又音才叶反疾也非今所取)。
　　子子(即诸种子是也)。
　　丹枕(按天竺多用帛[疊*毛]缯缘纻兜罗绵而作或枕或倚者也丹谓赤色也)。
　　安簧木枕(谓枕内安簧撼之出声状如有水也)。
　　六[筷-夬+尃](说文云局戏也六著十二棋也)。
　　拍鞠(巨六反古文作[竺-二+鞠]今作鞠郭璞云毛丸气毬之类以[踢-勿+月]鞠蹋戏也兵势也新书二十五篇传云皇帝所作也)。
　　掷石(按汉书甘延寿投石拔距张晏注云飞石重十二斤为机发行三百步延寿有力能以手投之也今人掷砖者是砖音徒和反)。
　　卜筮(时世反礼记云龟为卜蓍为筮并谓决嫌疑定犹豫故字从竹从巫者揲蓍取卦折竹为爻故字从竹揲音禅列余列二反蓍音尸)。
　　遍耳(经文有作身恐写误)。

　　第十二卷

　　脑胲诸脉(胲古来反玉篇云足大指也谓分段之身极上为脑极下为胲血肉所及皆有其脉脑外是发胲外是甲此中无脉故以简之旧音以为胡卖反呼为骨者全非经意也)。
　　腨骨(时兖反说文腓肠也扶非反腨即肠也或作[跳-兆+專]字用亦同)。
　　以柱髀(蒲米反北人用此音又必尔反江南行此音释名髀卑也在下称也古文亦作[跳-兆+卑]经文有作[跳-兆+坒][月*坒]二体并俗字非正者也)。
　　髋骨(口丸反埤苍髋尻也或作臗字用同)。
　　颔骨(侯感反郭璞云颔谓颔车也释名云辅车也南楚谓之颔秦[晉-(ㄙ*ㄙ)+(口*口)]谓之颐所以辅持于口也)。
　　姿态(下他代反意姿也谓能度人情貌也古文作态用同也)。
　　视瞚(尸闰反玉篇云目动也列子作瞬通俗文作眴音县并同)。
　　皴(七旬反皮细裂坼也)。
　　因的(丁历反说文的明也传曰射质也谓的然明见也今射堋中鹿子是也古文作[釣-金+弓]字同用也)。
　　箭中(知仲反礼记云射中即得为诸侯不中不得为诸侯是也)。
　　楚挞(他达反篝打也广雅挞击也楚一名荆挞古文作[這-言+((土/羊)*欠)]用同也)。
　　欬逆(枯戴反说文逆气也字林嗽也经文多作咳侯来反婴儿也咳非此义也)。
　　艾白(五盖反尔雅艾水台言其色似艾也)。
　　赧然(拏盏反言赧愧也小雅云面愧曰赧说文面惭也)。
　　杖干(公旦反树茎也字从干经文有从木作干非此义也)。
　　脚跌(徒结反失脚也)。
　　背偻(力矩反广雅曲背也通俗文云曲脊谓之伛偻经文有作瘘字音云卢构反痔病经非此义也)。
　　恶贱(上乌故反憎嫌也亦作恶字用同)。
　　螺玉(勒和反蚌也古文正羸同经文有作蠡力底反借音用非也蚌字音蒲讲反俗为蚌字非本体)。
　　发撤(缠列反去也除也坏也)。
　　敷在身边(抚无反小雅敷遍也布也古文作专同正体从甫也)。
　　肉疱(蒲貌反谓皮上有肉结也)。
　　兜罗绵(此云木绵也甚细耎状似杨柳树花若用此绵触人眼睛泪不出故知耎)。
　　七枝(谓白象四足尾鼻及茎共为七支)。
　　绀艳(间验反色光也绀青如吠琉璃)。
　　开剖(普厚反上声破也苍颉篇判也析也分也)。
　　髦尾(上莫高反说文髦发也谓毛中之长髦也经文有作鬃子公反义亦通也)。
　　聪睿(夷岁反说文[沱-匕+(火/又)]明也玉篇云通也智也古文作睿籀文作睿用亦通)。
　　挠大海(呼高反说文挠扰也经文作[打-丁+毛]俗字也)。

　　第十三卷

　　耽缅(多含反说文乐也国语云嗜也古文作媅妉二体诸字书作酖耽二体缅音眠善反说文乐酒也古文作湎说文亦乐于酒)。
　　摩娄伽子(此云游子藤也)。
　　尼拘陀(旧音云无节树花严音义云其叶如柿子叶子似枇杷子有蒂性耐老树中最高大也)。
　　虫蛆(七余反通俗文云肉中虫三苍蝇乳肉中也经文作蛆子余反庄子云螂蛆甘螮谓其公也又作疽久[病-丙+(雍-〦)]也此后二并非经义也云云也)。
　　瘜肉(思力反说文奇肉也又恶肉也又作[月*息]字用同也)。
　　创痍(羊之反三苍痍伤也通俗云体创曰痍头创曰伤也)。
　　陀罗骠(毗妙反此云主帝也)。
　　求那(此云依帝也)。
　　阿摩勒水(此云无垢汤也)。
　　尼婆罗水(此云无胜汤亦云呵梨勒汁)。
　　钵昼罗(亦名优陀伽此云煮树叶汤如今时茶榠之类也)。
　　或云波耶(此云水也即罽宾国人呼水名也)。
　　或言郁特(此是东天竺人呼水名也特音徒得反有作持非也)。
　　纱利蓝(沙贾反梵语此中天竺国人呼水名也)。
　　或言婆梨(此云杂药和水名也)。
　　或言波耶(亦云乳此声论中水名)。

　　第十四卷

　　矬人(才戈反广雅矬短也通俗云侏儒曰矬经文多作痤字说文云小肿也非此义也)。
　　阿含(此云教也亦云法藏也众善所归也)。
　　毗纽天(亦作违纽此云遍同亦云遍胜天也)。
　　乳哺(蒲布反饮饴儿乳也有作餔字音同)。
　　歌罗罗时(受胎七日不净和合之时也)。
　　安浮陀时(亦云阿浮陀即二七日时如茧胞肤)。
　　伽那时(云亦健男即三七日时状似凝酪也)。
　　闭手时(亦云闭尸)。
　　匍匐(上音蒲下蒲北反伏行也)。
　　生涎(详延反字林慕欲口延也诸字书作[盜-皿][漠-旲+彖]流三体并非三苍云涎小儿口液也唾也)。
　　因燧(辞醉反火母也论语云钻燧改火也孔注云一年之中钻燧各异木也世本云造火者燧人为名也)。
　　因钻(子丸反又子乱反说文云所以用穿物者也)。
　　因桴(拊无反鼓椎也正合从包作枹用同)。
　　沃壤(上乌谷反下如掌反谓土地润也)。
　　道捡(居险反玉篇云法度也又捡摄也)。
　　顾眄(眠见反说文邪视也方言自关而西秦晋之间曰眄)。
　　[舟*召]舫(下甫妄反通俗丈云连舟曰舫谓并两舟也)。
　　炎旱(上于廉反炎热也尔雅炎炎熏气灼人也)。
　　薄祐(尤救反尔雅祐福也)。

　　第十五卷

　　一修多罗(此云契经亦称法本)。
　　二祇夜经(此云重颂偈)。
　　三受记经(梵云和伽罗那)。
　　四伽陀经(此云颂偈)。
　　讽诵(上风奉反)。
　　五优陀那经(此云无问自说)。
　　六尼陀那经(此云因缘经)。
　　七阿波陀那经(此云譬喻)。
　　八伊帝曰多伽经(此云本事经)。
　　九阇陀伽经(此云本生经)。
　　十毗佛略经(此云方广经)。
　　十一阿浮陀达摩(此云未曾有)。
　　十二优波提舍(此云论议经)。
　　儴佉(坏羊反梵言饷佉此云具也亦云珂异名耳)。
　　鸠留秦佛(亦名枸楼亦云迦罗鸠村驮亦云枸留孙并梵语讹略不切正梵音羯句忖那此云灭累也)。
　　拘那含牟尼(拘那此云树牟此云儒也)。
　　迦叶佛(此云龟是姓也正云加摄波一云是饮食仙种姓)。
　　橖[敲-高+亭]触(上宅行反捉触也经文作棠非也)。
　　水渧(丁历反通俗文云霝滴谓之疑渧今按在空为渧至地为滴丁沥反)。
　　趋走(七榆反玉篇云趋疾行也)。
　　性戾(力计反字林意乖也玉篇云曲戾也)。
　　敦喻(顿温反尔雅勉也谓相劝勉也)。
　　豌豆(碗丸反广雅琉豆也经文作宛登俗字并非禾体也)。
　　其镞(子木反字林云箭镝也江南言箭金也山东言箭足释名云箭本曰足古谓箭足为族尔雅金镞剪羽是)。
　　觉悟(交教反睡觉也觉亦悟也下吾故反俗字也正作窹从宀从爿吾声也苍颉篇云寐觉而有言曰寤谓说梦中一事也)。

　　第十六卷

　　天竺(或云身毒亦云贤豆皆讹也正云印度此云月也月有千名斯一称也良以彼土贤圣相继开悟群生照临如月也又云贤豆本名天帝当以天帝所护故世允号之)。
　　驰骋(直知反下丑领反广雅云驰奔也骋走也)。
　　婆私吒(竹家反古文作喥此云最胜以姓为名)。
　　鸣[口*(一/巾)]我口([口*(一/巾)]音子合反南经故云如怜子法此语文饰义亦多含经文多错作唼字音所押反非也)。
