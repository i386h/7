<!-- { "loadSidebar": true } -->
　　阿兰若法(若然也反阿兰若者或曰阿兰那正云阿烂娘此翻为无诤声然有三类一名达磨阿兰若即此所相者也谓说诸法本来湛寂无作义因名其处为法阿兰若处此中处者即菩提场中是也二名摩登伽阿兰若谓冢间处要去村落一俱卢舍大牛吼声所不及处者也三名檀陀伽阿兰若谓沙碛之处也碛音迁历反也)。
　　菩提场中(菩提者此云觉也场者汉书音义曰筑土而高曰坛除地平坦曰场斯皆神祇所游止也场字有作场者谬也)。
　　正觉(案诸字书觉字从学学字从教教字从孝从爻因声义转相生也)。
　　摩尼(正云末尼末谓末罗此云垢也尼云离也言此宝光净不为垢秽所染也又云摩尼此云增长谓有此宝处必增其威德旧翻为如意随意等逐义译也)。
　　雨无尽宝(于句反)。
　　光茂(莫构反尔雅云木如松柏曰茂郭璞注云谓枝叶婆娑也汉书音义曰茂美盛者也)。
　　一切(说文云一切普也即遍具之义故切字宜从十说文曰十谓数之终也有从七者俗字也)。
　　琉璃为干(哥旱反琉璃梵语具云吠琉耶此名不远山谓西域有山去波罗奈城不远此宝出彼故以名之干者字书云干枝也谓粗也字宜从于经本有从木者谬也案孔安国注书杜注左传及勘玉篇皆以从干为树粗枝从木为筑墙板谓即两当头者谓之桢两房者谓之干也)。
　　宝叶枎疏(枎服无反汉书音义曰扶疏分布也说文曰扶疏四布也枎字玉篇在木部经本从扌作者误也)。
　　严丽(王逸注楚辞曰严庄也小雅曰丽著也)。
　　萃影(疾醉反易萃聚也毛诗传曰萃集也)。
　　缨络(经本有作璎珞二字并谬也璎似玉之石音与樱同非此用)。
　　堂榭(徐夜反尔雅曰阇谓之台有木谓之树郭璞注云谓台上起屋者也杜预注左传曰榭谓屋歇前也言土台上歇檐之屋并有树木者也阇音都榭字从木从射)。
　　阶砌户牖(砌千计反牖以柳反玉篇曰阶谓登堂之道即级道是也广雅曰砌戺也谓即夹级道两边平墄砌石也说文云在屋曰[穴/勿/心]在墙曰牖戺音仕)。
　　[佫-口+用]体(刘兆注义礼曰[佫-口+用]毕尽也言尽体严之也)。
　　莹烛(莹乌定反广雅曰莹摩也谓摩拭珠玉使发光明也苍颉篇曰烛照也言相照发光)。
　　妙音遐畅无处不及(迩雅曰遐远也广雅曰畅达也及至也)。
　　威光赫弈(赫许格反奕移益反广雅曰赫赫明也奕奕盛也奕字经本有廾作者博弈字也)。
　　靡不咸睹(靡土彼反珠丛曰靡无也睹视也)。
　　不思议劫(劫梵言也具正云羯腊波此翻长时也)。
　　金刚脐(下藏奚反案此中梵本脐是肶脐字宜从肉经作齐者乃是齐等之齐非此所用也)。
　　毗卢遮那(案梵本毗字应音云无废反此云种种也毗卢遮那云光明照也言佛于身智以种种光明照众生也或曰毗遍也卢遮那光照也谓佛以身智无碍光明遍照理事无碍法界也)。
　　尊严(珠丛曰尊可敬也郑玄注礼记曰严可畏也毛诗传曰严威也)。
　　那罗延(此云坚固)。
　　须弥光梵(须弥具云苏迷卢此曰妙高梵言具云梵摩此翻为清净也)。
　　栴檀(此云与乐谓白檀能治热病赤檀能去风肿皆是除疾身安之药故名与乐也)。
　　彩云(尚书云以五彩彰施于五色顾野王曰彩犹色也彩色之云故曰彩云也)。
　　擢干(上除觉反许叔重注淮南子云擢引也引谓引出字林曰干枝也)。
　　迥曜(上胡[火*向]反尔雅曰迥远也)。
　　仁慈祐物(祐尤救反孔子易曰祐者助也案物谓有情命也言能以利乐事济明含识也祐又作佑[門@右]也)。
　　主稼神(稼加暇反广雅曰主守也马融注论语云树五谷曰稼言五谷苗稼植之此田此神守护不令有损)。
　　环髻(环胡关反)。
　　旋澓(下符福反三苍曰澓深也谓河海中洄旋之处是也)。
　　树杪(杪弥小反方言曰杪木细枝也郭璞曰杪言梢也)。
　　阿修罗(或云阿素罗阿。此云无也素极也妙也罗戏也言此类形虽似天而无天之妙戏也。案婆沙论译为非天。以此类虽天趣所摄然多谄诈无天实德。故曰非天。如人行恶名曰非人。旧翻为不酒者。译人谬言也谓梵语中宰利名酒而与素啰声近即训阿字为不故云不酒斯乃失之甚也。案梵本中阿修罗是多声呼之。阿素洛是少声呼之。然皆同一称谓也)。
　　罗睺(睺胡构反罗此云摄睺云恼也修罗能隐摄日月光明令中诸天生苦恼也或曰罗虎那此云名普闻谓日月普天照临此既蔽之故天下闻其名也)。
　　毗摩质多罗(毗摩此云丝也质多罗云种种也谓此修罗善于幻术能以一丝幻作种种事也又云毗摩此曰遍空质多罗云种种严仪言此修罗与帝释战时严备种种军仗之仪遍空而列也旧云响高或曰穴居者非敌对翻也)。
　　迦楼罗(或曰揭路茶此云食吐悲苦声也谓此鸟凡取得龙先内嗉中复吐食之时其龙犹活此时楚痛出悲苦声也或云大嗉项鸟谓此鸟常贮龙于嗉内益其项粗也旧云金翅妙翅者且就状而名非敌对翻也然其翅有种种宝色非唯金耳也)。
　　紧那罗(紧此云疑也那罗此云人也谓此神貌似人然其顶有一角今见者生疑云人耶非耶或曰那罗此云丈夫也紧云犹[禾*象]也以其形貌如人而口似牛使见者生疑故名也旧云歌乐神者从技翻也)。
　　摩睺罗伽(摩睺此云大也罗伽云[凶/月]腹行也此于诸畜龙类所摄旧云蟒神者相似翻名非正对之也)。
　　夜叉(此云苦活或曰祠祭又云捷疾今取初释也)。
　　毗沙门(具正云鞞室罗懑囊此云多闻谓此王福德多处知闻也或曰毗遍也沙门闻也谓诸处遍闻义同前释或曰毗云伊也此王本名具乞罗后于一时佛正为众说法其王乃被袈裟来入会中时众咸怪互相谓言伊是沙门伊是沙门从此与号毗沙门也)。
　　器仗(仗直亮反风俗记曰仗者刀戟之总名)。
　　毗楼博叉(具云髀路波呵迄叉言髀者种种也路波者色也波呵迄叉者根也谓以种种杂色庄严诸根也又云髀种种也路色也波呵迄叉目也言其目种种色庄严旧云丑目者谬也)。
　　娑竭罗(此云海也)。
　　德叉迦(此云能害于所害也谓德叉是所害声迦是能害声言此龙嗔时嘘视人畜皆致命终也旧云多舌龙由多言故名多舌非是口中多舌也)。
　　鸠盘荼(此云阴囊亦曰形卵谓此之类阴囊状如冬菰行时擎置肩上坐时即便据之由斯弊状特异诸类故从此为名旧云冬菰神者以其事猥略而不显故使人谬解耳)。
　　乾闼婆(此云食香或云寻香言此类寻逐食之香气往彼娱乐以求食也旧云乐神者非正翻也)。
　　释迦因陀罗(释迦正云铄羯啰此云帝也因陀罗此云主也古来释之同佛族望之称谬之深矣)。
　　须夜摩(须善也夜摩时也言彼诸天光明赫奕昼夜不别但看花开合以分其时既时非明暗之故曰善时天)。
　　兜率陀(具云珊兜率陀此曰喜乐集依俱舍中有三义得此名一喜事二聚集三游乐旧翻为喜足或云知足非正翻也)。
　　花蕊(如埵反玉篇云蕊为花须头墨也字从三心有作三止者不是字也)。
　　尸弃(具云尸弃那此云有髻或曰顶髻也)。

　　经卷第二　妙严品之二

　　为启难思(说文曰启开也)。
　　陀罗尼(此云总持)。
　　不唐捐(捐与专反唐虚也捐弃也)。
　　无伦匹(玉篇曰伦类也疋比也)。
　　悟斯道(尔雅曰斯此也)。
　　十力摧殄(下唐显反尔雅曰殄灭也)。
　　曩世(那朗反尔雅曰曩久也谓久远也)。
　　心驰荡(驰直知反荡唐朗反广雅曰驰奔也说文曰荡放恣也荡字正宜作愓经本作者时共通用古体又作婸愓二体也)。
　　不随魔(魔梵言也具云魔罗此云障碍善或云破坏善也)。
　　诱诲(说文曰诱教也刘瓛注易曰诲示也)。
　　俾无痴惑(俾卑尔反孔安国注书曰俾使也)。
　　益其精爽(刘瓛注易曰精灵也说文曰爽明也言增益心灵使明利也)。

　　经卷第三　妙严品之三

　　荫泽(荫于禁反)。
　　滋荣(韵圃称滋润也释名曰荣犹荧荧然照明之貌言其光润者也)。
　　涤除(田历反说文曰涤洗也)。
　　慰安(慰于谓反汉书应劭注曰自上抚下曰慰下得上慰曰安也)。
　　一刹那中(刹那者时之极促名也仁王经云一念中九十刹那一刹那有九百生灭又俱舍论云百二十刹那为一怚刹那六十怚刹那为一腊缚三十腊缚为一须臾三十须臾为一昼夜三十昼夜为一月十二月为一年也)。
　　痴翳常蒙惑(翳于计反方言曰翳薆也珠丛曰薆蔽也文字集略曰翳目障也公羊传曰眼有眸子而无见曰蒙也言痴为慧眼之障蔽不见真理故常生疑惑也翳字正宜作翳薆音爱也)。
　　漂沦(沦力匀反玉篇曰沦没也)。
　　畏涂(涂道也谓三恶道可怖畏故名之畏途也)。
　　大名闻(闻无运反珠丛曰闻谓声所至也声谓名声后有此言准释也)。
　　其声所暨(暨渠冀反杜预注左传曰暨及也)。
　　无央数(央于良反王逸注楚词云央尽也)。
　　决定(决字从两点不从水边其从水音乃是水行之决字也)。
　　叵思议(叵普我反字书曰叵不可也)。
　　世间共度(度唐洛反)。
　　罔不均(尔雅曰罔无也)。
　　一切智道靡不宣(珠丛曰靡无也小雅曰宣示也示谓显示又云明也明谓分明又云遍通也施行也)。
　　婆稚(正云末梨此云有力)。
　　苫末罗(西域近海岸边树名此翻云黄杂色金翅鸟若来即居其上也)。
　　旷劫(旷苦谤反广雅曰旷久也谓久远也)。
　　沦永夕(广雅曰沦沉也迩雅曰永长也夕夜也言生死界中常痴闇故谓之长夜也)。
　　尸利夜神(此云普现吉祥)。
　　法炬(炬渠与反说文曰炬谓束薪而灼之谓大烛也珠丛曰苣谓莒苣束草爇火以照之也苣即古之炬字莒音居吕反)。
　　克殄(克肯勒反尔雅曰克能也殄灭也)。

　　经卷第四　妙严品之四

　　牟尼(此云寂默也)。
　　佛刹(刹具正云纥差怛罗此曰土田也差音初芥也)。
　　无厌足(厌于盐反饱也)。
　　朗然(说文曰朗明也)。
　　挂碍(挂胡卦反字略曰挂谓网碍也字又作挂)。
　　三昧(具足正云三摩地此云等持谓离沉掉名之为等令心注一境住故曰持也)。
　　泉涧(涧古雁反)。
　　霈泽清炎暑(霈普盖反文字集略曰霈谓大雨也刘熙注孟子曰霈然注雨貌郭璞注尔雅曰炎旱气熏灼人说文云暑热也)。
　　难宣(小雅曰宣示也)。
　　恬怡最胜道(恬徒嫌反怡以之反孔安国注尚书曰恬安也尔雅曰怡乐也)。
　　蠲除(上古玄反小雅曰蠲洁也洁谓净洁)。
　　皆从化(郑笺诗云从随也珠丛曰教成于上而易俗于下谓之化)。
　　险诐不修德(诐彼义反毛诗序曰内有进贤之志而无险诐之心苍颉篇曰诐谓佞谄也)。
　　无厌怠(厌于焰反厌倦也)。
