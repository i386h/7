<!-- { "loadSidebar": true } -->
　　驾以骏马(骏将[門@壬]反加骏也说文曰骏谓马之良才也又音私[門@壬]反毛诗传曰骏俊也两义俱通)。
　　牵御(御鱼据反广雅御侍也进也)。
　　驾驭(驭鱼据反玉篇曰驭即古之御字也今案诸书装鞁为驾牵控为驭也)。
　　庄严巨丽(巨字古作岠珠丛曰岠至也王逸注楚辞曰丽美好也谓至极美好)。
　　翼从(孔注尚书翼辅也毛诗云翼敬也)。
　　疲顿(文字集略曰顿损也谓劳倦者必损力也)。
　　柔明(孔安注书曰柔谓和柔也言其行调柔识明利也)。
　　袨服庄严(袨胡练反切韵称好衣曰袨服虔注汉书曰袨谓大盛玄黄之服)。
　　年齿(杜注左传曰齿列也谓与已同行列也司马彪注庄子曰齿数也谓年寿之数也)。
　　奉养(养余亮反说文曰奉承也谓承事供养)。
　　其心旷然(旷苦谤反何上公注老子经曰旷广大也说文曰旷明也)。
　　珍奇万计(说文曰计算也谓算计有万故曰万计也)。
　　周匝填饰(填唐贤反贾注国语曰填加也言加之以饰又字或宜作钿音与填同文字集略云钿谓金花也)。
　　万邦遵奉(郑玄注周礼曰　大曰邦小曰国邦之所居亦曰国也三苍曰遵习也尔雅曰遵从也说文曰奉承也言并从命承禀也)。
　　享灌顶泣(享虚两反玉篇享当也杜注左传曰享受也)。
　　庇荫(庇必至反郑注礼记曰庇覆也)。
　　光逾曒日(曒经了反埤苍曰曒明也声类作皎)。
　　首冠十力庄严之冠(上冠字音古乱反郑注礼记曰著冠为冠也下冠字音古鸾反也)。
　　捡系其身(汉书音义曰捡系局也谓系缚局录也)。
　　裸(胡瓦反又音卢果二反字又作裸裸也)。
　　将之死地(毛诗传曰之至也迩雅曰之往也)。
　　永诀(诀古穴反切韵称诀别也)。
　　砧(陟林反斫剉之机也字又作砧也)。
　　屠割(玉篇曰屠谓分割枉害也)。
　　木枪(枪七羊反苍颉篇曰枪谓木两头锐者也又音楚庾反非此所用也经本有作锵者此乃铿锵之字深为差谬失经意)。
　　贯(古鸾反)。
　　阿逸多(正云阿逸多此曰无能胜也)。
　　语主者言(广雅曰主字也谓字当者)。
　　记[竺-二+別]([竺-二+別]彼列反本作别字者误也)。

　　经卷第二十七　回向品之五

　　密致(直利反经本有作稚字者此乃幼稚之字深为谬矣也)。
　　光明鉴彻(鉴古忏反广雅曰鉴照也)。
　　聋聩(聩五怪反韦昭注国语曰耳不别五音之和谓之聋从生即聋谓之瞆字又作[蔽/耳][豸*貴]二形也)。
　　蒙昧(郑玄注周礼曰蒙冒也苍颉篇曰昧冥也言昏冒闇冥也)。
　　辍身要用(珠丛曰辍止也谓止绝已之要用也)。
　　铦白牙齿(铦斯盐反汉书音义曰铦利也字从金舌声也)。
　　迦尸国(迦尸者西域竹名也其竹堪为箭笴然以其国多出此竹故立斯名其国即在中天竺境憍萨罗国之北邻乃是十六大国之一数也)。
　　寻即败坏(杜注左传寻续也言才成已续即坏也)。
　　逢迎引纳(方言曰逢谓逆迎也纳入也谓逆首迎之引入住处也)。
　　不尚(杜注左传曰尚上也谓不以之为上也)。
　　佣(丑恭反又音与恭反非此所用字又作佣)。
　　七仞(仞如胤反何承纂要云七尺曰仞小雅曰四尺曰仞)。
　　慈仁莅物(莅力至反毛诗传曰莅临也)。
　　心怀残忍(汉书集注曰残谓多所杀戮也今谓忍于杀戮故云残忍也)。
　　众罪由生(尔雅曰由从也)。
　　一切宗信(白虎通曰宗尊也言尊重信受也)。

　　经卷第二十八　回向品之六

　　造立精舍(艺文类聚云精舍者非以舍之精妙名为精舍由有精练行者之所居故谓之精舍也)。
　　资生什物(汉书集注曰什物者为生之具也三苍曰什聚也杂也吴楚之间谓资生杂具为什物)。
　　恭恪(恪康鹤反孔安注书曰恪敬也字古作恪)。
　　不匮(匮其位反汉书音义曰匮空也广雅曰匮乏也)。
　　王京都(公羊传曰京师者何天子之居也京者大也师者众也天子之居以众大之辞言之也左氏传曰邑者有宗[厂@苗]先君之主曰都无者曰邑广雅曰都国也风俗通曰天子治居之城曰都旧都曰邑也)。
　　关防(防浮亡反)。
　　妓侍众女(妓奇绮反埤苍曰妓美女也以美女为侍谓之妓侍也或曰妓女乐也美女为乐亦云妓乐字或有作伎者音攴义反伤害也非此所用也)。
　　罄舍所珍(毛诗传曰罄尽也杜注左传曰珍贵也)。
　　中悔(中陟仲反)。
　　弥宣正法(刘献注易曰弥广也郭璞注迩雅曰弥极意也尔雅曰宣明也)。
　　无毒虐(孔安注书曰虐暴也言无毒恶猝暴之性也)。
　　率土(玉篇曰率遵也用也谓遵用教命之处也)。
　　床褥(褥如欲反声类日蓐荐也郭璞注尔雅曰蓐席也案古者荐席通称谓之蓐也然今别有厚毡衣以表以里亦谓之褥其字正宜从衣边作辱也)。

　　经卷第二十九　回向品之七

　　已头充满(已基理反)。
　　僮仆作使(作则各反使所吏反案玉篇古之用字幼童为僮僮仆为童与今一倍别也郑注礼记曰仆为贱役之人也)。
　　发言诚谛(何上公注老子曰诚实也方言曰谛审也谓所出言教真实审之也)。
　　庶品(庶众也品类也众多流类谓之众类)。

　　经卷第三十　回向品之八

　　若专励(励力制反杜注左传曰励劝也玉篇曰励勉也谓自强策勤也)。
　　若起行(行遐孟反)。

　　经卷第三十一　回向品之九

　　周闻(闻无运反)。
　　一毛端量处(量力仗反端头也量分齐也)。
　　诞生(诞唐亶反珠丛曰诞育也贾注国语曰育生也)。
　　无遐迩(尔雅曰遐远也孔安国注书曰迩近也)。

　　经卷第三十二　回向品之十

　　离垢缯(缯疾陵反说文曰缯谓帛之总名凡彩帛皆是也)。

　　经卷第三十三　回向品之十一

　　宝多罗形(多罗者西域树名也其形似棕榈树也体坚如铁叶长稠密纵多时大雨其叶荫处干若屋下今此以宝而成故日宝多罗也又或翻为高竦树也)。
　　延袤(袤莫报反义已见上)。
　　回然高出(迥胡顷反尔雅曰迥远也言独出高远也)。
　　缭以宝绳(缭零鸟反说文曰缭缠也)。
　　耸擢(上息勇反义已见上)。
　　稠密(稠直由反)。
　　宝跋陀树(跋陀具云跋陀罗此曰贤)。
　　宝吹(吹昌伪反)。
　　其音清亮(亮力仗反广雅曰亮朗也)。
　　嗅(许救反俗作嗅)。

　　经卷第三十四　十地品之一

　　苏利耶藏菩萨(苏利耶者此云日也)。
　　俱苏摩德藏菩萨(俱苏摩者花名也具云俱苏摩那俱苏此云悦也摩那意也其花色美气香形状端正见闻之者无不悦意今此菩萨取之为名)。
　　举要言之(汉书集注曰举总也广雅云要约也)。
　　珂贝璧玉(珂恪河反玉篇曰珂螺属也所出于海其白若雪所以婴马膺者也说文曰贝谓海介虫也璧瑞玉也案尔雅云玉肉倍好谓之璧璧形圆而有孔王者祭天神以用之矣)。
　　练金(练字玉篇作炼字书作炼今经本作拣练字也)。
　　为将为师(将资亮反师所律反)。
　　瑕玷(玷丁念反玷字有本作点者谬也瑕玷之义并已见上)。
　　道险易(易以豉反郭注迩雅曰易平也)。

　　经卷第三十五　十地品之二

　　仁恕(恕伤预反释名曰仁忍也谓好生恶杀善恶含忍声类曰仁心爱物曰恕也)。
　　何况从事(河上公注老子曰从为也)。
　　风雅典则语(毛诗序曰风以动之教以化之雅正也汉书注曰雅闲丽也尔雅曰典经也毛诗传曰则法也依经化诱之言谓之风典语美妙方法之说谓之雅则语也)。
　　湍驰奔激(湍吐官反激经历反说文曰湍疾濑也浅水流沙上曰湍也驰急走也水文凝斜疾急曰激也)。
　　我慢原阜(阜扶九反尔雅曰高厚广平曰陆大陆曰阜案陆即原也)。
　　重械(重直陇反械侯界反)。
　　三界焚如苦无量(周易卦九四注云其炎始盛故曰焚如今此言三界诸惑如火炽盛能招感多苦果故也)。
　　生难遭想(韩诗外传遭遇也)。
　　扪摸(扪莫痕反摸谋各反毛诗传曰扪持也方言曰摸抚也郭璞注曰谓指摸索之也)。
　　蚊蚋(蚋如锐反字林曰蚋小蚊也)。
　　称两(称昌孕反古称为尔今流共用秤字甚谬也)。
　　无间然(间皆苋反玉篇曰间隔也言情无阻隔也)。
　　国城财贝(贝北赖反说文曰贝谓今海虫也古者货贝而宝龟也谓海虫有甲作锦文者也今西域用贝为钱故云财贝也)。
　　孰能(尔雅曰孰谁也)。

　　经卷第三十六　十地品之三

　　循身观(循祥伦反珠丛曰循巡也今谓四念处中第一观身不净从头至足次第巡历三十六物皆不净也)。
　　易诲(易羊豉反)。
　　无愠暴(愠于运反暴蒲报反苍颉篇曰愠恨也玉篇曰暴陵犯也谓欺陵触[牛*戾]于人也案暴字正体作暴若晒物为暴也)。
　　[爪*(ㄗ@、)]玺(玺斯尔反郑玄注周礼曰玺印蔡雍独断曰天子之玺以玉为之古者尊卑通用自秦以来唯天子得其称玺也)。
　　鬼魅(魅眉秘反魑魅也字又作魅俗也)。
　　蛊毒(蛊公户反左传曰于文皿虫为蛊杜预注曰皿器也所以器受虫害人为蛊也声类曰蛊谓蛊物病害人也)。
　　身相休咎(休许邹反咎其柳反杜注左传曰休福祢也广雅曰休善也孔安注书曰咎恶也说文曰咎灾也休息之字立人作木音许尤反也)。
　　流转迟回苦趣中(迟回二字应作彽徊楚辞曰欲彽徊以千际王逸注云彽徊犹徘徊经本皆作迟回之字者此乃缓归之名非徘徊之义埤苍曰彽徊谓姗游也)。
　　苦海沦湑(湑相余反广雅曰沦沈也毛诗传曰湑浴也)。

　　经卷第三十七　十地品之四

　　我慢溉灌(溉古代反说文曰溉灌澍水也)。
　　涕泗咨嗟(涕他礼反泗先利反咨将伊反毛诗传曰自目曰涕自鼻曰泗玉篇曰咨嗟嗟叹也诗笺曰嗟叹之深也)。
　　彼已(已居理反彼他也已自也)。
　　王后所生(礼记曰天子之妃曰后也)。
　　泥潦(潦郎祷反说文曰潦天雨也谓因天雨稸积也)。

　　经卷第三十八　十地品之五

　　念务皆息(务事也谓攀缘事息境界心绝)。
　　即便[穴/(爿*告)]窹(窹寤两字经本并从穴者且皆非是字然寤字去八字书乃以为寤睡之字音云五盍反宜作觉字也)。
　　一一行相行(两行字并遐孟反)。
　　汝今适得(适尸亦反三苍曰适始也近也)。
　　各若干微尘(汉书胡广曰若顺也干求也当顺所求而与之故谓若干也颜古曰若干且设数之语也干犹个也谓当如此数耳也)。
　　毗舍众(谓商估种族也)。
　　首陀(具云输达罗此曰农业种族也)。
