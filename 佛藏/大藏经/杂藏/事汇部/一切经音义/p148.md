<!-- { "loadSidebar": true } -->
　　[(囗@(儿/口))*月]星(明字说文从[囗@(儿/口)][囗@(儿/口)]音鬼永反从月[囗@(儿/口)]象窗也星者五行之星也言明星者亦非每日常有明星乃是金木火土及以水星有时近日晨朝而现占候者当知不久日出故诸经中时有明星之语佛因近日之星引此为喻言慈氏菩萨邻于佛地也旧义云西方候夜观三明星初观白星次观青星后观赤星甚乖经意妄说也)。
　　帆主(上音凡考声云船舶上使风幔也帆主者海导师也从巾凡声)。
　　洄澓(上音回经文作古文[?回]字虽是正时所不用尔雅逆流而上曰溯洄郭璞曰旋流者也下音复或作洑亦水之回旋也说文从水复声也)。
　　侵害(戚淫反苍颉篇侵犯也说文渐也从人从帚从又又手也手持帚若扫之进曰侵今省为侵略也下何大反苍颉篇害贼也说文伤也从宀从口言从家中起也丰省声也经作害俗字也丰音害古字也)。
　　迦噜罗(梵语食龙大鸟名也古云迦娄罗亦名金翅鸟或云揭路茶今文书迦噜罗上下二字不切也正梵云檗噜[奴/糸][奴/糸]音儜加反噜音转舌呼亦名龙惌)。
　　吞啖(徒滥反说文食也从口陷声经文作啖啖并俗字也)。
　　偻者(力主反杜注左传云上伛也偻犹背曲也广雅身曲也说文尪也从人娄省声或云背偻皆一义也)。
　　裸者(上华瓦反避俗讳作此呼本音郎果反左传观其裸浴顾野王云裸者脱衣露袒也说文从衣作裸字书有从身作裸玉篇从人作裸三体并通用也)。
　　堆阜(上都雷反考声云土之高貌也埤苍云土聚也说文小阜也从土隹声也经从十作准非也或作雁古字也有作堆俗字也下扶有反吴楚音也韵英音云扶武反说文大陆也山无石曰阜古文作阜象形字)。
　　砥掌([月*有]履反杜注左传云砥平苍颉篇云磨砺石也说文作底柔石也从厂氐声厂音罕)。
　　隘狭(上鸦介反广雅隘迫也亦狭也王逸注楚辞险阸倾危也或作阸说文作[(白-日+臣)*益*(白-日+臣)]又[(白-日+臣)*角*(白-日+臣)]并古字也今从省作隘阸并正也下咸甲反顾野王云迫隘也不广大也说文隘也从阜箧声经从犬作狭非也)。
　　廛里(直连反集训云城市内空地也考声云市内一亩羊为一蒙市邸舍也居处也从土[厂@黑]声)。
　　开豁(下欢栝反广雅豁空也大也说文作[谷*害]通谷也从谷害声也上开字正体作开说文从开俗用从井讹也开音牵)。
　　秽恶(下鸟固反)。
　　荆棘(兢亿反考声酸枣也说文从并朿朿音刺朿木[卄/(└@人)]也古文象形作甫)。
　　尘坋(上音陈说文云鹿行扬土也从鹿从土会意字也下盆问反考声尘猥也说文坌尘也从土分声也)。
　　拘枳罗(上音俱下[糸*鳥]以反梵语鸟名也此鸟性好荣茂不栖止于枯树)。
　　牦牛(音茅出西南夷及西戎亦名长髦牛也前宝积音义中已具释也)。
　　犎牛(音封山海经云南方野牛也集注尔雅云今交趾所献亟相牛是也郭注尔雅云领上[木*暴]胅起如驼鞍之一边出合浦县今语讹俗谓之峰牛是也[木*暴]音电胅音田颉反形声字)。
　　焚爇(上辅文反说文烧田也下耎拙反杜注左传云爇烧也苍颉篇云火然也从火蓻声)。
　　戏论(希义反尔雅戏谑也广雅邪也考声弄也诗传逸豫也说文从戈[戲-戈]声也[戲-戈]音熙[戲-戈]字从豆戈音古禾反省从虚从戈作戏非也戈音与职反谑音香约反)。
　　熊罴(上许穷反毛诗惟熊惟罴说文兽也似豕山居冬蛰舐足掌其掌似人名掌曰蹯蹯音烦下罴音悲尔雅罴似熊而黄白色郭璞曰似熊而大头长脚高猛憨多力能拔树木也)。
　　虎豹(上呼古反说文兽君也从虍虍音呼虎足似人足故下从人象形字也下包貌反说文似虎团文黑花而小于虎从豸从包省声豸音雉也)。
　　豺狼(上床皆反山兽也尔雅云豺狗足也说文狼属也从豸才声经文从犬作[狂-王+戈]非也案豺有二类常群行山谷不相离大曰豺郎小曰豺奴小者先行共猎獐鹿煞己守之而不敢食以待豺郎其豺郎后至先食饱己然后豺奴啖其残肉故礼记月令云季秋之月霜降之日豺祭兽即其事也下洛当反说文云狼似犬锐头白额猛兽也从犬良声)。
　　野干(或云射干射音夜司马彪及郭璞并云野干能缘木广志云巢于危岩高木故知非野狐也淮南名曰麻狐禅经又云见一野狐又见野干故知二别野狐大于野干也)。
　　狐兔(上音胡说文妖兽也鬼所乘而有三德其色中和小前大后死则首丘从犬从爪省声也下土固反说文兽也前[奐-大+比]象踞后点象其尾也兔头与[奐-大+比]头同故从[奐-大+比]省也)。
　　蚖蛇(上五官反下社遮反枹朴子曰蛇类甚多唯蚖蛇中人最急可以刀割其所螫处肉弃于地肉自沸似火炙须臾焦尽人得活矣不割必死玄中记云蚖蛇身长三四尺有四足形如守宫寻脊有针[利-禾+矛]如刀甚毒恶中人不逾半日则死山海经云皮可以饰刀剑与鲛鱼皮相似但鹿细异耳也)。
　　蝮蝎(上芳伏反尔雅蝮虺博三寸首大如擘郭璞注云如人擘指史记云蝮螫手则断手恶毒蛇也下轩谒反四方通语也字从虫歇声也经从曷非也说文云毒虫也尾上拳有毒刺篆字象形玉篇虿音圻介反变体字也俗名[虫*賴][剌/虫]见通俗文上[虫*賴]音他割反下[剌/虫]音郎割反[丙/(敲-高)]有异名不录)。
　　[刀/田/火]鳖(鞭灭反说文水介虫也从黾敝声也经从鱼作鳖俗字也黾音猛敝音毗袂反)。
　　鼋鼍(上音元说文大鳖也大者如车轮小者如盘有神力能制水族魅人而食之下唐多反山海经云江水　鼍郭璞注云似蝪[虫*折]有鳞大者长文小者四五尺尾如刀生卵大如鹅卵皮繄厚可以为鼓故毛诗有鼍鼓说文水介虫也从黾[咒-几+里]声[咒-几+里]音那案鼋鼍二字从黾俗用下从龟者非也)。
　　凤凰(上冯讽反下音皇前宝积经及般若经音义已具释说文神鸟也仁瑞也从鸟从皇并从几几亦声也)。
　　鸳鸯(上威园反下鸟郎反又于良反水鸟也毛诗传匹鸟也郑笺云言其止则为偶飞则为双不相离也天性也)。
　　面皱(侧瘦反考声云皮聚也集训韵略字苑并云面皱也说文玉篇字林字统文字音义古今正字桂苑等并阙文无此字从皮刍声俗诐讹刍音楚俱反)。
　　伛偻(上于禹反下力禹反通俗文云曲脊为之伛偻说文伛偻二字并从人形声字经从身作偻非也)。
　　苏莫遮冒(下毛报反。说文云小儿及变夷头衣也。从目曰声曰音与上同文字集略从巾作帽亦同。苏莫遮西戎胡语也。正云飒縻遮。此戏本出西龟兹国至今由有此曲。此国浑脱大面拨头之类也。或作兽面或象鬼神假作种种面具形状。或以泥水沾洒行人。或持罥索搭钩捉人为戏。每年七月初公行此戏。七日乃停。土俗相传云常以此法攘厌驱趁罗刹恶鬼食啖人民之灾也)。
　　能治(直之反考声治理也本水名故从水台声也)。
　　不楝(奸眼反文字集略拣择也从手东声也说文作东分别简之也从八从束八象八方经文作简非本字也)。
　　披[蝷-虫+言](上普[塵-土+木]反左传披分也广雅张也形声字下苏固反正体字也考声陈说理也说文告也从言[蝷-虫]声也或作諊[蝷-虫]音尺说文从广广音俨从屰屰亦声经文作[厂@(舉-與)]非也屰音逆也)。
　　那罗延(梵语欲界天名此天多力身缘金色八臂金翅鸟王手持斗轮及种种器仗每与阿修罗王战争也)。
　　擒获(及今反考声捉也或单作禽见蜀都赋从手禽声说文作鈘持也从攴金声)。
　　瀑河(蒲冒反考声猝雨也说文疾雨水又云[涅-土+(出/大/((犀-尸)-牛+十))]霣也从水从曰从出从廾音拱从丰丰音淊猝音葱讷反霣音云敏反)。
　　循环(随遵反广雅循从也说文行也从彳彳音丑尺反盾声也盾音顺经从人非也或作巡亦通下滑关反郑众注周礼云环旋也广雅环圆也何注公羊传逵也说文肉好若一谓之环从玉睘声)。
　　翳眼(伊计反考声翳蔽也盍也文字集略目障也从目殹声也或从羽作翳亦通也)。
　　谷[禾*會](上公屋反粟麦之棇名也尔雅谷禄也说文续也从禾[穀-禾]声也下苦外反字统云粗康也从禾会声)。
　　涤除(庭力反前序中已具释)。
　　月蚀(时织反李淳风云月亏于天鱼脑灭于泉月岂为羸有突而毁其体乎但阴阳之气递相感应耳历经云凡月蚀暗虚之气掩之故见[圬-土+虛]也易日月盈则蚀说文从虫食声也)。
　　皎日(经了反日月明白也说文从白交声经从日误也下而质反)。
　　素怛缆(下蓝啖反梵语也唐云契经古译或云修多罗皆梵音讹转也即十二分教文一名也)。
　　研核(上霓坚反说文研磨也从石幵声或从手作[挈-丰+石]古字也下行革反韵诠考求也声类穷也说文实也考事得其实也从西[身*ㄆ]声幵音[硈-士+又]贤反西音呀贾反)。
　　醍醐(上音提下音胡醍醐者酥中之膏至清者名曰醍醐能治众病形声字也)。
　　迦多衍那(上姜佉反梵语阿罗汉名也迦多姓也衍那字也旧云迦旃延或云珊地迦皆讹也)。
　　暗冥(上阿绀反说文云日无光也或作闇下莫瓶反孔注尚书云冥夜也考声幽暗也说文幽也从月六日数十六日而月始亏幽暗也从昃冖声也冖音觅经从具作冥非也)。
　　懈堕(上革卖反考声懈怠也贾注国语云懈倦也俗音嫁者非也前后经文懈字悉同此音下徒卧反说文不敬也从土隋声春秋传曰执玉者堕也)。
　　船橃(顺专反船舟也方言云自关而西谓舟为船下烦袜反缚竹浮于水上谓之橃广雅从舟作[舟*發]说文从木发声经从竹作筏俗字也诸字书并无此字)。
　　碛中(青历反广雅碛濑也水浅石见也案碛者边塞沙石之地无水乏草木绝人境处也说文水渚有石也从石责声也)。
　　霈然(滂贝反文字集略云霈大雨也形声字说文门)。
　　洪澍(上胡笼反孔注尚书洪大也下主树反说文云时雨所澍生万物也从水尌声)。
　　勉励(上音免说文勉亦励也强也从力免声也下力滞反说文勉力也从力厉声)。
　　罪愆(上摧猥反广雅罪诛也说文犯法也古文作[自/(┴/(ㄥ*〡*ㄙ)/┬)]秦始皇以[自/(┴/(ㄥ*〡*ㄙ)/┬)]字似皇字故改从冈从非下丘焉反孔注尚书云愆过也古作平卫宏作[保/言][(彳*言*亍)/心]并古字也时不行用也)。
　　毫牦(上胡高反下力驰反案九章算经云凡度之始初于忽为丝十丝为毫十毫为牦说文毫牦二字并从毛毫从豪省牦从[漦-未+牙]省皆形声字也今经作毫[斄-未+牙]不明字义误也)。
