<!-- { "loadSidebar": true } -->
　　被大精进甲(被皮义切)。
　　悉苦无味(味犹乐也言皆是苦无可乐恋)。
　　捶(之蕊切说文曰捶杖击也按捶字说文从手玉篇从木声类从竹耳)。
　　其心泰然(珠丛曰泰通也凡离忧塞者心则通畅耳)。
　　为现不乐世间欲乐(上乐字五教切下乐字即各切)。
　　婴妄想(汉书集注曰婴绕也加也言为妄想之所缠绕也)。
　　得此解脱其已久如(久谓久近如谓如何故维摩观众生品云舍利弗问天曰天止此室其已久如答曰如耆年解脱舍利弗言止此久耶天曰耆年解脱亦何如久今准此文久如即是久近如何之问[(受-又+ㄆ)*辛]也)。
　　嫔御有十亿(嫔婢人切贾注国语曰妾御曰嫔毛诗传曰嫔妇也郑注礼云嫔谓妇人有法度者之称也周礼有九嫔教九御蔡雍曰天子凡衣服加于身饮食入于口妃妾接以寝皆曰御御之所亲爱则曰幸也)。
　　我时寻觉(杜注左传曰寻续也)。
　　金刚脐佛(脐字从肉)。

　　经卷第七十　入法界品之十一

　　不藉耕耘而生稻梁(耘于君反梁吕羊反毛诗传曰耘除草也说文曰梁米名也耘字经本作芸者乃是芸台菜字非此所用梁字或亦从禾也)。
　　良臣猛将(将即亮反谥法曰小心敬事曰良顺理习善曰良今谓止私存国曰良臣谋而后勇曰猛将)。
　　中夭(中张仲反夭于矫反孔安注书曰少丧曰夭也)。
　　陵蔑他人(蔑莫结反苍颉篇曰陵侵也玉篇曰陵慢也郑笺诗曰蔑轻曰陵说文单作夌又有从心作者俗通用)。
　　众景夺曜(说文曰景光也曜照也曜字又从光也)。
　　大臣辅佐(佐臧个反郑注礼曰辅助也佐副也言臣之于君有副助变理之用也)。
　　无高倨心(倨居御反杜注左传曰倨慠慢也郑注礼曰倨不敬也)。

　　经卷第七十一　入法界品之十二

　　受种种如来命(郑笺诗曰命教令也)。
　　高七多罗树(多罗树似此方棕榈树然西域者其高例十丈余故经中取为定量)。
　　波头摩花(或曰钵蹋忙此翻为赤莲花也)。
　　觉悟(觉古貌反字又作寤)。

　　经卷第七十二　入法界品之十三

　　莲花覆合(覆抚目反还也复也)。
　　罢游观时(罢蒲架反玉篇曰罢止也休也)。
　　杵破(杵昌与反打也字宜从手其掊杵字从木)。
　　苗稼不登(马融注论语曰树五谷曰稼也小雅曰登升也谓谷收则可升场耳也)。
　　枯槁(槁苦老反说文曰槁木枯也郑玄注周礼曰槁木干也槁正宜作槁其槁音苦倒反杜注左传曰槁乃劳义非经所用)。
　　衣裳弊恶(弊毗例反说文曰衣败为弊玉篇曰[敝-ㄆ]与敝同上杜注左传曰敝衰坏之也)。
　　皴裂(上七伦反下力哲反)。
　　床榻(榻他答反)。
　　仁慈孝友(释名曰仁忍也好生恶杀善恶含忍也尔雅曰善事父母为孝善事兄弟为友也)。
　　瞻奉抚对(抚芳武反瞻视也奉承也汉书集注曰抚慰也恤也对谓抵对)。
　　淫佚(佚夷曰反苍颉篇曰佚惕也乐也惕音荡)。
　　枯涸(涸何各反广雅曰涸尽也)。
　　油云被八方(孟子曰天油然兴云沛然下雨则苗浡然而长也毛诗音义曰油云春云也言能润泽万物也)。
　　大王临庶品(郑玄注周礼曰临尊适卑贾注国语曰临治也治谓治理也庶众也品类也)。
　　暴虐(暴蒲报反玉篇曰暴陵犯也虐灾也)。
　　刑狱皆止措(措仓固反郑玄注考工记曰措犹置也置谓废也)。
　　残害(颜注汉书曰残谓多所杀戮也苍颉篇曰残物切也)。
　　大豚(豚徒魂反方言曰豚豕子也)。
　　佥然备(佥七廉反尔雅曰佥皆也广雅曰佥同也备具也)。
　　入池自抚鞠(鞠居六反王逸注楚辞曰抚持也鞠谓撮之也撮音粗括反鞠字正宜从手)。
　　夜叉(此云祠祭鬼谓俗间祠祭以求恩福者旧翻为捷疾鬼也)。
　　毗舍阇(此云啖人精气鬼也)。
　　中宵(中张仲反宵相遥反宵夜也)。

　　经卷第七十三　入法界品之十四

　　宿植(植丞力反苍颉篇曰植种也)。
　　囹圄(囹历丁反圄鱼举反郑注礼曰囹圄所以禁守系者若今之别狱也说文曰囹圄谓周之狱名也)。
　　榜笞(榜普庾反笞敕之反字书曰榜捶也说文曰笞击也榜字宜从手也)。
　　膑割(膑蒲忍扶忍二反大戴礼曰人生暮而膑生然后行也说文曰膑膝骨也尚书大传曰决关梁逾城郭而路盗者其刑膑顾野王曰谓断足之刑即吕刑之[跳-兆+非]周礼之则类也字宜从骨经本从月作者俗)。
　　宽宥(宥云救反杜注左传曰宥赦也)。
　　盗入宫闱(闱于归反尔雅曰宫中门谓之闱其小者曰闺小闺曰合也)。
　　王之宝祚(祚才故反宝谓大宝书大宝位玉篇曰祚位也)。
　　赫然大怒(郑笺诗曰赫然怒貌毛诗传曰赫赤也谓人大怒则面色赤也)。
　　毁形降脱(降古巷反尔雅曰降下也谓下好服又可著恶衣服致也)。
　　拘留孙(具云羯罗迦寸陀此云所应断已断也)。
　　萨遮尼干(萨遮此云有也尼乾者具云尼干连陀言尼者不也干连陀系也谓此类外道裸形自饿以少欲不为衣食所系故也)。
　　御群生(孔安注书曰御治也谓治理之也郑注礼云御励也谓劝化之也)。
　　园林名岚毗尼(岚卢含反或曰流弥尼此云乐胜圆光是皆天女之名因来此处遂以其处名耳)。

　　经卷第七十四　入法界品之十五

　　被求一切智坚誓甲(被皮义反著也)。
　　传来(传除线反字从惠不从甫)。
　　果从兜率(玉篇曰界遂也)。
　　坑坎堆阜(坎口揽反堆都回反阜夫九反易曰坎陷也王逸注楚辞曰堆高土也尔雅曰高平曰陆大陆曰阜堆字又作堆也)。
　　瓦砾荆棘株杌(砾零击反说文曰小石曰砾也荆棘草秽通语也说文曰株树根也杌谓[利-禾+名]去枝柯者也)。
　　毕洛叉树(或曰毕利叉此云高显谓佛于下降诞则谓高胜名显人天故日高显也或有处云佛于阿戍迦树下生者也)。
　　诸佛脐中(脐字从肉)。
　　释种女瞿波(瞿波或曰瞿夷此翻为守护地也)。

　　经卷第七十五　入法界品之十六

　　爱念情至(至犹极也)。
　　为其安立(为于伪反)。
　　十方无间(颜注汉书曰间空也谓无空隙之处也又音古闲反文纪传注曰容也谓更无容受之处也)。
　　足趺隆起(小雅曰隆高也)。
　　身上分(分符问反)。
　　颊(兼[打-丁+(刀/(刀*刀))]反)。
　　鲜白(鲜相延反玉篇曰鲜明也)。
　　睫(煎叶反又作[目*夾])。
　　身上靡(靡亡彼反汉书拾遗曰靡倾也倾谓偃卧也)。
　　翊从(翊以力反尚书大传曰翊辅也毛诗传曰翊敬也字又作翼翼与翊义古别今通也)。
　　洪纤得所(纤相监反蔡雍注班固典则曰洪大也纤细也)。
　　修短合度(修长也郑玄注周礼曰度谓尺丈之数也言其长短合折中之节度也)。
　　先太子行(先谓于先行也)。
　　讽咏(郑注礼曰背文诵曰讽也)。
　　殒灭(殒为敏反声类曰殒没也)。
　　非其匹偶(偶吾苟反毛诗传曰匹配杜注左传曰匹敌也玉篇曰偶谓不奇只也贾注国语曰偶对也玉篇[禾*禺]对之[禾*禺]从耒偶尔之偶从立人)。
　　暂特假寐(寐蜜二反毛诗传曰寐寝也诗曰假寐永勤笺曰不脱衣而眠谓之假寐也玉篇曰假寐衣冠坐而眠熟也)。
　　为谁守护(护谓三护亦曰三监女人志弱故藉三护幼小父母护适人夫婿护今此通问故言谁也监护之文经书悬合耳也)。
　　开剖(剖潘吼反玉篇曰剖破苍颉篇曰剖析之也)。
　　巧断(断都乱反)。
　　冠以妙藏(冠古乱反)。
　　被以火焰(被皮义反)。
　　无讥丑(郑注礼曰讥呵察也毛诗传曰丑恶也言无可呵毁猥恶之事)。
　　天缯纩(缯疾绫反纩苦谤反说文曰缯帛也绵也小雅曰絮之细者曰纩也)。
　　芬馨(馨显刑反郭注尔雅曰芬谓香气调和也说文曰馨谓香之远闻也)。
　　尊宿(宿谓旧也)。
　　下车步进(王逸注楚辞曰步徐行也进向前也)。
　　立佛支提(支提者具云制底耶谓于佛阇维处置坟及安佛所说经台阁之名也此翻为积集谓是人天积集无量福善之所也又或翻为生净信处也)。
　　竟不可得(郑笺诗曰竟终日)。
　　愿得[佫-口+用]瞻侍(说文曰[佫-口+用]具也顾野王曰[佫-口+用]谓预早为之也孔安注书瞻视也谓看视也)。
　　毛孔量(量力仗反谓分位也)。

　　经卷第七十六　入法界品之十七

　　御捍(御鱼举反捍何旦友郭注尔雅曰御谓禁制之也杜注左传曰御止也捍卫也蔽也蔽谓遮塞之也捍字声类作捍也)。
　　廓彻心城(方言曰张小使大谓之廓尔雅曰廓大也通俗文曰廓宽也说文曰彻通也此中经意谓以理融事小遍法界故曰张小使大)。
　　严肃(毛诗传曰严威也肃缩也缩谓齐限者令缩退也言其威德肃物)。
　　逐诸恶法(玉篇曰逐驱也)。
　　莹彻心城(苍颉篇曰莹治也贾注国语曰彻明也说文曰彻通也今谓治理心城使其通达无所拥塞也)。
　　部分心城(分符问反谓有部类有分齐者也)。
　　罗刹鬼王(罗刹者具云罗刹婆此翻为可畏也言王者谓即毗沙门)。
　　悉达太子(悉达者具云萨缚頞他悉地地字应平声呼言缚者此云一切也頞他事也悉地成也言其于一切所应作事皆已成就)。
　　虽不逾本(字林曰逾越也)。
　　楼至如来(楼至具云噜支此翻为爱乐也)。
　　造僧伽蓝(具云僧伽罗摩言僧伽者此云众也罗摩院也)。
　　营办什物(颜注汉书曰什物谓为生之具也三苍曰什聚也杂也吴楚之间资生杂具谓之什物有数十事物为什物育数十事物为什物者此盖少知之说也)。
　　拖(驮之轻声)婆(婆之上声)荼(荼之上声)沙(史我反)缚(房我反)哆(哆之上声)也(夷我反)娑(娑之上声)么(莫我反)
　　众峰齐峙(峙持止反广雅曰峙止立也字宜从止有从山者谬也)。
　　他(他之上声)奢(尸何反借音也)叉(楚我反)娑哆(娑桑纥反哆当我反)婆(婆之上声)车(昌遮反)娑么(娑桑我反)诃婆(并上声呼)縒(仓我反)伽(伽之上声)吒(陟伽反)拏(搦可反)娑颇(娑桑纥反)娑伽(并上声呼)也娑(也夷我反娑字上声呼之)侘(耻加反)
　　咸综无遗(综子贡反三苍曰综理经也谓整理经纬之都本也)。
　　蕴其深解(蕴于顿反杜注左传曰蕰庆也方言曰蕰积也马融注论语曰蕰藏也)。
　　咒诅(诅侧预反郑玄注周礼曰诅谓祝使其败露也)。
　　痊愈(痊匕缘反愈俞矩反郭象注庄子曰痊谓病除也玉篇曰病差曰愈字又作病)。
　　别知(别彼列反)。
　　珠贝(案西城以贝为钱故列在宝类)。
