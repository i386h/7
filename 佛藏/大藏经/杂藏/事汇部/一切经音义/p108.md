<!-- { "loadSidebar": true } -->
　　一抟(段栾反字书云手握物令相著也从手专声)。
　　撝空(上音毁危反玉篇云撝所谓手所指也说文从军作挥并通皆形声字也为字从爪)。
　　普暨(其寄反尔雅暨及说文至也从旦既声)。

　　金光明经卷第四

　　(此卷中有十地陀罗尼安在后十卷经中音训甚切此古译故不音与后同用读者知之)。
　　谷响(上公屋反尔雅水注溪曰谷说文泉水出通川为谷从水半见出于谷口象形字下乡两反孔注尚书云若响之应声也说文从音乡声经文从向作向非也是歆响字非此用也)。
　　履践(上音里郑注礼记云履蹈地行也说文足所依也从尸从彳从夊夊行意从舟舟象履经从复者非也下前剪反义训与上同)。

　　金光明经卷第五

　　纤长(相阎反孔注尚书云纤细也说文微也从糸韱声韱音尖)。
　　金[鋌-壬+手](亭顶反上声字许叔重注淮南子云[鋌-壬+手]者金银铜等未成器铸作[后-口+┬]名曰[鋌-壬+手]形声字也)。
　　赫弈(上享厄反毛诗传曰赫赤貌说文从并二赤下音亦毛诗云奕奕轻丽广大貌也郑笺毛诗云赫奕光明貌也形声字也)。
　　滴知(丁历反从水啇声也)。
　　当绍(韶绕反上声字尔雅绍继也谥法曰疏远继位曰绍形声亦会意字也)。
　　恒嗅(休又反字统云以鼻就臭曰嗅会意字也)。
　　藉此(情夜反去声字考声荐也形声字)。
　　脓烂(上音农下郎旦反训释已见前文也)。
　　虫蛆(上逐融反尔雅有足曰虫说文从三虫经文单作虫非也下七余反考声云败肉中虫也形声字且音即余反)。
　　弃在(上轻异反孔注尚书弃废也说文捐也从廾推[世/十]弃[云/小][云/小]音吐骨反[梳-木]逆子也[世/十]音抟安反推音土雷反廾音拱二手也)。
　　朽木([优-尢+木]有反朽腐也)。
　　僮仆(上音童礼记云未冠者之总称也从人童声下蓬木反左传僚臣曰仆礼记云于家曰仆顾野王云驭车人也君将驾则仆执棰立于马说文给使也从人菐声或作[噗-口+臣]古字也菐音卜)。
　　丰稔(上敷风反正体字也周礼礼大也国语盛也说文豆之满者从豆象形从二丰从山豆经文从曲作礼俗字也丰音同上下任枕反贾注国语云稔熟也说文谷熟曰稔从禾从念会意字也)。
　　蠲愈(上决玄反方言云南楚疾愈或谓之蠲郭注云蠲除也下羊主反孔注论语云愈犹胜也毛诗作[怡-台+(更-一)]病差也说文病瘳也形声字也)。
　　侵[打-丁+夒](上寝淫反说文云若扫之侵故从人从帚从又今隶书略去巾作侵讹谬也下饶少反孔注尚书云[打-丁+夒]乱也说文烦也从手夒声也夒音奴刀反说文又解夒字贪兽也一曰母猴也从页从止匕从夊经文从忧者非也)。

　　金光明经卷第六

　　潜身(捷阎反易曰潜之为言隐而未见行而未成广雅深也说文潜藏也从水朁声朁音错感反)。
　　沃壤(上乌酷反贾注国语沃美也广雅渍也古今正字从水夭声下穰掌反孔注尚书云无块曰壤郑注周礼云壤土也言其壤壤和缓之貌说文柔土也从土襄声襄音湘)。
　　显敞(下昌雨反苍颉篇云敞高显也又云平治高土可以远望从攴尚声攴音普卜反)。
　　备[整-ㄆ+(敲-高)](上皮媚反文字典说预防也具也说文慎也从人[苟-口+用]声[苟-口+用]音同上下征郢反郑注礼记云整正也说文齐也从束支正声经从止作[(牙*ㄆ)/止]非也)。
　　隐蔽(下卑袂反形声字)。
　　坠生(直类反尔雅坠落也说文从高而堕地从阜[隊-(阿-可)]声[隊-(阿-可)]音遂经从土作坠亦通)。
　　彗星(随锐反乙已占云光芒索索然如扫帚孛孛然形如粉絮皆逆乱凶孛之气也左传云妖星也所以除旧布新之象也或从竹作彗亦通从甡从又甡音诜)。
　　薄蚀(上傍莫反下音食案日月薄蚀者亏缺也凡日蚀是阴阳相交日掩月蚀暗虚蚀神罗睺之所映也日蚀人君之灾国有兴废之象宜修德月蚀者储君妃后大臣之灾或水旱礼俭之先相古文从饲作蚀说文从虫食声或名交蚀)。
　　[仁-二+(帚/又)]掠(下力尚反又音略字书云拷击也考声云强取也苍颉篇搒也笞也或从刀作黥训释并同上准经义时俗并音略切韵略字韵中无此字唯方言略释云求于道路曰略即强取财也杜预曰不以道取为略贾逵曰夺取也说文作略云经略土地也从田各声于义亦通两字二音三体训释如上取舍前后任随所见)。
　　屏除(上并茗反孔注尚书云屏亦除也郑注礼记云退也放去也说文屏蔽也从尸并声)。
　　白线(先箭反说文线缕也从糸戋声戋音残经文从泉作线俗字也)。
　　多揭罗(梵语草香名也正云多孽啰)。
　　禅腻师(亦梵语不正也正梵音云舍你娑毗沙门之次子名也)。
　　迦利沙波拏(梵语也此云贝齿或云已齿即是海中小贝子经中具有分析所直多少波拏是钱若每日送一百多是金钱也)。
　　[黍/甘]箧(上音乡说文云[黍/日]芳也从黍从甘今[(匕/示)*(入/米)]书省去水从禾作香俗字也下谦叶反说文[木*(戊@臣)]也从匚匚音方夹声也经从竹作箧箧笥也或名香奁即香炉椷也椷音咸奁音廉)。
　　罄尽(上轻迳反韵诠竭也亦尽也)。
　　普臻(栉诜反尔雅臻至也说文从至秦声也)。
　　白[疊*毛](恬颊反西国草花絮捻以为布亦是彼国草名也)。
　　木胶(音交顾野王云胶所以连缀物令相黏著也郑注礼记云胶谓煮皮草令消凝而作之乃有多种或黄或黑或白或赤或煮木皮寮而作说文胒也作之以皮故从肉翏声音力救反)。
　　无歇(许谒反)。
　　林薮(桑走反泽无水曰薮说文大泽也从草形声字或从竹亦通也)。
　　珂雪(上可哥反广雅珂白石也次于玉也埤苍云白马瑙也顾野王云珂螺属也出于海中洁白如雪所以婴马膺也形声字也)。
　　毂辋(上音谷说文辐所凑也从车从[穀-禾]省声也下音罔说文车[車*豦]也辐头四周盘木相接为环也连环众幅而辗地也亦形声字也)。
　　千辐(音福案千辐轮相者唯佛身上福德圆满之相现于六处二手掌二足掌及二[黍*ㄗ]上肉文之中显分明犹如车轮千辐具足经无量劫礼拜贤圣之功所感也)。
　　网鞔(下莫安反案网鞔者唯佛有之手十指之间有[冉-工+又]网犹如鹅足说文从革从免声也)。
　　澄洁(上直陵反韵英云澄湛也说文从征作澄澄清也从水形声字)。
　　清泠(下音灵王逸注楚辞云泠泠者清凉风动貌从水令声令字从卩合音精入反卩音节)。
　　涕泪(上音体下律坠反前经第一卷中已释)。
　　聪睿(上仓公反广雅聪听也韩诗明也毛诗传曰聪闻也说文察也从耳匆声囱音窗象形今经文作聪俗字也下营岁反尚书睿作圣孔注云睿必通于术也国语明也广雅智也说文深明也从目[尚*又]从谷省声)。

　　金光明最胜王经卷第七

　　消殄(下田演反俗字也上声呼孔注尚书云殄绝也尔雅尽也说文灭也正作殄从[珍-王][珍-王]音之忍反从歹歹音五割经[歹*尒]讹也)。
　　枉死(上汪往反考声云枉失理也诎也古今字邪曲也从木王声古文作[梣-今+王]下死字说文澌也人所离也言人神识化往而不返遗残体骨故从歹从化省会意字也)。
　　霹雳(上四历反下音历大雷震击也形声字从石者俗字)。
　　蛊魅(上音古下音媚蛊即蛊毒魅即精魅皆恶鬼害人也或化作人与人交会翕人精体也)。
　　蚊虻(上音文下陌耕反正体字也俗作[(└@人)/虫]皆啮人飞虫也虻大如蜂蚊小如小蝇并形声)。
　　捷利(上潜叶反毛诗传曰捷胜也王注楚辞云速也疾也古今正字从手疌声疌音同上也)。
　　技术(上奇虮反韵英云艺能也考声工巧也说文巧也从手支声经文从人作伎借用非本字下顺律反郑注礼记云术道也庄生曰人相知于道术韩诗艺也说文邑中道也从行术声术音椎律反)。
　　苜[蓿-日+囚](上音目下音宿草名也本出罽宾国大宛马嗜之汉书云张骞使西国回持其种播植于此国以饲骡马从草形声字陆氏切韵等音莫六反今不取也)。
　　麝[黍/甘](上常夜反郭注山海经云麝似獐腹下[齋-小+肉]中有香尔雅麝父麇足郭注云如小[塵-土+木]雄者[齋-小+肉]中有香雌者即无转注字也)。
　　芎藭(上羌隆反下音穷香草名也根香也苗名[塵-土+木]芜亦入药用也)。
　　苟杞(上沟藕反下音起木名也亦是药四时所采各异春采叶秋采实冬采根亦名地骨白皮从木已声也)。
　　艾纳(上我盖反亦香草也)。
　　马芹(近斤反子似莳罗子)。
　　捣簁(上刀老反说文手椎也亦筑也亦捣也从手寿声俗作捣下筛滓反上声字也韵诠云罥簁也去粗恶而取精细者经文从师作筛平声字是竹笼非此用俗误也)。
　　牛[米/(前-刖+?)](分问反梵云瞿摩夷说文弃除也从拱推[(崋-山)-一+(卄*├)]弃米会意字也[(崋-山)-一+(卄*├)]音般推音土雷反米音非米古文矢字)。
　　四枚(每杯反郭注方言云枚数也古今正字从木从玫省声也)。
　　埋大盆(买牌反藏于地也)。
　　[黍/甘]秣(摩钵反干香末也)。
　　幔障(暪半反广雅幔帐也考声帷类也说文幕也从巾曼声暪音莫安反)。
　　所拘(音俱说文拘止也执也从手句声)。
　　葺茅(上侵入反考声云茅草覆屋也从草咠声咠音同上下卯包反说文草名也从草矛声也)。
　　常翘(祗姚反广雅翘举也翘举一足念诵现苦行相专志一心也心若散乱身必危倒也说文从羽尧声也)。
　　根机(既祈反易曰机者动之微也考声弩牙也说文主发动者谓之机从木几声)。
　　野蚕(杂含反埤苍云蚕吐丝虫也汉书云世祖初即位年有野蚕成茧人收其利也古今正字从昆朁声昆音昆朁音千感反)。
　　坎窟(上堪感反埤苍坎陷也下坤骨反杜注左传云窟地室也古今正字云窟狐兔所伏处也从穴屈声或从土作[土*窟]或从石作[石*窟]并通也)。
　　幢旗(上浊江反方言云幢翳也自关而东谓之幢郭注云舞者执之以自蔽翳也广雅幢谓之翿翿音导也古今正字从巾童声下音其周礼云熊虎为之旗郑注云象其守猛莫敢犯也说文从[方*人]其声[方*人]音偃也)。
　　铃铎(上历丁反郑注周礼云必使鸣铃以相应案铃者以金铜相合和令作空[穀-禾+卵]圆如珠有口有鼻含一小丸于中摇而作声玲玲然因号曰铃古今正字从令金声下唐洛反郑注周礼云铎大铃也形如小钟中悬一铁舌摇而作声形声字也)。
