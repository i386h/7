<!-- { "loadSidebar": true } -->
　　彯画(上疋妙反彯犹轻浅也)。

　　辩中边论颂一卷(无字音训)


　　业成就论

　　　　慧琳撰
　　邺隍(上严劫反汉书魏郡有邺县故大河在东也说文从邑业声下见光反说文城壕有水曰池无木曰隍也从阜皇声)。
　　知[尸@句](下节玉反尔雅[尸@句]分部也诗云曲也广雅云近也说文促也从口在尸下复句之一曰博[尸@句]所以行棋象形字也)。
　　疖子(上笺切反广雅疖[病-丙+(雍-〦)]也埤苍痤也考声小肿也或作[病-丙+截]古今正字从[爿-〡+(序-予)]节声也[爿-〡+(序-予)]音女厄反)。
　　稻秆(下千旱反考声云秆禾黍茎也杜注左传云槁也广雅云稻穰也从禾旱声旱音翰也)。

　　大乘成业论

　　　　玄应撰
　　食米(齐宗旧云食屑此外道修行苦行合手大指及第二指以物缚之往至人家舂谷簸米处以彼缚指拾取米屑聚置掌中随得多少去以为食若全粒者即不取之恐多所取缚两指耳亦名鸡鸠言外道拾米如鸡鸠行也)。
　　凸出(苍颉篇作[穴/失]徒结反字苑凸起也[穴/失][穴/失]也)。
　　坳凹(苍颉篇作[穴/合]乌狭反[穴/合][執/二]下也字苑凹陷也)。
　　紫矿(古猛反波罗奢树汁也其色甚赤用染皮[疊*毛]等也)。
　　拘椽花(俱禹反下以专反广志云似橘大如饭[竺-二+旅]可以浣濯沤葛纻也今出番禺以南缕切蜜渍为粽也)。
　　瓤生(如良反即瓜瓠中瓤瓣也)。
　　俱瑟祉罗经(梵语来里反旧言俱絺罗译云膝也言膝骨大也此即舍利弗舅长瓜梵志是也)。
　　释轨轮(梵语居美反轨法也世亲菩萨作释经轨泆佛栗氏子此西国地名此人因地为名也)。

　　一切经音义卷第五十


　　一切经音义卷第五十一

　　　　翻经沙门慧琳撰
　　音因明正理门论本一卷　慧琳
　　因明入正理论一卷　慧琳
　　唯识论一卷　慧琳
　　显识论一卷　慧琳
　　转识论一卷　慧琳
　　唯识二十论一卷　慧琳
　　唯识三十论一卷　慧琳
　　成唯识宝生论五卷　慧琳
　　唯识论一卷　慧琳
　　成唯识论十卷　慧琳
　　大丈夫论二卷　慧琳
　　入大乘论二卷　慧琳
　　大乘掌珍论二卷　玄应
　　缘生论一卷　无
　　大乘缘生论一卷　玄应
　　无相思尘论一卷　无
　　大乘五蕴论一卷　玄应
　　大乘广五蕴论一卷　慧琳
　　宝行王正论一卷　无
　　大乘起信论一卷　慧琳
　　大乘起信论二卷　慧琳
　　发菩提心论二卷　玄应
　　三无性论二卷　无
　　如实论一卷　无
　　回诤论一卷　慧琳
　　壹输卢迦论一卷　慧琳
　　十二因缘论一卷　慧琳
　　观所缘论一卷　慧琳
　　解卷论一卷　慧琳
　　掌中论一卷　慧琳
　　止观门论颂一卷　慧琳
　　取因假设论一卷　慧琳
　　观总相论颂一卷　无
　　大乘百法论一卷　慧琳
　　百字论一卷　慧琳
　　手杖论一卷　慧琳
　　大乘法界无差别论一卷　慧琳
　　六门教授习定论一卷　慧琳
　　破外道小乘四宗论一卷　慧琳
　　破外道小乘涅盘论一卷　慧琳
　　观所缘论释一卷　慧琳
　　右四十一论六十卷同此卷音。

　　因明正理门论本

　　　　慧琳音
　　鸺鹠(上朽尤反下音留文字典说云鸺鹠怪鸟也案鸺鹠昼伏夜飞荒鸡[玄*鳥]枭之类也大如鸢苍色赤目古今正字并从鸟休留皆声也)。
　　怀兔(彼天竺国名月为兔故以喻焉兔王经云月中兔者佛昔作兔王为供养一仙人投身入火以肉施彼仙人天帝取其骸骨置于月宫中使得清凉又今地上众生常见而发慈心故也)。
　　烟等(上燕贤反国语云啖烟达于上也考声云火烟也说文从火垔声或作[囗@(栗-木+土)]古作[序-予+((栗-木+土)*大)]论文作烟亦通垔音因)。
　　踌躇(上纣流反下直闾反博雅云踌躇犹豫心未定也古今正字并从足寿著皆声)。
　　流漫(满伴反王逸注楚辞云漫漫长也顾野王云漫漫远貌也郭注方言云谓水潦浩漫也古今正字云从水曼声论作漫俗字也)。

　　因明入正理论

　　　　慧琳音
　　怀兔非月(通路反。正因正业前依释教已具说讫。今引儒书所说晓示未闻。王充论衡曰儒者皆云日中有三足乌日者阳精火也。月中有白兔蟾蝫月者阴精水也。安得乌处火而不燋。兔居水而不溺。相违而理不然也。李淳风注稽圣赋引抱朴子云。今得道者及有妙术之人亦能入火不烧入水不濡且俱为人伦而其异如矣。此王生安知日中之乌月中之蟾兔而不如人间之术士有能入水入火者与常乌凡兔之不同乎。又云业感在星天之上日月之中其形虽同彼必神明之类不可以人理凡情之所挍测者矣。说文云兔兽名也象踞后点象其尾　兔头与象同故从[毚-兔]省)。

　　唯识论

　　　　慧琳音
　　翳眼(上繄计反韵略云翳目障也论从羽作翳掩也蔽也非此义也繄音曀兮反)。
　　尘浊(下憧觉反顾野王云浊者不净洁之称也说文从水蜀声论从曷作渴书写误也憧音濯江反)。
　　脓河(奴冬反说文脓[病-丙+(雍-〦)]疽溃血也从月农声脓河者饿鬼以自业力见水如脓河也)。
　　苏瓮(乌贡反方言云自关而东赵魏之郊谓大者为瓮小者名罂古今正字从瓦雍声也或从公作瓮俗字也)。
　　火爓(叶堑反考声云火光貌也说文火[火*間]也从火阎声论作焰俗字也堑音妾[火*間]也)。
　　[羺-雨+而]羊(奴头反埤苍云胡羊也古今正字从羊需声也)。
　　罽宾(几例反汉书曰罽宾西域国名也古今正字从网[序-予+剡]声[序-予+剡]音几例反)。
　　惯习(关患反尔雅云惯亦习也说文作遦古字也)。
　　惛熟(忽昆反广雅云惛乱也痴也说文从心昏声)。
　　嗔也(叱真反苍颉篇云嗔怒也说文嗔恚也从言真声论作嗔俗用亦通也)。
　　论本文已音竟已下慧恺钞别译偈。
　　慧恺(下开改反尔雅云恺乐也杜注左传云恺和也说文康也从心岂声)。
　　披阅(缘拙反考声阅[貫*ㄆ]也古今正字典说云简也今披读寻阅其论文同异也从门兑声)。

　　显识论

　　　　慧琳音
　　花鬘(音蛮西国采取时花以为严身之具)。
　　嗅生(休又反说文以鼻就臭曰嗅从鼻臭臭亦声也)。
　　幻化(滑办反考声云惑也下从倒子字也)。
　　甜物(牒拈反广雅云[甘*古]甘也家语云剖而食之甜如蜜是也说文美也从甘舌声论作甜俗字拈音念添反)。
　　七猗(懿宜反孔注尚书云猗然专一之臣也说文从犬奇声论作猗俗字也)。
　　掉戏(条吊反贾注国语云大能掉小也又曰掉摇也说文从手卓声也)。
　　又泯(蜜牝反传曰泯灭也尔雅云泯尽也说文从水民声牝音频泯反)。

　　转识论

　　　　慧琳音
　　栖处(上悉齐反尔雅栖息也或作栖下昌恕反广雅处所也经文作处草书误也)。
　　筹量(纣流反郑注仪礼云筹算也史记云借箸为大王筹之运筹帷幄之中是也说文从竹寿声)。
　　三惭(杂甘反尚书云惟有惭德说文惭愧也从心从斩省声论作渐音蚕感反与义不同)。
　　互相(乎故反考声云互交也周礼云事之更递也递亦互也此正互字)。

　　唯识二十论

　　　　慧琳音
　　眩翳(上玄绢反苍颉篇云目眩视不明也贾逵注国语云眩惑也说文目无常主也从目玄声)。
　　捺落迦(难葛反梵语地狱之总名)。
　　羝羊(底泥反毛诗传曰羝羊牡羊也广雅云羝雄羊也戾羊牡者三岁曰羝说文从羊氐声论作羝谬说也)。
　　羸劣(累追反杜注左传云羸弱也贾逵注国语羸病也说文羸[病-丙+(公/儿)]也从羊羸声也)。
　　剌拏(上栏怛反下搦加反梵语王名也怛音单剌反)。
　　怛利(单剌反梵语王名也)。
　　邬波离(乌古反梵语长者名也)。

　　论后序

　　晢妙(毡热反毛诗传云晰晰明也说文照晰亦明也或作晢并从日)。
　　鹤树(何各反论从告作鹄非也)。
　　骋驲(上丑领反广雅云骋奔也说文直驰也从马甹声也甹音匹丁反下人质反杜注左传云驲传车也郭注尔雅云传车驿马之总名也说文训同从马日声也)。
　　骛骧(上无付反顾野王云骜疾驰也楚辞云忽驰骛以追逐是也广雅云骛奔也下想羊反毛诗笺云骧驾也薛注西京赋云骧驰也说文并从马务襄皆声)。
　　沉曀(繄计反尔雅曰阴而风为曀也毛诗云终风且曀不曰有曀说文从日壹声繄音噎兮反)。
　　昏霾(买排反尔雅云风而雨土为霾诗传云霾雨土也说文从豸作霾正体字也论从犬作霾俗字也豸音池尔反)。
　　襄麓(聋谷反诗传曰麓山足也縠梁传云林属于山为麓说文从林鹿声)。
　　道轶(田綟反楚辞云轶迅风于清凉是也何[优-尢+木]注公羊传云过也杜注左传云轶突也说文车相出也从车失省声)。
　　位侔(莫侯反郑注考工记云侔等也均也说文小篆作侔或从力作劺亦等也说文从人牟声)。
　　键乎(健偃反周礼司门掌授官键以启闭国门郑注云键管籥也方言陈楚之间谓籥为键说文从金建声)。
　　九枢(触朱反郭璞注尔雅云门户扉枢也顾野王案庄子云蓬户不完桑以为枢是也说文从木区声也)。
　　檥方(宜倚反又音宜如淳注史记云南方人谓整船向岸曰檥孟康注云附也船著岸也或作舣同说文从木义声)。
　　克湮(一寅反贾逵注国语云湮下也尔雅云湮落也说文没也从水垔声)。
　　臮令(其懿反考声云众辞所及也说文众辞兴也月令序云洎乎月朔差异也从乑自声乑音吟论作洎徐广注史记云洎肉汁也乖论旨非也)。
　　子莠(由酒反传曰莠似禾苗也尚书云若苗之有莠文字典说云恶草似稷无米说文禾粟下阳生者曰莠从草秀声)。
　　纰荃(上匹毗反考声云理也饰也缯帛疏薄也典说纰缪也从糸比声缪音眉忧反下七泉反王逸注楚辞云荃细布名也说文从草全声或作絟)。
　　蕴芜(上氲粉反马注论语云蕴藏也杜注左传云蕴藻聚也又曰蓄也郭注方言云蕴藉茂盛也下武抚反贾注国语云芜薉也说文并从草缊无皆声缊音氲运反蕴亦去声)。
　　紊指(文粪反孔注尚书云若网在网有条而不紊说文紊乱也从糸文声)。
　　翳荟(上繄计反杜注左传云乘之有荫翳者也方言翳薆也又薆犹蔽也说文从羽殹声殹音同上繄音噎兮反下乌外反广雅云荟翳也说文多草之貌也从草会声)。
　　芟夷(霎衔反传云芟除草也说文刈草也从草殳声音殊霎音杉夹反)。
　　穿沙砾(上歠专反说文穿通也从牙在穴中下零滴反说文小石从石乐声歠音喘拙反)。
