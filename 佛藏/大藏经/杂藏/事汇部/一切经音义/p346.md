<!-- { "loadSidebar": true } -->
　　忪忪(苍红反埤苍云忪忪遽也声类速也又音钟集训云忪忪心动也古今正字怔忪遑遽也从心公声遽音渠御反遽犹急也)。

　　宝法义论

　　　　稠禅师撰　慧琳音
　　瞽俗(公午反考声云无目谓之瞽释名瞽眠也眠眠然如瞽皮目象以名之说文云目但有昳如鼓从目鼓声)。
　　深阱(情郢反郑注周礼云穿地为堑所以捕兽也礼记馸而内诸窖获陷阱之中广雅坑也古文作[共-八+水]说文云陷也从阜从井并声也)。
　　佥日(上妾阎反郭注方言云佥同也广疋云多也说文皆也从集从吅从从集音浸入反吅音萱从音从也)。
　　递为(上提礼反尔雅云递迭也古今正字更易也从辵虒声或作递古文也虒音徙赀反论文作递俗用不成字也)。
　　黏外(上蹑廉反考声云黏黏也苍颉篇云合也说文相著也从黍占声论作粘俗字通也)。
　　之黐(敕知反广疋黐黏也古今正字有树脂黏著可捕鸟者为黐树也从黍离声论文作黐俗字讹略也)。
　　殒矣(上云窘反考声云殒[(餐-食)-又+人]也文字典说殁也从歹员声或作陨论文作殒当此义也)。
　　网鞔(末盘反[絅-口+又]鞔者如来手十指间有肉[絅-口+又]相连如鹅王足而有文彩犹如罗文名曰[絅-口+又]鞔)。

　　念佛三昧宝王论三卷(上卷)

　　　　慧琳
　　明嗅(下休宥反说文云以鼻就臭曰嗅从鼻臭声也)。
　　锱铢(上滓师反。下音殊。案孙子九章等经云凡称乙所起始于黍。十黍为一絫。十絫为一铢。六铢为一锱。锱即分也。音汾问反。四分为一两。十六两为一斤。三十斤为钧。四钧为一石。即一百二十斤也。谨捡诸字书说锱而有三别。案风俗通义云铢六则锤。二锤则锱。二锱则两。计此说则半两名锱。一分名锤。二十四铢为一两。唯此一书独异于众典。诸字书多同一说。谨案字林字统字苑字镜韵集韵略韵谱韵英文字集略文字典说古今正字。及案说文九章等经一十三家。并同以六铢为锱。即四锱成两也。郑玄注礼记以八两为锱。集训韵诠效郑生言八两未详此义何所从来今故疏出诸家异同取舍任随所见。今且谨依九章算及取多说以六铢为锱定矣。风俗通义及以郑玄未详其由莫测古人幽旨也)。
　　慢幢(下浊江反案慢憧者欺侮不敬也傲慢放逸吾我自高犹如幢利故喻焉)。
　　棱层(上勒恒反下贼恒反高举之貌也)。
　　糠[禾*會](上抗冈反声类云糠谷皮也古今正字从米康声下口外反字书云粗糠也说文亦糠也从禾会声论文作糩俗用字误也)。
　　罹此(上里知反郭注尔雅罹忧也考声云被也遭也古今正字云思惨毒也从网惟声论文从四作罹俗字也)。
　　之称(昌证反下文同)。
　　嬖女(上篦[言*(└@米)]反广雅云嬖接媚亲也刘凞注谥法云以色事人也说文云便嬖思爱也从女辟声篦音闭迷反谜音迷嬖反)。
　　颠蹶(俱月反)。
　　鈇质(上甫于反公羊传云不忍加之鈇质也又云斩[要/曰]之罪也礼记诸侯赐鈇钺然从杀也古今正字莝斫也从金夫声莝音七座反)。
　　刳肠(上苦胡反顾野王云刳空其腹也苍颉篇云屠也说文云剔也从刀夸声夸音丘于反剔音听的反)。
　　俎肌(上菹所反方言俎亦肌也字书云俎几肉也文字典说云盛物器也从半肉在且上也)。
　　聆佛(上历丁反苍颉篇云聆听也说文义同从耳令声也)。
　　怨仇(下旧尤反孔注尚书仇亦怨也说文仇从人九声)。
　　逐块(下魁会反考声云块土块也郑注礼记云土塸也说文从土鬼声或作由也)。

　　中卷

　　袪有漏(上去鱼反考声云袪去也文字典说文披斩其袪也从衣去声也)。
　　不眴(玄绢反王逸注楚辞眴视貌也文字典说当扈马食之不眴也从目旬声也)。
　　汦啚(上攴氏反考声云汦上也著也说文山也从水氏声或作坁同也)。
　　骎骎(七林反毛诗云载骤骎骎也说文马行疾貌也从马[唚-口]声[唚-口]音上同)。
　　木槵(还惯反考声木名也)。
　　辟散(上并癖反杜注左传辟理也韩诗云除也文字典说法也从户从辛从口会意字)。
　　隤年(上队雷反考声云隤邪也韩诗云遗也从阜贵声也论文作颓非此义也)。
　　朝[耳*(〦/(坐-工+十))](虽翠反孟子云其生色睟然顾野王云润泽之貌也又文典说从目卒声也)。

　　下卷

　　以枹(音孚顾野王云枹击鼓锤也说文击鼓杖柄也从木包声论文作桴非此义也)。
　　苑囿(尤救反考声云囿园也郑注周礼今之苑也说文苑囿有垣者也从口有声也)。
　　搰搰(魂骨反考声云搰搰用力不已也文字典说云穿也从手骨声者也)。
　　逆楔(下先节反说文櫼也从木契声)。
　　阏伽(上安曷反梵语)。
　　骋棘(上敕领反韩诗云骋施也杜注左传云走也驰也广疋奔也说文驱也从马甹声音四丁反论文作聘非也)。
　　之诮(上樵耀反考声云诮笑也尚书云责让也苍颉篇云诃也文字典说也从言肖声)。
　　懵学(上墨崩反说文懵不明也从心瞢声瞢音同上)。

　　金錍决瞙论一卷

　　　　慧琳撰
　　探赜(上錔南反文字典说云探远取也考声云探试也下峥责反考声云赜深也深贪也易曰圣人有以见天下之至赜赜幽深称也从[〡*臣]责声者也)。
　　[王*(几@＝)]声(上捡未得应是字错也)。
　　恍然(上况往反考声云恍忽[怡-台+敞]恍魂失守也狂也老子云道之为物惟恍惟忽楚辞云临风恍[前-刖+ㄅ]王逸曰恍失意也说文狂貌)。
　　剥皮(上邦[邈-儿+八]反文字典说云裂也割也易曰山附于地剥剥也从力录声)。
　　析骨(上先狄反文字典说云斫木也诗曰析薪如之何匪斧不[〦/兄]又分析也从木斤考声云或从片龠作[打-丁+(后-口+┬)]非也)。
　　剜身(上碗丸反文字典说刻削也从刀宛声)。
　　贸香(上矛候反文字典说云贸易财也正作[(夕*匕)/貝]诗曰抱布[(夕*ㄗ)/貝]丝从贝夗声论作贸通俗也)。
　　陷他(上咸[狂-王+音]反考声云陷穴也溃也正作陷论作陷通俗也)。
　　长罹(下丽知反诗曰民莫不谷我独于罹正作罹古作[離/心]从网)。
　　令缉(下侵习反正作缉缉缋也书曰聿求元圣与之戮力缉宁邦家诗曰穆穆文王缉凞敬止从糸也)。
　　矰缴(上子登反周礼矰矢用诸弋射郑玄注曰结缴于矢谓之矰矰高也考工记矰矢弓所用也矢羽名矰论作矰非也下之略反生丝缕也弋缴也正作[譥-言+糸]或作此缴)。
　　才分(上在哉反考声云才暂也正作才论作此才通俗用)。

　　比丘尼传序

　　　　慧琳撰
　　之俦(长流反韵英云俦匹也)。
　　慕骥(上慕字下从心骥音冀考声云骏马也说文云千里之马也从马异声冀字从北也)。
　　贻厥(以之反考声云贻遗也厥其也遗及子孙)。
　　蝉联(上善然反下列缠反连缀也不断绝也)。
　　讹紊(上五戈反下音问讹谬也紊乱也从糸文声也)。
　　岳跱(上牙角反五岳高山也下持里反集训云众山特立者也)。
　　[按-女+(火/又)]记(瘦[邱-丘+(丑/丑)]反考声云求也形声字也)。

　　比丘尼传第一卷

　　虹霓(上音红下艺鸡反韵诠云虹霓螮蝀也)。
　　东莞(活官反地也在吴越也)。
　　志概(该碍反考声云概节也谋略也从木)。
　　绾发(弯睆反韵英云系也考声云结也说文从糸官声睆音关患反上声字)。
　　亟开(兢力反俗字也正体作苟考声云自急来也韵英云敬也从廾从句者也)。
　　乌巢(柴爻反鸟窠曰巢象形在传中作摷不成其字也)。
　　慊至(谦簟反郑注礼记云慊厌也孟子不慊于心刘熙云快也是也从心兼声也)。
　　沾濡(上知廉反下音儒考声云沾濡湿者也)。
　　赈给(之忍反尔疋赈富也说文从贝辰声也)。
　　铿锵(上客耕反下七羊反礼记子夏曰橦击钟鼓之声并形声字也)。
　　王忱(甚林反人名也)。

　　第二卷

　　玄藻(音[晃-儿+〡]韵英云文藻也从草)。
　　慧琼(葵营反玉之美者说文云赤玉也从玉也)。
　　孟顗(宜岂反考声云顗静也谨敬也从页岂声也)。
　　[門@(恙-心+皿)]众(上音合闭也)。
　　襈衣(仕眷反埤苍云缘属也释名云青绛色从衣从巽声也)。
　　[斖-且+(烈-列+酉)][斖-且+(烈-列+酉)](音尾考声云美也勉也进也从文从酉从爨省转注字也)。
　　[羸-亡+(└@人)]惫(上力追反弱也下音败考声云病甚也力极也从心备声备音被也)。
　　欧阳(上呕侯反虏达官姓一也)。
　　歔欷(上音虚下音希韵英云哀泣也)。
　　携一(惠圭反提接也)。
　　骇[服-月+舟](谐芥反马惊也下服字从舟[尸@又][尸@又]音并同上)。
　　鲑米(上核皆反陆坈上疏云给其鲑粮是也或作膎干鱼)。
　　不窥(犬规反集训云门中窃见也)。
　　关颡(桑朗反考声云额也文字集略云面上也从桑)。
　　确然(腔岳反考声云坚固也古今正字不也从石从隺省声搉音角或从高作碻也)。

　　第三卷

　　言谑(香约反尔雅戏笑也)。
　　灯烛(钟辱反从火属声文中从属作[火*(尸@禹)]非)。
　　剖毫析滞(上普口反次胡高反析音星亦反俗字也正从木从斤或从片)。
　　[蕗-各+(梳-木)]粝(阑怛反韵诠云脱粟米也从米厉声也)。
　　缔构(上音挺计反下钩后反)。
　　涅不缁(上年结反下滓师反)。
　　磨不磷(上音摩从石下力阵反孔注论语云磷薄也白者染之而不黑故涅不缁也)。
　　氲霭(上郁云反下衰盖反烟霭云垂布貌)。
　　高祖毓(音育人名也韵诠云毓稚从每[梳-木]声)。

　　第四卷

　　粉黛(音大韵英云黛青色女人可以画眉也或黑色也)。
　　鼾睡(上寒岸反寝息声)。
　　觇视(敕焰反考声云觇候也窃视也会意字也)。
　　叶粽(上阎接反菰叶也下音总蜀人作去声呼粽子亦俗字也正体从米从[稯-禾]作粽即五月五日楚人所尚粽子是)。
　　[棩-木]赜(上恚缘反韵诠[棩-木]深也下柴格反韵英云深邃难知也从[姬-女]贵声)。
　　不敩(爻教反韵英云敩学也)。
　　雩塍(上音于下音乘雩塍小山名也在乾州前高僧传第四卷中已具说亦是县名也传中从山作嶀嵊并非俗字也)。

　　观心论(大通神秀作)

　　　　慧琳音
　　涓流(决缘反顾野王云涓涓小流也说苑云涓涓不壅将成江河是也并从水)。
