<!-- { "loadSidebar": true } -->
　　曩谟(引)婆(去引)誐嚩带(引一)钵啰(二合)枳娘(二合)播(引)罗(罗字上声兼转舌)弭多(上声引)曳(准上引二)怛你也(二合)他(去引三)母(鼻声)[寧*頁](宁顶反)达(转古)谜(弥闭反引四)僧(去声)吃啰(二合上言讫反转舌)贺达(转舌)谜(准上音上并同五)阿(上)弩(鼻声)仡啰(二合)谜(引六)尾穆讫底(二合)达(转舌)谜(引七)婆(上声)娜(引)弩(鼻声)仡啰(二合)贺达(转舌)谜(引八)吠(微闭反引)室啰(二合)么(鼻声)[奴/糸](奴雅反鼻声)达(转舌)谜(引九)俕(苏绀反)满多弩(鼻声)跛哩(转舌)多(上声)曩达(转舌)谜(引十)麌(虞矩反)[奴/糸](鼻声)僧(去)仡啰(二合转舌)贺达(转舌)谜(引十一)萨缚迦(引)罗(十二)跛哩(转舌)播(引)啰(转舌)曩达(转舌)谜(引)婆嚩(二合引)贺(引十三)
　　尔时如来复说神咒。
　　曩谟(引)婆(去引)誐嚩(无钵反)带(引一)钵啰(二合)枳娘(二合)播(引)啰(转舌)弭多(上声引)曳(引二)怛你也(二合)他(去引三)室哩(二合转舌下同)曳(平)室哩(二合)曳(平声)室哩(二合)曳(平四)室哩(二合)野[糸*囟](引)娑嚩(二合)贺(引五)
　　植众(上承力反纂韵植种也考声植多也方言植立也树也字书植播也说文户植也从木直声也或作殖说文脂膏久殖非此义也下终仲反尔雅众多也国语云兽三为群人三为众说文亦云众多也从乑音吟乑字三人也从横目目众意也)。
　　稽留(上泾溪反考声稽滞也古文作乩又作卟本作禾又作[禾*尤]说文稽留止也从旨[禾*尤]声也禾木初生头曲未能上也又音碍义训同下留力稠反考声留止也说文止田也从田[留-田]声也卯音柳经作[哭-犬+田]或作[亞/田]又作[夗/田]皆讹也)。

　　第五百七十九卷(檀波罗分)

　　镕炼(上勇慵反考声铸金法也汉书犹金之在镕治之所铸说文冶金器法也从金容声也下力钿反古文作柬亦作炼考声精择也韵集铄金也说文冶金也从金柬声也柬力贱反经从东作炼非练字也)。
　　磨莹(上墨婆反集训治石也考声研磨也或作攠说文作[石*靡]下萦夐反发器光也或从金作蓥韵英云磨拭也从玉从省声也)。

　　第五百八十卷

　　匪唯(上非尾反郑笺毛诗匪非也亦作篚古文作[非/巾]说文从匚非声也)。
　　多赍(精妻反俗字也正体作赍考声持财与人也广雅赍送也说文持物于道行也从贝齐声也)。
　　访栝(官豁反考声栝捡也周易栝囊无咎王弼曰括结也郭璞注山海经云犹结缚也舌从口从古氏音厥字说文氏塞口为栝)。
　　市廛(直连反考声城市中空地也又居也或作[土*厘]同也)。
　　擒絷(及林反考声擒捉也或作[打-丁+禁]说文作擒急持也从手金声也下张邑反毛诗传曰絷绊也音半也杜注左传云拘絷也从糸音觅执声也)。
　　思构(息资反下钩寇反考声构成也字书结架也文字音义构合也说文云作冓象对交之形从木从冓声也下文同)。
　　欣乐(五教反)。
　　毂辋轴(上公酷反玉篇云辐之所湀曰毂次音冈说文云车[車*豦]音磲下冲六反毛诗传曰轴进也)。
　　讹锐(上吾禾反亦作讹孔注尚书云讹化也下营慧反杜注左传云锐细小也广雅锐利也经言讹锐者车涉远路辋讹轴锐也)。

　　第五百八十一卷(无字可音训)


　　第五百八十二卷

　　劓鼻(鱼忌反占之刑名也郑注周礼云劓截鼻也孔注尚书云劓割也说文从刀鼻声也或从臬作[利-禾+臬]亦通也)。
　　刖足(危厥反亦古之刑名也经史互说不同或名剕刑或名[骨*(實-毌+(眉-目))]刑皆一也民有越关梁逾城郭为掠盗者则刖其足考声断足也或作刖刖刑之属五百也)。

　　第五百八十三卷

　　羸劣(上力垂反瘦极也下力惙反弱也)。
　　拘絷(上矩子反下砧立反集训拘絷也马绊也囚系人也从糸音觅执声也)。
　　牵掣(上启坚反考声牵连也广雅牵挽也说文引前也从牛从宀音绵玄声也或作牵下赤热反考声顿拽延结反缩也亦作挚[序-予+挈])。
　　挫辱(上租卧反郑注考工记挫折也贾逵折锋曰挫考声挫抑也说文挫摧也从手坐声也小篆坐字从土从留省古文从二人作坐下而烛反贾逵注国语辱耻也考声辱恶枉羞也说文从寸寸在辰下失耕之时于封疆之上则戮之辰者农之时也故房星为辰为田候也)。
　　螺蜗(上卢和反俗字也正作羸尔雅曰蚹羸螔音夷蝓音榆下寡花反郭璞注曰形大曰羸小者曰蜗牛)。
　　出矿(瓜[夭/(目*月)]反广雅铁璞也说文铜铁石璞字书未经火炼曰矿或作矿或作矿同也)。

　　第五百八十四卷(净戒分)

　　弓弩(上鞠穹反周礼司弓矢掌六弓四弩八矢之法世本云挥作弓牟夷作矢宋忠云皆黄帝臣也说文以近穷远故谓之弓下奴古反郭璞注方言云弩犹怒也说文云弓有臂曰努从弓奴声也)。
　　排[矛*(替-曰+貝)](上蒲埋反考声云兵器名所谓盾也说文排字从木从非省声也或作椑同下匆算反广雅[矛*贊]鋋也伤栴反案戈鋋小矛也考声遥投矛也古今正字[矛*贊]短矛也从矛赞声也)。
　　刃槊(人槙反考工记烁金以为刃圣人之作也国语偃五刃贾逵曰刀剑矛戟矢是五也集训刃兵锋芒也说文刃坚也象刀有刃之形也不色卓反广雅槊矛也椑苍丈八矛也或作槊同用)。
　　跳踯(上庭寮反韵英跳跃也韵诠跳踉也苍颉踊也广雅上也说文蹶也从足兆声又音天吊反或作趒趒越也亦通下呈剧反顾野王曰踯躅重局反骤愁瘦反举足而不进也史记曰骐骥之踯躅不知驽马之疾步说文踯躅住足也或作蹢从足从郑声也)。
　　瓦瓶(蒲[宜/八]反说文汲水器也或从[午/止]甫苟反作瓶小缶也从瓦从并声也)。
　　津腻(女智反王逸注楚辞云贰滑也考声肥也脂垢也说文亦肥也从肉贰声也经文从尼作胒非也)。
　　贮苏(张吕反杜注左传云贮穑也敕六反字书蓄准上藏也考声贮财也说文贮积也从贝宁除吕反声)。
　　数数(双捉反数数频繁也)。
　　烧炼(历殿反韵英云烁金也伤斫反说文从金作炼冶金也从金柬声也古文作柬柬字从八作柬有作东者非也)。
　　匠莹拭(上[打-丁+嗇]样反考工记攻木之工匠人也考声曰工巧人也凡从事曰匠说文木工也从匚音方从斤匚者所作器也次萦夐反广雅莹磨也谓摩拭珠玉使发光明也韵英摩拭也从玉从省声也下升职反郭璞注尔雅拭拭所以为清洁也郑注礼记拭净也古今正字云从手式声也或作试夐音呼莹反)。
　　作模(莫蒲反郑笺毛诗模样也或作摹摹规形也掩取象也说文摸法也从木莫省声也)。
　　填布(亭年反广雅填塞也郑注礼记云满也说文从土真声也)。
　　火[火*曹](早劳反苍颉火烧木也广雅[火*曹]炮也[火*曹]音糟说文云[火*曹]焦也从火曹声也)。
　　销矿(上星遥反顾野王云销犹散也说文铄伤弱反金也从金肖声也或作消苍颉篇灭也考声消释也或作焇博雅焇干也下瓜猛反广雅铁璞也说文铜铁石璞也字书云未经火炼曰矿或作矿或作矿并通)。

　　第五百八十五卷(无可音训)


　　第五百八十六卷

　　征诘(上陟陵反郑注周礼征召也又云明也杜注左传验也又云审也谥法曰威而不猛曰征考声曰责也求也说文象也案事有象可验曰征从壬体盈反从微省声也古文作[敲-高+(山/(尸@口))]下轻吉反郑注周礼诘为问其罪广雅责也说文诘问也从言吉省声也)。
　　高梯(天提反贾逵注国语云梯阶也考声梯隥也登亘去声可以登陟也说文木阶也从木弟省声也)。
　　倏忽(商肉反楚辞曰往来倏忽王逸注急速貌也又云倏忽如电或作倏或从文作倏亦作[倏-犬+足]同)。
　　中的(丁历反毛诗传曰的射质也考声曰明貌也定也说文从夕作的经从白作的俗字非也)。

　　第五百八十七卷

　　难敌(徒的反杜注左传云敌对也又云当也尔雅匹也广雅辈也敌述也从文从啇省声也)。
　　翘足(只遥反广雅翘举也郭璞注尔雅云翘翘悬危也毛诗同说文翘长尾也羽也从羽尧声也古作晓)。
　　俯峻(上坊武反郑注礼记俯俯也顾野王曰俯谓下首也易曰俯以察于地理是也考声俯小偃也央宴反俯首也下笋俊反考声峻高竖也孔氏曰峻高大也或[(阿-可+(峻-山))/山]皆险峭也又高危也)。
　　峰岩(上捧封反考声山高而锐也韵英山顶也或作峰从山夆声也下吾咸反杜注左传云岩险也毛诗传曰岩岩积石也说文岩岸也或从石作[石*巖]古字)。

　　第五百八十八卷

　　茎干(上幸耕反广雅草本曰茎说文枝主也从草巠音经声也下干罕反说文树枝也从木倝冈岸反考声木桢也又通去声呼非文意不取经中有从干作干或从草作[卄/幹]皆非)。
　　采摘(上苍宰反考声收也又云捋栾阔反取也说文采取也从手采声也下张革反考声拓取也唐韵手取也说文拓果树实也从手从啇省声也)。

　　第五百八十九卷(安忍分)

　　铧铁(上画瓜反方言宋魏之间[臿-臼+(凵@(人*人))]谓之铧说文两刃[臿-臼+(凵@(人*人))]音差甲反从金华省声也或作釫下天涅反山海经云或作铁从金截声也今出太原山多铁)。
　　虚费(妃未反韵英耗财也广雅费损也说文费散财也用也从贝弗声也)。

　　第五百九十卷(精进分)

　　营构(古诟反玉篇合也成也考声结架也合材也盖也说文云积财也象对交之形也从木苒声也或单作苒亦通)。
　　怯惧(上羌劫反顾野王曰怯畏劣也方言怯去也说文作[狂-王+去]杜林云怯字从心作怯亦作袪同下劬遇反考声惧忧也畏也说文惧恐也从心瞿声也古文作惧也)。
　　萎歇(上炎麾反考声萎怨也字书萎黄病也弱也下轩谒反考声喘息也停止也)。

　　第五百九十一卷

　　粳米(耿坑反集训籼音仙稻也稻音盗声类不[(黍-(企-止))*古]也说文稻属亦作粳从禾亢音冈声也经作粳俗字也)。
　　耽染(当甘反考声耽嗜也玩也说文从身从冘省声也下而琰反考声染污也著也)。

　　第五百九十二卷

　　被带(上皮媚反广雅被加也汉书具也杜曰袍也说文寝衣也长一身有半从衣皮声也下德奈反考声带束也字书系也说文绅也男子服革妇人丝象系佩之形而有巾故带字从巾经作戴非经义也)。
　　齐何(情曳反假借字也字书分齐之剂或作剂下准此)。
　　惯习(关患反尔雅惯习也言久习于事曰惯从心贯声也左传作贯说文从辵作遦同经作串俗字也)。
