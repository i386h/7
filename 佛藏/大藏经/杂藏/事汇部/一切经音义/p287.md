<!-- { "loadSidebar": true } -->
　　颰陁(上盘末反经名也)。
　　曼殊(上音万菩萨名也)。

　　第二十卷

　　坌身(上盆闷反经名也录作至俗字)。
　　呵雕(上壑歌反下鸟聊反经名也录或作荷雕未详熟是)。
　　木槵(下还惯反经名也)。
　　郁迦(上氲菊反毛诗传作彧或茂盛貌也说文作郁字孔注论语云文章[佫-口+用]也长者名也录作郁时通用也)。

　　一切经音义卷第八十


　　一切经音义卷第八十一

　　　　翻经沙门慧琳撰
　　音集神州三宝感通传四卷(旧目三卷今分为四卷)
　　南海寄归内法传四卷
　　大唐西域求法高僧传二卷
　　右三集传共十卷同此卷音。

　　集神州三宝感通录第一卷

　　　　慧琳撰
　　[肸-月+目]响(上忻乙反俗字也正作[肸-月+目]说文作[八/(囗@(俎-且))]血脉在肉中[八/(囗@(俎-且))][八/(囗@(俎-且))]而动故从肉从八八者分别也从十者响遍十方后人移八于十上作肸又变为兮作肹下乡两反应声也会意字也)。
　　[鄖-口+(一/(匚*〡*〡*(巨-匚)))]塔(莫候反会稽地名也鄮县有阿育王塔说文鄮字从邑[(一/(匚*〡*〡*(巨-匚)))/貝]声也)。
　　剡木(盐冉反尔雅剡利也埤苍削也易曰剡木为楫也说文锐使其利形声字)。
　　广袤(下谋候反韵诠袤延也声类云袤犹长也说文云东西曰广南北曰袤从衣矛声也)。
　　鳗鱼(满盘反说文鳗鱼名也从鱼曼声也曼音万)。
　　诬訾(上武夫反杜注左传云诬犹欺也郑注礼记曰诬[网-(ㄨ*ㄨ)+又]也说文云诬加言也从言巫声下资此反郑注礼记云訾以言毁人也说文从言此声也)。
　　欢惨(上豁官反说文欢喜乐也或作欢下参感反尔雅惨忧也郭璞曰贤人愁恨貌也说文惨毒也亦作憯痛也形声字)。
　　灞上(巴骂反秦川水名也在长安城东说文从雨从革从月转注字)。
　　鸑鷟(上五角反下仕角反国语云周之兴也鸑鷟鸣于岐山也贾逵注云神鸟也凤之别名也)。
　　粗穬(上苍租反正体从三鹿作粗下[虢-寸+(圬-土)]猛反前内典录已释)。
　　张掖(音亦郡名也)。
　　大堆塔(次对回反王逸注楚辞云魁堆高也文字典说堆小阜也从土隹声录作堆俗字也下贪答反文字典说塔庙也)。
　　[(木-(企-止)+((人/人)*(人/人)))/大]垲(上霜两反下开改反说文[(木-(企-止)+((人/人)*(人/人)))/大]明也垲地高燥也[(木-(企-止)+((人/人)*(人/人)))/大]垲者言阶既高大又在岗上高明显望名为[(木-(企-止)+((人/人)*(人/人)))/大]垲也)。
　　玁狁(上锨检反或作猃下音允毛诗传曰玁狁北狄异名也)。
　　瑿玉(翳奚反文字集略云瑿黑色玉也录文从玉作瑿亦通)。
　　栌枓(上音卢下当狗反说文云栌柱上枅也枓柱头上方木如斗枅音企见反并形声字也)。
　　剽掠(上匹曜反说文云剽谓劫夺人财物也录文从彡作彯非也下力灼反郑注礼记云掠谓劫掠也字书音亮义乖今不取也)。
　　淖泥(儜孝反广雅云淖犹泥也众也郑注仪礼云普大也淖和也淮南子云水以其淖溺润滑也声类云淖犹溺也古今正字从水卓声也)。
　　灌溉(上官涣反下机未反说文云溉灌今种植以水润其根茎也)。
　　倭国(乌和反东海中小国名也邻近新罗录从阜作[阿-可+委]非也)。
　　倒[狂-王+付]谷(上音到下音柴)。
　　葛藟(下伦委反郭璞注尔雅云藟藤类也文字典说葛蔓也录作[苨-匕+?]非)。
　　蔚回(上氲物反下荧莹反)。
　　自缢(下伊计反左传云莫敖缢干荒谷考声云缢犹自刑死也公羊传云灵王自缢而死何休注云谓自经而死)。
　　只速(上之日反考声云只犹适也亦安也)。
　　铁砧(下絷金反亦作砧录中从木作杭非也亦作椹)。
　　并凹(下洼[膫-(日/小)+(夸-大)]反韵英云凹犹坳下也洼厄瓜反胯音夸化反坳音厄交反)。
　　晃煜(上黄广反说文云晃明也下与六反说文煜耀也亦炽也从火昱声录作昱义乖)。
　　牙奁(猎占反考声从匚作奁正体字也似合而有棱节所以敛物者也桂苑珠丛从竹作奁即盛镜器也案奁者有香奁有象镜奁之用今云牙奁即象牙合子也)。
　　白[疊*毛](下恬协反)。
　　剖击(上普垢反孔注尚书云剖犹破也桂注左建云中分为剖苍颉篇云析也说文判也从刀咅声咅音土口反)。
　　徐椿(下敕伦反宋居人名也)。
　　令馥(逢斛反广陵令名也毛诗传云馥谓香气芬馥也古今正字从香复声也)。
　　[羍*(看-目)*(乳-孚)]珽(上正执字也下汀井反郑注礼记云珽亦笏也言挺然无所屈也说文云珽大圭也长三尺古用八寸尺即今二尺四寸也从玉廷声也)。
　　[賸-月+舟]一人(乘证反字书云[賸-月+舟]余也古今正字从贝从[勝-月+舟]省录作[賸-月+舟]俗字也)。
　　涢水(于群反说文云涢水出南阳郡葵阳县负东入夏口也从水员声也员音云)。

　　三宝感通传中卷

　　铨次(七宣反广雅云铨犹具也尔雅云铨律铨也郭璞注云法律所以诠量轻重也杜注左传云次也说文衡也从金全声也)。
　　蔡愔(下揖心反人名也)。
　　沪渎(上胡古反河啚云帝临玄沪之水灵龟负书即此水也前已释)。
　　莘里(所臻反毛诗传云有莘国名也亦里名也)。
　　高悝(苦回反人名也)。
　　歔欷(上许鱼反下许衣反王逸注楚辞云歔欷犹悲啼貌也何休注公羊传云悲也苍颉篇云泣余声也说文云歔欷出气也二字并从欠虚希皆声)。
　　摹写(上莫胡反广雅云摹犹写形也声类土法也说文云规摹也从手莫声或作摸)。
　　闽越(闵彬反下爰月反郭注山海经云闽越者即西瓯今建安郡是也说文云东南越地也亦蛇类也从虫从门省声也)。
　　牵挽(上诰延反广雅云牵犹挽郑玄注周礼云牛居车前曰牵说文云牵引前也从冂冂引牛也冂象牛之縻也玄声也下[网-(ㄨ*ㄨ)+又]坂反或从车作挽录作[打-丁+勉]误也)。
　　揊然(上丕逼反考声云揊重系声也广雅击声也录从土作堛堛犹土块也非本义今不取)。
　　豆卢褒(次正卢字也下保毛反人名也郑玄注礼记云褒进也亦扬美也说文从衣保声也)。
　　[滕-月+舟]畯(上特能反文字典说从水[騰-月+舟]省声也下遵峻反晋江陵太守[滕-月+舟]畯也郑注周礼云畯字先田教其啬夫者也说文从田夋声也)。
　　缔构(上弟奚反说文云缔结不解也又固也从系帝声下古候反案玉篇正作冓与构同构合也成也说文云积材也从木冓声也)。
　　沙汰(下音泰王逸注楚辞云汰即波荡也广雅云洗也考声云汰涛湅貌也说文汰谓涛浙简择也从水太声湅音练也)。
　　烔然(上洞东反韩诗云蕰隆烔烔埤苍烔烔然貌也古今正字从火同声也)。
　　[欀-(口*口)]桁(上率追反郭注尔雅云榱即椽也下杏庚反考声云折屋檩也)。
　　武[穫-禾+(尋-口+几)](下央脚反则天后庙讳也考声云蒦度也规度高也)。
　　周玘(欺纪反)。
　　老姥赍(次摹补反江表传云姥妇人老称也字书亦从马作妈音同下祭奚反说文云赍携持物于道行也从贝齐声)。
　　谯国(齐焦反汉书云沛郡即古谯国也)。
　　跖之(章亦反说文云跖足也从足庶声)。
　　三谧(民毕反)。
　　掖门(上盈益反应邵注汉书云掖宫内正门旁小门也说文从手夜声也)。
　　建旟(下与诸反周礼云鸟隼为旟刺史州里建旟郑玄注云象其勇也郭注尔雅旟剥鸟皮毛置竿头也说文从[方*人]与声也)。
　　确不移(上腔角反腔音苦江反周易文言确乎其不可拔也又系辞云夫干确然示人易矣易夷至反韩康伯注云确坚牢貌也考声云确坚固之谓也)。
　　輲车(上音遄读与船同音郑注礼记云輲无辐之车曰輲谓附泥而转也司马彪注庄子云輲犹转也说文云輲藩车下卑轮也正作辁字音义同)。
　　仅得(勤衅反广雅云仅犹少也亦才能也古今正字从人堇声堇音谨)。
　　煨烬(上乌回反广雅云煨熅也说文煨盆中火也从火从畏省声也下夕进反杜注左传云烬火之余木也玉篇正作[盡-((烈-列)/皿)+火]音训与上同)。
　　绵亘(上沔篇反王逸注楚词云绵缠也毛诗传曰绵绵长而不绝貌也说文从系帛声下古邓反毛诗传曰亘犹遍也方言竟也考声从木作[林*百]谓过远之谓也)。
　　惊眩(下玄练反苍颉篇云眩视不明也贾逵注国语云感也说文从目玄声)。
　　近瞩(下钟辱反韵略云瞩视也甚也众目所归也玉篇从尸作属属犹联也汉书近也字书属字并不从目)。
　　战悸(葵季反毛诗传云悸悸有节也说文云悸心动貌从心季声)。
　　种纻(下除吕反周礼典枲云纻麻草之物郑玄注绳十五[夕*十]布抽而细白曰纻说文云苘属细者也从系宁声宁音同上)。
　　田墌(下之石反考声云墌即基也)。
　　褫脱(上池尔反苍颉篇云褫撤衣也撤音敕列反说文云脱衣也从衣虒声虒音雉录文从土作[垢-口+巿]非也)。
　　刘韫(上正刘字也下纡粉反入名也)。
　　刘悛(此缘反人名也)。
　　镕斫(上勇钟反汉书云镕冶之所铸也说文云铜屑为镕冶冶器法也从金容声下音卓孔注尚书斫削也杜注左传云执斫匠人也说文云斫也从斤从[斲-斤][斲-斤]音豆或从[乳-孚+(看-目)]作[畫*(乳-孚+(看-目))][乳-孚+(看-目)]音戟录文作斫传写误也)。
　　用纾(庶诸反左传以纾楚国之难也杜预注曰纾犹缓也方言云解也说文从糸予声录文从匝作[糸*(一/巾)]误也)。
　　絓是(上胡卦反王逸注楚辞云絓悬也方言持也左传云骖絓于木而止也顾野王云碍说文从系圭声也)。
　　槊等(双角反广雅云槊长矛也埤苍云槊矛也又云槊丈八矛也从矛肖声也)。
　　刬錾(上初产反博雅云刬犹削也声类成作铲音义并同下惭淡反广雅云镌谓之錾也说文云錾也从金斩声也镌子全反)。
　　子茜立(千见反人名也)。
　　辒辌(上乌昆反下略常反史记云辒辌卧车也因秦始皇死不发丧遂以为载柩车也孟康注曰辒辌旧衣车也有窗牖闭则温开则凉考声云轻车说文辒辌二字皆从车温京亦声也温音同)。
　　杜龛(下坎含反正龛字人姓名也录从合作龛俗字也)。
　　呻吟(上诗真反郑注礼记云呻亦吟也苍颉篇云呻吟叹也说文二字并从口)。
