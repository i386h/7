<!-- { "loadSidebar": true } -->
　　酬抗(上寿刘反或作仇训义多通同郭璞曰此酬通谓相报答不唯主于饮酒也杜注左传酬对也尔雅云匹也从酉州声仇会意字也下苦浪反杜注左传抗敌也当也子夏曰抗极也集训云御也贾注国语云救也说文杆也从手亢声经从人作伉亦通也)。

　　十轮经卷第九

　　郁蒸(上氲律反。埤苍云郁烟出貌也。尔雅郁气也郁然气出貌也。毛诗传曰郁积也。郑注考工记云郁郁不舒散。杜注左传云郁滞也。广雅幽也。说文芳草也郁金香也煮之合酿郁[必/(冗-几+(匚@一))]酒以降神也。从臼音弓六反从冖音觅从[午/止]音不狗反从[必/(冗-几+(匚@一))]音畅从彡音衫彡其饰也。经文多从林从艮从寸作郁非也无说处讹失久矣。下织绫反。考声云蒸进也薰也尘也。说文火气上行也。从草烝声或作蒸亦同)。
　　梯橙(上体羝反贾注国语云梯阶也说文木阶也从木从弟声下登邓反或作蹬考声蹬履也登陟阶级道也)。

　　十轮经卷第十

　　躁扰(上遭奥反韵英云躁动也贾注国语云躁亦扰也郑注论语云不安静也说文为躁字从走喿声也经从足形声字下而沼反前音义宝积经第一百一十二卷中已释讫)。
　　依怙(胡古反尔雅怙恃也韩诗云无父何怙怙恃赖也形声字上声)。
　　吝惜(邻阵反下音昔)。
　　濯以(上幢[角-土+(人/人)]反广雅濯洗也说文濯浣也从水翟声音宅)。
　　阿赖耶(梵语第八识名也唐云藏识能含藏执持诸善恶种子故名藏识亦名染净识或曰阿陀那识密严经云阿陀那识甚微细一切种子如暴流我于凡夫不开演恐彼分别执为我也)。
　　浸烂(上精任反去声字韵英云浸渍也没于水也说文阙古今正字从水[唚-口]声[唚-口]音七淫反或从宀作寖下阑且反集训云火烧过熟曰烂说文从火)。
　　宴然(烟见反考声云宴安也韵诠云偃息或借音于谏反顺俗语也安息义也)。
　　霜液(盈益反说文云液津液也)。
　　昴星(茅饱反。郭注尔雅云西方宿名也。广雅昴谓之旄头案昴星者西方白虎星也。正当于酉故六壬式中有虎视之卦阴阳仰伏之异占传课亦别。今讹俗谓之攒昴。梵云羯底迦。九月十五日月临此宿故从八月十六日已后至九月十五日此一月名加提月。加提者古梵语讹略也。今四分五分诸部律文以此国七月十六日已后为加提错挍一月太早译律者误传习者错以安居太疾故也)。

　　一切经音义卷第十八


　　一切经音义卷第十九

　　　　大唐翻经沙门慧琳撰
　　音大方广十轮经八卷　慧琳
　　大集须弥藏经二卷　慧琳
　　大集大虚空藏经八卷　慧琳
　　虚空孕菩萨经二卷　玄应
　　虚空藏菩萨经一卷　玄应
　　虚空藏菩萨神咒经一卷　玄应
　　虚空藏菩萨求闻持经一卷　慧琳
　　观虚空藏菩萨经一卷　慧琳
　　虚空藏菩萨问七佛经一卷　慧琳
　　菩萨念佛三昧经六卷　玄应
　　方等念佛三昧经十卷　慧琳
　　般舟三昧经三卷　慧琳
　　大集贤护经五卷　慧琳
　　无言童子经二卷　玄应
　　大集譬喻王经二卷　慧琳
　　大哀经八卷　慧琳
　　阿差末经七卷　慧琳
　　宝女所问经三卷　慧琳
　　无尽意菩萨经六卷　慧琳
　　自在王菩萨经二卷　玄应
　　奋迅王所问经二卷　玄应
　　右二十一经八十一卷。

　　大方广十轮经


　　第一卷

　　　　慧琳撰
　　浚流(询俊反郭注尔雅云浚深也广雅溢也入也集训云水急流也说文抒也从水从夋省声或作[濾-(七/思)+(一/谷)]亦作[貝*睿])。
　　驶流(师利反苍颉篇水流疾也考声速也说文从马史声)。
　　赈给(真刃真忍二反总通尔雅账富也郭注云隐赈富有也考声云救也给也济也韵诠赐也或作[珍-王+貝]形声字)。
　　阿波摩罗(梵语讹略不正也正梵音云阿跛婆么二含啰虐鬼总名也)。
　　记莂(彼列反佛受记分别其事也)。

　　第二卷

　　珰环(上音当耳饰珠也下音还韵英云环佩也即耳[車*豦]也形如轮亦耳中之宝饰也)。
　　环钏(上环臂钏也或以象牙作环而以七宝钿之或用金银作如环之象下州恋反钏亦环也皆臂腕之宝饰也)。
　　致密(驰利反考声云缯帛密也郑注礼记致亦密也尔雅缕谓之致郭注云褴缕袂致也练也形声字)。
　　推山(他雷反考声推排也去也说文从手从隹省声也)。
　　欲[((甘/肉)*犬)/土](音押集训云镇也笮也会意字也)。

　　第三卷

　　三摩跋提(梵语也或云三摩钵底唐云等至定之异名也)。
　　肴膳(上效交反俗也正作[爻/肉]韵诠云[爻/肉]脯羞也考声木果之属也贾注国语云俎也毛诗传曰豆实也郑玄曰俎醢也说文啖也从肉爻声下音善亦俗字也正作膳顾野王云今之美物日珍膳韵英云羞牲肉也说文具食也从肉善声也)。
　　麝香(时夜反郭注山海经云麝香兽也似獐而处深山险径中雄者口有牙脐中有香雌者无牙亦无香经文作[石/香]非也)。
　　[(臾-臼+?)/貝]客(上音古郑注周礼云通物曰[商/貝]居卖曰[(臾-臼+?)/貝]杜注左传云坐贩也郑注礼记云[(臾-臼+?)/貝]物贵贱也尔雅[(臾-臼+?)/貝]市也白虎通云[(臾-臼+?)/貝]固也守固物待民来以求利也古今正字坐[(臾-臼+?)/貝]卖售也从贝[臾-臼+?]声[臾-臼+?]音古说文云[(臾-臼+?)/貝]从人自痈蔽也左右象蔽形也经作估非也)。
　　捣簁(上刀老反韵英云捣筑也古作[舂/壽]俗作捣非也下师滓反又所买反韵英云簁罗也考声云竹器也用罗药从竹徙声)。
　　蘧麦(具干反韵英云蘧麦草也即芜麦也从草遽声或作[卄/豦]亦通)。
　　稗莠(上牌卖反杜注左传云草也似稻而非稻也下音酉毛诗传曰莠似禾而非禾待穟出方知别也说文形声字也)。
　　穟既(随萃反韵英云禾颖也毛诗曰禾颖穟也字统云禾黍盛猊或作穗亦作穗卫宏作[穟-(這-言)]樊恭作[隊-(阿-可)+秀]并通)。
　　田畯(遵浚反郑注周礼云古之先田教民者曰畯尔雅畯田夫也掌田之官也形声字)。

　　第四卷

　　挽箭(万返反引弓也从手)。
　　踏彼(谈合反践也)。
　　轲蓝冢间(梵语也众多乱冢处也)。
　　欲扑(庞邈反韵英两手搏投于地曰扑)。
　　舐足(时尔反韵诠云以舌取物也说文从舌氏声或作狧[隊-(阿-可)+舌]又作舐咶五体皆古人随自意作之也)。
　　俸禄(上缝用反考声云俸祑也奉也古今正字从人奉声奉字说文从[舉-與+山]从手今隶书讹略也[舉-與+山]音峰也)。

　　第五卷

　　编椽(上必绵反下音传)。
　　棘朿(上兢忆反下此渍反上二种皆邪见外道)。
　　捉揽马一毛(勒敢反大海中有罗刹国彼罗刹众常食生人有大悲菩萨化为天马飞往彼国救彼食之人事具在佛本行集经及正法念经等皆同此说且略言耳)。

　　第六卷

　　舌噤(琴禁反此前音义中地藏十轮经中已具释此不重说)。

　　第七卷

　　辗断(女展反亦前音义中已具说下断俗字也正从[斷-斤]断[斷-斤]音绝也)。
　　辗除(亦音女展反司马彪注庄子云蹍蹈也广雅履也与前辗字义相通故不言耳)。

　　第八卷(文易无可音训)


　　大集须弥藏经


　　上卷

　　　　慧琳撰
　　蚊虻(上勿分反下孟耕反考声虫名声类虻似蝇而大也说文蚊虻并啮人飞虫也蚊或从昆作蚊又作[門@蟲]或作[氏/(虫*虫)/日]并古字也虻从昆亡声经作虻俗字也亦行用久矣难改昆音昆)。
　　蝗虫(上濩光反考声云食禾虫也礼记云蝗灾虫也苍颉篇云蝗螽也说文从虫皇声下逐融反尔雅有足曰虫无足曰豸说文虫从三虫虫音晖鬼反螽音终豸音雉)。
　　险圹(上锨捡反考声云险阻也危也从阜佥声下苦晃反孔注尚书云旷空也苍颉篇云光也疏旷也广雅大也从土广声有从日亦通)。
　　蓊蔚(上屋孔反下韪律反苍颉篇云蓊蓊草木盛貌也古今正字并从草翁尉皆声也)。
　　广狭(咸甲反顾野王云狭迫隘不广大也古今正字从[阜-十]箧音谦叶反或作陕为滥陕州字迷入也经从犬作狭错用非本字也)。
　　入一豆[禾*會](口外反字林[禾*會]粗糠也说文从禾会声)。
　　粗犷(虢猛反案犷者犹性猛恶佷戾也说文谓犬犷恶不可附近也从犬广声)。
　　搔醯(上桑到反下馨鸡反陀罗尼句也)。
　　灾雹(庞剥反郑注礼记云阳气为阴气迫胁之凝而为雹说文云雨冰也从雨包声灾字经作灾俗字也)。
　　底掣(下昌制反)。
　　婢谌(甚林反)。
　　揵咃(梵语揵咃古译质朴正梵音云囐驮亦真言句也)。
　　毗迷踦(下音欺亦梵语不正也)。

　　下卷

　　啮毒(研结反礼记云无啮骨说文啮噬也从齿[丰*刀]声[丰*刀]音悭辖反)。
　　啖步簁(上时焰反下音史真言句中字也)。
　　溪谷(启鸡反尔雅云谓水注川曰溪说文山渎无所通者曰溪从谷奚声)。
　　[潦-小+火]溢(劳到反考声云雨落所停水也毛诗传云行潦者流[潦-小+火]也礼记季夏水潦成貌也说文雨水也从水[(嶚-山+一)-小+火]声[(嶚-山+?)-小+火]音力召反)。
　　蓖麻油(上闭迷反考声蓖麻药名也子斑蝥形似狗蜱故以为名或作[蔝-米+比]经从豆作豍说文豍留豆也非经义也)。
　　爱罥(决县反声类罥系取也考声以绳捕也文字典说从冈罥声或作[(ㄇ@(企-止))/肙]义同)。
　　踬顿(知利反郭注尔雅云疐顿犹倒仆也广雅踬踏也说文从足质声也或从惠作疐[十/田/〦/ㄙ]音专)。

　　大集大虚空藏经


　　第一卷

　　　　兴善寺不空三藏译　慧琳撰
　　不[厂@((甘/肉)*犬)](一艳反考声云[厂@((甘/肉)*犬)]倦也苦也说文从厂[(甘/肉)*犬]声厂音[罩-卓+干][(甘/肉)*犬]从甘从肉从犬故犬甘肉无猒足也)。
　　奋迅(上分问反郑注礼记奋动也广雅振也舒也郭注尔雅云物有力多自奋迅故以为名说文翚也翚犹飞也从奞在田上奞者戍惟反奞谓鸟张毛羽自奋故奋字从奞)。
　　苏迷卢山(梵语也唐云妙高山或云妙光山又曰须弥山亦梵语皆一山也)。
　　涌出(上容肿反刘兆注公羊传云涌腾也说文从水甬声甬音同上经从足作踊踊跃也非经义)。
