<!-- { "loadSidebar": true } -->
　　繁衍(扶袁反下以善反繁多也盛也衍水流长也)。
　　铨日(且泉反汉书应邵曰铨权衡也量斗斛也韦昭曰铨称锤也)。

　　四谛论第一卷

　　　　玄应撰
　　泅水(古文作浮同似由反说文泅谓水上浮也今江南谓指浮为泅)。
　　气嗽(苏豆反说文嗽逆气也苍颉篇齐都谓嗽曰欬欬音苦代反江南行此音也)。

　　第二卷

　　噤塞(又作唫同渠锦巨荫二反说文噤口闭也)。
　　射堋(音朋字略射的也亦即射垛也垛音徒果反)。

　　第三卷(先不音)


　　第四卷

　　调笴(工旱反字林笴箭茎也论文干竿二形非)。
　　驭车(今作御同鱼据反驾驭也谓指麾使马也凡言驭者所以驱之也内之于善也)。

　　辟支佛因缘论上卷

　　　　玄应
　　一袭(辞立反史记赐衣一袭音义曰衣禅复具为一袭禅音丹也)。
　　不恤(又作恤同须律反尔疋恤忧也亦收也谓与人财物赈恤之为忧也)。
　　瀑长(蒲报反苍颉篇水濆起故曰瀑也)。
　　勃逆(古文悖悖二形同补溃蒲没二反广疋悖乱也亦逆也惛也)。
　　瞤动(古文旬同而伦反说文目摇动也今谓眼睑掣动为瞤动也)。
　　亲昵(又作匿同女栗反尔疋昵近也郭璞曰相近也亦亲也私昵也亟亲昵亦数也亟音袪记反)。
　　若酬(苍颉解诂云酬亦酬字酬报也扣剑叩也)。

　　下卷

　　钩挂(古卖反广雅挂悬也)。
　　曼王(莫盘反今高昌人谓闻为曼说文闻知声也)。
　　啚之(达胡反图义也亦计尔疋图谋也谓谋谟也广雅图度也)。
　　危惙(知劣反声类掇短气貌也惙惙亦忧貌也)。
　　援助(禹眷反谓依据护助之言也篱援取其义矣)。
　　财贿(古文[貝*每]同呼罪反通俗文财微眠贿周礼通货贿郑玄云玉曰货布帛曰贿也)。
　　矗直(初六反谓端直)。
　　律车(或作离车子或作栗唱或作离昌皆梵言讹也正言栗咕婆此云仙族王种呫音昌叶反)。

　　十八部论

　　　　　惠琳撰
　　只底舸(古我反此梵语西国山名也律主所居之处也)。
　　芿山(而证而蒸二反通俗文西国山名亦律部主所居处)。
　　他鞞罗(陛迷反梵语唐云土部或云尊宿也)。
　　偷婆(或云苏偷婆梵语讹也正梵音窣睹波此云方坟或云坟塔即如来遗身舍利砖塔也古曰浮图是也)。

　　部异执论

　　　　惠琳撰
　　阿输柯(下音哥梵语不切声转轻重耳与迦字同姜佉反亦曰阿迦王古云阿育即无忧王之梵名)。
　　頞悉多(上安割反梵语西国山名也在海之外曰所入处山)。
　　夫岚摩(中音蓝梵语诸天定之异名也)。
　　郁多罗鸠娄(梵语北州名也古云郁单越声转讹也此译为高胜也)。

　　异部宗轮论

　　　　惠琳撰
　　羯剌蓝(剌音郎割反梵语胎藏之初名也精如薄酪也)。
　　键南(干彦反亦梵语胎藏中之次第名也)。
　　不嗅(休救反说文云以鼻就臭曰嗅从鼻从臭臭亦声也臭音昌咒反经文从口作嗅俗字非正也)。
　　文惬(谦叶反广雅可意也考声当也说文快也正作箧从心箧声箧音同上今相传作惬亦无失其义一也)。

　　一切经音义卷第七十三


　　一切经音义卷第七十四

　　音佛所行赞经传五卷　玄
　　佛本行赞传经七卷　玄先音琳重音
　　撰集百缘经十卷　玄
　　出曜经二十五卷　玄
　　贤愚经十五卷　玄
　　僧伽罗刹集三卷　琳
　　右六集传共六十五卷同此卷音。

　　佛所行赞经传第一卷

　　　　玄应撰
　　眙属(治[媵-月+女]反通俗文直视曰眙经文作瞪直耕反二形通用[媵-月+女]音以证反)。
　　网缦(字体作鞔莫盘反鞔覆也经文作[目*曼]僈二形并非也)。
　　迢遰(徒雕反下徒帝反左思吴都赋云旷瞻迢遰刘逵曰迢遰远望悬绝也)。
　　扈从(胡古反扈广大也亦使养马也)。
　　顉头(吾感反广疋摇头也说文低头也经文作颔非也)。
　　脚联(今作连同力然反相联续也声类联绵不绝也说文联即连也连及也)。
　　[健-聿+手]直(他顶反[健-聿+手]直说文长貌也[健-聿+手][健-聿+手]正直也)。
　　车轼(书翼反轼高三尺三寸说文轼车[止/(利-禾+舟)]也仪礼君轼之郑玄曰古者亦乘轼谓小俯以礼主人也)。
　　形[卄/執/衣](思列反鄙陋也[序-予+(執/衣)]黩私居非公会之服亦曰亵)。
　　勖励(虚玉反勖谓勉励也方言齐鲁谓勉为勖滋励相劝励也)。

　　第二卷

　　睒睗(式[白-日+(丹-、+十)]反下式亦反睒睗暂窥视不定也经文作郝非也)。
　　褴褛(古文懢又作[袖-由+藍]同力甘反谓衣败也凡人衣破丑敝皆谓之褴褛也)。
　　不躅(又作[跳-兆+屬]同驰录反汉书音义曰轨躅迹也三辅谓牛蹄处为躅也)。
　　绸缪(直流反诗云绸缪束薪传曰绸缪犹缠绵也广雅绸韬也缠也韬音土劳反)。

　　第三卷

　　樊笼(扶袁反案樊即笼也庄子泽雉不祈畜于樊中是也樊藩也)。
　　轰轰(呼萌反说文群车声也)。
　　呼呷(呼甲反说文呷吸子虚赋云呷吸翠粲音义曰衣起张也经文或作虓呷虓音呼交反)。
　　裂眦(在计反说文目崖也史记作睚眦五卖反材卖反嗔目貌也汉书作崖眦并此义也淮南子云嗔目裂眦是)。
　　潠毒(苏闷反通俗文水湓曰潠埤苍潠歕也经文作噀非也歕音普闷反)。
　　为轫(又作杒同如振反说文碍车也楚辞朝朝发轫王逸曰轫支轮木也)。
　　风霁(子诣反说文雨止也尔雅注云南阳人呼雨止为霁)。

　　第四卷

　　羽葆(或作[羽*免]同补道反谓合聚五色羽为葆也汉书羽葆是也)。
　　火镕(俞钟反说文冶器法也汉书犹金在镕应曰铁形也)。

　　第五卷

　　冠衮(姑本反尔疋衮[黹*犬]也郭璞曰衮衣有[黹*犬]文也玄衣而书以龙者也经文作[比/食]非也[黹*犬]音甫勿反)。
　　崦嵫(又作[山*弇]同猗廉反下子辞反山海经云鸟鼠同穴山西三百六十里有山名崦嵫曰所入也楚辞望崦嵫而勿迨王逸曰山名下有豪水中虞渊曰所入也)。
　　迄于(虚乞反尔疋迄至也)。

　　佛本行赞传一部七卷

　　　　慧琳音
　　仙圣(上相然反传作仙误也)。
　　浣濯(上胡管反毛诗传云浣亦濯也刘兆注公羊传去垢曰浣经文作淣俗字也或误作浣非也下直角反广雅洗也毛诗传涤也说文从水从翟翟音直格反)。
　　饕餮(上讨刀反杜注左传贪财为饕说文从食从号或作饕今俗作叨下他结反杜注左传贪食为餮说文从食从[珍-王]经文作餮俗字亦通[珍-王]音真忍反)。
　　拍匊(上普伯反说文拍拊也从手从白下弓六反说文匊曲指捧物也或作掬古文作臼传文作鞠俗字也)。
　　狐麑(上音胡下五奚反郑注礼记麑鹿子也)。
　　躁[打-丁+夒](上子到反郑注论语躁不安静也谥法曰好变动民曰躁说文从足从喿喿音苏到反下而沼反孔注尚书[打-丁+夒]乱也说文烦也从手从夒夒音奴刀反传文从手从忧者非也)。
　　法渟(下狄丁反埤苍渟渟水止清也)。
　　隗磊(上五磊反下雷喂反说文隗磊高貌传文作[仁-二+豈][仁-二+磊]非也)。
　　牢铠(上落刀反顾野王云牢固也广雅坚也说文从牛舟舟取四面匝也下开改反说文镫甲也)。
　　利镞(宗木反尔雅镞镝也说文刺也刺音七四反)。
　　为竿(下葛罕反或作笴传文作[乾-乞+余]非也)。
　　金刚[此/朿](下即髓反传文作[此/束]俗字)。
　　言錍(必移反说文錍鈭斧名也鈭音子斯反)。
　　黼黻(上方武反尔雅黼绣也考工记云缋书之事白与黑谓之黼郑注礼记以羔与狐白杂为黻文也郭注尔雅黼文画为斧形也说文从黹从甫传文作黼非也黹音知雉反下芳勿反考工记曰缋画之事黑与青谓之黻尔雅黻章也尚书黼黻絺绣是也说文从黹从犮传文作[黹*弗]非也犮音盘钵反)。
　　歭立(持里反说文峙行步不前也从止从寺或作跱传文从立作[立*寺]非也)。
　　兜术宫(上斗侯反传文作兜误也)。
　　逾于(上庾珠反孔注尚书逾越也博雅远也或作逾)。
　　铁针(上天结反说文从金从[鐵-金][鐵-金]音田结反传文作铁俗字也下汁林反或作针正作箴)。
　　[敲-高+尃][魚*(卄/干)](上抚无反孔注尚书[敲-高+尃]布也又舒也说文从攴从专攴音普木反尃音抚无反下相然反博雅鲜好也字书云净也)。
　　悸愁(上葵季反广雅悸怒也说文心动也)。
　　[竺-二+巨]光(上渠举反说文[竺-二+巨][竺-二+巨]束草[蓺/火]火以照之也传文作炬亦同下广黄反说文[火/几]明也从火在人上光明也传文作光俗字也)。
　　为髋(下阔官反埤苍髋[(骨-┌+人)*元][骨*可]也广雅臀也埤苍亦尻也说文髀也传文作臗俗亦通[(骨-┌+人)*元]音五丸反[骨*可]音可歌反臀音徒门反尻音考高反也)。
　　駊騀(上博我反下五可反说文駊騀摇头貌也传作[馬*叵]也)。
　　晃煜(上黄广反广雅晃晖也博雅光也说文明也下融祝反广雅煜炽也说文耀也从火昱传文作[日/育]非也昱音以祝反)。
　　綩綖(上于远反毛诗綩衣绣衣注云綩衣緟衣也苍颉篇纮也下演钱反杜注左传綖冠上覆也郑注礼记冤上覆也说文从糸从延緟直龙反纮音户萌反糸音觅壁反)。
　　苗裔(以制反孔注尚书裔来也说文从衣从冏)。
　　曩久(诺朗反贾注国语曩向也尔雅说文训同向音许亮反)。
　　年耆(渠夷反礼记六十曰耆指使传说文作耆非也)。
　　眼[目*夾](下紫叶反庄子曰脥目旁毛也传文作睫俗字亦通)。
　　定鍸(尸吴反亦与瑚同也)。

　　传第二

　　啁调(上陟交反苍颉篇啁亦调也说文嘐也传文作嘲俗字也下条吊反毛诗传曰调以言相戏也广雅相欺诳也)。
　　跳跟(上狄寮反苍颉篇跳踊也郑注尚书大传谓步足不能相过也说文跃也下古恩反释名足后曰跟说文从足从艮或作[止*艮])。
　　阑楯(上落寒反苍颉篇阑遮也广雅牢也说文以木遮止人妄行也从门从柬传文从木作栏非也下食尹反汉书音义曰殿上阑槛谓之楯上林赋亦阑也说文从木从盾柬音练盾音楯也)。
　　体皱(下侧瘦反韵略皱皮聚也传文作皱俗字亦通也)。
　　上锭(丁定反)。
　　蠕动(上闰准反说文蠕虫豸动貌从虫从耎传文作[虫*而]非也耎音而兖反豸音池尔反)。
