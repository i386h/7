<!-- { "loadSidebar": true } -->
　　猕猴手(上音弥。下音侯。说文獿也。奴刀反也。或曰母猴。汉书谓之沐猴。今谓之猴孙王。延寿作赋谓之王孙。今俗呼谓之胡孙。案此狩种类甚多。略而言之近有十种。今且略举其名。不能一一繁述。即有猕猴白猿音袁苍[玃-(目*目)+賏]俱籰反籰音王约反青獿狙七余反豦音据狖由救反蜼音遗去声又余水反又有果然皆猕猴之种类也。其中差别色貌各殊今且略说。果然一狩南州异物志云。九真骨浦县交州日南山父林薮中皆有此狩。其名果然。猿狖之类。其鸣自呼身如猿面如犬青色或通身白色。胁边有黑斑文。其身不过三尺。尾长四尺有余反度身过于头视其鼻见两孔仰向天毛长柔细也往往人间有此狩皮缦褥也)。
　　諠杂(上晖[袁-口+(ㄠ-ㄙ)]反正体或作欢声类諠哗也郑玄注礼记云諠嚣声也香妖反下财合反俗字也正体作杂说文云集五彩之衣曰杂从衣集声也今作杂变体俗字也因草书变衣为立谬也)。
　　冢间(张勇反说文墓坟也蒙字从勹音包从豕丑绿反经中从冂音觅从豕音始非也)。
　　如趍(取瑜反包咸注论语云趍疾行也尔雅门外谓之趍说文趍走也正体从走从刍初于反声也经文从多作趍俗用字也)。
　　驰骋(上长离反说文作驼广雅驰奔也顾野王曰驰走也说文大驼也从马它音他声也经文从也作驰俗用字也下敕领反广雅骋奔也杜预注左传云骋走也说文直驱也从马[央-大+(⊥/ㄅ)]匹下反声也说文又说[央-大+(⊥/ㄅ)]字从由从丂音考今经中从[央-大+(⊥/ㄅ)]作[馬*(央-大+(⊥/ㄅ))]非也)。
　　枪林(七羊反苍颉篇木两头锐也案今枪者兵仗也水长丈余两头施铁刃谓之枪说文枪距也从木仓声也)。
　　险圹(虚俨反。广雅险阻也。方言险高也。贾逵注国语云险危也。王弼注周易云险难也。说文险阻难也。从阝音负佥七尖反声经文从山作险音俨非也。险者小不平也坎也。字义与音俱乖。经意宜改从阜作险。下苦谤反。考声云圹埌音浪原野远貌也。苍颉篇云圹疏也。广雅圹大也。说文堑也七焰反穴也从土广声也。经文从日作旷误也。旷光也明也殊非经义。从土为正也)。
　　赀财(上紫斯反广雅赀货也顾野王曰家中赀也正作资从此者非此义也说文小罚以财自赎曰赀从贝此声也)。
　　所贰(他得反郑玄注周礼云从官借本[商/貝]贾也集训云假贰于人也说文云从人求物也从贝弋音翼声也经文中从代作贷音太误也台载反错用应可除去人)。
　　销灭(上息焦反郑玄注礼记云销散也说文云铄金也商斫反从金肖声也下弥结反说文云灭尽也从水从戍从火戍是火基水灭火会意字也)。
　　递互(上亭礼反或作递亦通考声云递代也郭璞注尔雅云更易也楚辞曰四时递来而卒岁王逸曰更相代也字书递交也从辵丑略反虒音梯声也经文作[遞-虎+(?/巾)]俗字也下胡固反韵诠云互差也象悬互中有[甚-匹+(岡-山+十)]别也经作[牙-(必-心)+?]俗字误也非正体字也)。
　　谀谄(上羊珠反苍颉篇云谄从也庄子云不择是非而言谓之谀说文谀谄也从言臾羊朱反声也下丑染反易曰君子上交不谄下交不嬻音读何休注公羊传云谄犹佞也庄子[耳*希]意道言谓之谄说文谄谀也从言陷咸减反声也)。
　　勇跃(上羊种反谥法曰悬命为仁曰勇知死不避曰勇说文勇气也从力甬羊种反声也或从戈古禾反从用作[戈/用]古字也或从足作踊下羊灼反广雅跃跳也上也进也说文行貌也从足翟声也)。
　　映蔽(上英敬反韵英云傍照也字书云相掩映也正体从英经文从央于姜反非也作映音乌朗反玉篇云映蟒不明也非经义下卑袂反弥弊反杜预注左传云蔽障也广雅蔽隐也考声云蔽掩也从草敝毗曳反声也)。
　　惨厉(上七感反。集训云恼恨也。韵英云忧戚。又音初锦反。考声云惨甚也。说文毒也从心参声也参字从厽音累从[珍-王]之忍反。今俗作参变体也。或从言作[言*(絫-糸+尒)]以言阴相讥也。下力滞反。韵英云毛诗传曰厉恶也。郑玄注礼记云厉严也。考声云气不和也。杜预注左传云厉猛也。从厂音罕从万。经文中从力作励非也。励勉也劝也。非经义。或从疒女厄反作疠疠疾也。殊非经意)。
　　颦戚(上毗寅反考声云颦懑也音闷字书云颦[口*慼]聚眉也说文涉水者则颦[口*慼]也顾野王曰案颦[口*慼]者忧愁思虑不乐之状也说文正体从卑从濒今隶书从略省涉为步又去卑从口作颦减省也下酒育反考声云[口*慼]颦也书曰[喱-里+叔]咨忸怩或从口作[戚/口]一也或从目作[目*戚]古字也经文从足作蹙非本字也)。
　　贩易(上发万反韵英云买贱卖贵也从贝反声也下羊益反考声云易移也换也变也象形字也)。
　　箧笥(上谦颊反考声云箱类也说文箧椷也从匚匚音方夹音甲声也下音四考声云笥亦箧也从竹司声也)。
　　苦胆(都敢反白虎通云胆者肝之府也肝主仁仁者苦不忍故以胆断之是故仁者必有勇王叔和脉经云胆主神胆之有病则精神不守故知也)。
　　怯劣(上羌业反考声怯懦也奴乱反玉篇怯多畏也韵英云怯恐惧也从心去声也下力惙反少力也会意字也)。
　　贮聚(上张吕反杜预注左传云贮蓄敕六反藏之也说文积财也从具宁直虑反声也下情裕反又音慈庾反上声亦通韵英云集会也考声云攒集也何休注公羊传云聚[僉*殳]也说文聚会也从乑音吟众立也取省声也古文作最也)。
　　铜钹(盘沫反考声云乐器名也以铸成二枚形如小瓶盖有鼻手执以二口相摩击为声以和乐也说文从金犮声也经文有从足作跋跋涉字非本字也)。
　　愦[朿-木+大](上公外反又回外反亦通集训云心烦乱也说文云愦乱也说文从心从溃音会省声也下尼效反集训云多人扰櫌也韵英云扰杂也说文从市从人作[朿-木+大]会意字也经文作闹俗字也或有作丙书写人错误不成字也)。
　　嗔蔽(上昌人反下卑袂反袂音弥闭反)。
　　滓浊(缁史反考声云滓秽也说文云滓淀也从水宰省声也或从草作[卄/宰]羹菜也)。
　　螺贝(上鲁和反俗用字正体作蠃郭璞注尔雅云蠃即蜗牛也说文亦云蜗牛类也而形大出海中形貌数般而不一也)。
　　觉寤(上音挍下音悟考声云睡觉也集训云眠寤也说文觉寤也经文从穴从中音心从告作[穴/悎]谬也捡一切字书及教字韵中并无此字多是笔授或传写人随情妄作非也寤者悟也苍颉篇云寐觉而有言曰寤考声云寐中有所见觉而信也说文从梦省吾声)。
　　[糸*(林/肉)*(敲-高)]盖(上桑懒反玉篇云[糸*(林/肉)*(敲-高)]即盖也通俗文曰以帛避雨曰[糸*(林/肉)*(敲-高)]从糸音觅[敲-高+(林/肉)]声也又[敲-高+(林/肉)]字本作[敲-高+林]从林枰拜反林分[敲-高+(林/肉)]也今隶书相传作散讹略也经中或作伞俗字也下[(网-ㄨ)/山]爱反盖亦伞也案伞盖者一物也说文盖从草从盍音合经文从羊作盖因草书讹谬也)。
　　臭秽(上昌狩反玉篇云臭者物气之总名也说文云禽走鼻而知其迹者犬也故臭字从犬从自自者占文鼻字也经文有从[(餐-食)-又+人]作[自/((餐-食)-又+人)]者非也下于[罩-卓+(豕-一)]反顾野王曰秽染也韵英云秽恶也考声云荒芜也或作薉说文从禾岁声)。
　　缠裹(上池连反下戈火反)。
　　小虫(长融反经作虫非也)。
　　推度(唐洛反度量也)。
　　涎唾(上囚延反通俗字也说文正体作[盜-皿]口液也从水从欠考声云口津也束皙作唌史籀作[水*欠]贾逵作漾或作[泳-永+侃]古字也其上异体字并云口液也下吐课反说文云口液也从口从垂省声也或从水作涶亦通)。
　　流溢(引一反正体作溢或作泗皆古正字也尔雅溢盈也广雅溢出也说文器满也从水益声也)。
　　噬啮(上时曳反考声云噬啮亦噬也下研结反说文啮亦噬也从齿[邦-(阿-可)+(利-禾)]口八反声也[邦-(阿-可)+(利-禾)]巧也)。
　　谪罚(上张革反俗用字也毛诗传曰谪责也杜预注左传云谪谴也方言谪怒也郭璞曰谓相责怒也说文谪罚也正体作[言*啻]从言从帝从口今经文从适作谪俗字也下烦袜反尚书云刑罪人也说文云罪之小者但持刀骂则应罚从詈从刀作罚蔡邕石经改冈作四改刀为寸)。
　　关逻(上告环反郑玄注周礼云界上门也声类关扃也癸荧反说文云以水横持门户也从门[聯-耳]古还反声也[聯-耳]字从[茲-卄]音幽丱古患反声也下勒饿反考声云逻遮也集训曰游兵斥候遮逻也)。

　　大宝积经卷第三

　　[生/月]瘀(于据反说文积血也从疒女厄反于声也时人呼疒云病脚俗谈非典语也经文从水作淤非也淤青泥也)。
　　掉弄(亭吊反考声掉动也)。
　　讥嫌(郑玄注礼记云讥诃也下奚兼反)。
　　纷[打-丁+夒](芳文反广雅纷乱也说文从糸分声也下而沼反考声因此烦彼曰[打-丁+夒]纵欲之貌也说文[打-丁+夒]烦也从扌音手忧奴刀反声也)。
　　矫乱(姜夭反集训矫诈也顾野王曰假称谓之矫说文矫擅也从矢乔声也说文又解乔字从矢今俗用从右作[扃-戶+右]谬也下卢段反考声乱错也或作乱古字说文从乙[辭-辛]音乱声也)。
　　惨然(仓感反毛诗传曰惨戚也尔雅惨忧也)。
　　阿吒筏底城(梵语也即多闻天王所居宫也或云阿拏挽多城)。
　　号啕(胡高反杜注左传号哭也尔雅呼也说文痛声也下唐劳反案号啕者大哭也易曰先号啕而后笑是也)。
　　投窜(徒侯反玄笺诗云投擿也考声投赴也说文作[豆*殳]遥击也下仓乱反顾野王窜逃也贾注国语窜隐也杜注左传匿也古今正字窜藏也从鼠在穴中也)。
　　夭促(于矫反杜注左传短折曰[(餐-食)-又+夭]考声少死也下取粟反广雅近也说文促迫也杜注左传促速也)。
　　蝗虫(胡光反下逐融反尔雅食苗心曰螟食叶曰[膗-隹+(大/虫)]徒得反食根曰蟊音矛食节曰贼四种皆蝗虫也并虫灾异名也)。
　　不哑(鸦雅反考声云不得言也古今正字哑喑也从疒女厄反亚声也经从口作哑非也)。
　　不吃(斤乙反或作[(赴-卜+欠)-走+(├/乙)]亦通考声云语难也韵诠云重也说文云难也从口乞声也)。
　　负刍(测虞反集训云刍者草之总名也作[卄/刃/一/刃/一]古作[卄/(急-心)]非也)。
