<!-- { "loadSidebar": true } -->
　　析体(思狄反析犹分析也字从木从斤谓以斤分木为析也今俗作皆从[后-口+┬]也)。
　　核身(胡革反核碍也经文作檄口的反檄击檄非此义也)。

　　第九卷

　　卓荦(力角反谓奇异也)。
　　骚骚(苏劳反说文骚扰也又摩马也亦大疾也字从马经文从手作搔非体也)。
　　[嗇*欠]然(所力反埤苍恐惧也通俗文小怖曰[嗇*欠]也)。

　　第十卷

　　剿子(仕交反便捷也谓劲速剿健也说文作[(魅-ㄙ)-未+堯]广疋[(魅-ㄙ)-未+堯]捷也声类[(魅-ㄙ)-未+堯]疾也)。
　　挫捩(祖卧反挫折也谓折其锋也说文挫摧也捩音力结反也)。
　　么小(莫可反细小曰么经文作么近字也)。
　　钗股(楚隹公户反胫本曰股取其义也)。
　　继迈(古帝莫败反继续也迈往也谓相续而往也)。
　　咆哮(蒲交呼交反说文咆嗥也哮惊也亦大怒也)。

　　第十一卷

　　[怡-台+勺]惕(之若耻击反[怡-台+勺]忧惧也亦痛也惕愁也亦忧也)。

　　第十二卷

　　孤茕(古文茕荣二形同巨营反荣单也无兄弟曰荣也谓茕茕然也)。
　　施罟(孤户反易云结绳为罟以畋以渔罟纲也经文或作[(ㄇ@人)/且]子邪反[(ㄇ@人)/且]亦纲也二形随作也)。
　　[番*去]比(补丹反字林[番*去]部也亦[番*去]类也经文作般假借非体也)。
　　渰水(乙钐反谓揾人水中也渰没也)。

　　第十三卷

　　斑斓(又作斑玢二形同补间反下又作[敲-高+(米/舛)]同力寒卢间二反埤苍文貌也文章成谓之斑斓经文作斑兰非体也)。
　　健辟(脾役反谓便辟揵勇也)。

　　第十四卷

　　厕圂(胡困反释名云厕言人杂厕在上也或曰圂言溷浊也或曰清言至秽处宜当修治洁清也)。
　　摒谠(卑政都浪又谓扫除也广雅摒除也)。
　　[彰-章+青]然(又作靖竫姘静四形同自井反谓安定也息也亦无声曰静说文[彰-章+青]清饰也[彰-章+青]洁之也)。
　　腹溃(古文殨同胡对反说文溃漏也亦旁决曰溃也)。
　　趒墙(他吊反跳踯也韵集趒越也经作超非体也)。
　　蜂虫(又作螽同疋凶反或作香虫说文螫人者经文作乘此应误也应作香经中有作香虫螫音释)。
　　弈奕(余石反弈弈光明之德也广雅奕盛也字体从大经文从廾作弈博奕也亦非字体廾音巨凶反)。

　　第十五卷

　　种[示*夷](一本作稷)。
　　利踬(古文[執/足]踬二形今作疐同陟利反通俗文不利曰踬限至曰碍也)。

　　第十六卷

　　财贿(古文[貝*每]同呼罪反财货曰贿贿亦财也通俗文财帛曰贿周礼通货贿郑玄曰金玉曰货布帛曰贿)。
　　蛊道(公户反声类弋者反谓行虫毒也)。
　　[賒-示+未]贳(始遮反下时夜反说文贳买也贳贷也广疋贳赊也)。
　　陶演(徒刀反诗云忧心且陶陶畅也畅达也)。
　　荼迦(直加反经文从足作[跳-兆+茶]非也)。

　　僧伽罗刹集三卷(序)

　　　　慧琳撰
　　巨縆(下亘恒反楚辞縆急张弦也说文糸也从糸恒声也)。
　　僧伽跋撜(盘钵反下音澄楚语西国僧名也)。

　　上卷

　　揔猥(上宗董反考声揔都也摄也广雅最皆也结也说文聚束也从手忽声下煨贿反)。
　　躇步(上伫猪反博雅云踌躇犹豫也考声云不即行也古今正字从足著声)。
　　粗犷(下古猛反集训云犷犬恶不可附近也说文从犬广声)。
　　麋鹿(下靡碑反说文麋鹿属也冬至曰解角从鹿米声也)。
　　这入(上言件反字书云这迎也文字典说从辵言声也)。
　　偻曲(冘良主反杜注左传伛偻身曲也说文[(虺-兀+元)-虫+王]也从人寠省声经从疒作瘘非也)。
　　颦蹙(下酒育反左传云蹙促也广雅云急也迫也考声聚也文字典说从足戚声经从页作[(厂@(止/少/足))*頁]非也)。
　　为枕(下针荏反说文枕卧时头廌也从木冘声也)。

　　中卷

　　木栅(下初革反说文栅编竖木也从木册声册字象形经作栅俗字也)。
　　彼堑(下妾艳反考声云长坑也)。
　　为铠(下开爱反说文铠甲也从金岂声)。
　　跱立(上持里反说文跱行步不前也尔雅室中行也或作峙从足寺声也)。
　　颈短(下端管反说文不长也苍颉篇促也从矢从豆经从手作[打-丁+豆]非也)。
　　憺怕(上谈滥反顾野王云憺恬静也王逸注楚辞云憺安也文字典说从心詹声下普白反广雅云怕静也说文怕无为也从心白声经从水作淡泊非也)。
　　荫盖(上邑禁反国语云木有枝叶犹庇荫人也说文草阴地也从草阴声也下葛[卄/又]反尚书云盖掩也考声覆也苫也从草盍声也)。
　　云曀(下伊计反尔疋云阴而风为曀也文字典说从日壹声也)。
　　炜炜(为委反说文炜盛明也从火韦声经文作韑非也)。
　　有皱(下侧救反文字典说皱皮宽也聚也从刍皮声经作[皮*(刃/一/刃/一)]俗字也)。
　　眼[目*夾](下子叶反说文[目*夾]目傍毛也苍颉篇眦毛也从目夹声经作[曷*妄]俗字也)。
　　疮痍(下以脂反周易云痍伤也说文从疒夷声也)。
　　鹖鹎(上寒葛反郭注山海经云鹖似雉而大青色有毛角斗一死乃止汉书音义鹖一名苏以其尾为武士帽也古今正字云鹖鸡出上党从鸟曷声下俾弥反郭注尔雅云鸦乌也小而多腹下白者江东呼为鹎乌也形声字也)。
　　羯鞞(上居谒反梵语也经作羯非之也)。
　　垂埵(下都果反考声埵高也其形高故以为名也说文从去垂声经从王作瑶音姚非)。
　　佣[骨*坒](上宠龙反郭注尔雅佣齐等也说文均直也从人庸声下鼙米反文字典说云[月*坒]股外也从骨坒声或作髀经从肉作佣髀并俗字也)。
　　[跳-兆+專]肠(上遄兖反字书云[跳-兆+專]谓腓肠也古今正字从足专声或作腨字腓音扶非反)。
　　蠕动(上闰准反考声云无足曰蠕有足曰虫也说文从虫耎声也)。

　　下卷

　　众刺(下此渍反方言凡草木刺人谓之刺也说文云剌直伤也从刀朿声也)。
　　鸯崛[髟/(罩-卓+万)](上鞅乡反下慢斑反梵语经作鬘非也)。
　　倾俹(下鸦驾反字书云俹倚也文字典说从人亚声)。
　　脚蹑(下黏辄反广雅云履蹑也谓机下足所履之蹑也苍颉篇蹑蹀也说文蹑蹈也从足聂声也)。
　　啮唇(上研结反礼记云无啮骨说文啮噬也从齿[丰*刀]声[丰*刀]音苦八反)。
　　霹雳(上匹觅反下灵的反文字典说云霹雳大雷击物也从雨辟历皆声也经从石作礔礰俗字也)。
　　歠此味(上邑锦反说文歠歠也从次酓声歠音川悦反经从肉作肷非也古文奇作[今/水]也)。
　　三厜(醉唯反尔雅音才规反郭注云山峰头巉岩也韵诠云厜者山巅之状也从厂厂音汉经从[爿-〡+厂]非)。
　　睥睨(上普计反倪计反礼记脾睨视之犹以为远也说文邪视也从目卑儿皆声也经从人作俾倪非之也)。
　　镫明(上得滕反汉书云夜枨灯烛兰[高/曰]所燃火也通用从火作灯文字典说从金登声也)。
　　摩鍮罗(鍮音他娄反梵语也)。
　　菀莚(上于远反下以旃反假借字也若取字义即乖经意案菀莚地褥也即儛莚也俗呼为地衣毛锦是也经作綩蠕字体文义俱乖今不从后传写者宜从草之也)。
　　缰绊(上居良反集训云缰马绁系马绳也说文作缰形声字也从革疆声下般漫反说文绊馽也馽音知立反从系半声经从革作靽非也)。
　　懊恼(上隩浩反下猱老反考声云懊恼痛恨也集训云心内结怨也经作憹俗用非也)。
　　阿倏(啇陆反梵语不切也正梵音输迦居云无忧王古译名阿育王)。

　　一切经音义卷第七十四


　　一切经音义卷第七十五

　　　　翻经沙门惠琳撰
　　音道地经一卷　琳
　　修行道地经六卷　琳
　　百喻经四卷　玄
　　菩萨本缘经三卷　玄
　　大乘修行诸要集三卷　未
　　付法藏传六卷　玄
　　坐禅三昧经三卷　琳
　　佛医经一卷　玄
　　惟曰杂难经一卷　琳
　　佛般泥洹摩诃迦叶赴佛经一卷　琳
　　菩萨呵色欲经一卷　玄
　　四品学法经一卷　琳
　　佛入涅盘金刚力士哀恋经一卷　琳
　　迦旃延说没尽偈经一卷　玄
　　佛治身经一卷　琳
　　佛治意经一卷　琳
　　五门禅要经一卷　琳
　　达磨多罗禅经二卷　玄
　　禅法要解经二卷　玄
　　旧杂譬喻经二卷　玄
　　杂譬喻经一卷　玄
　　阿含口解十二因缘经一卷　琳
　　思惟要略经一卷　玄
　　内身观章句经一卷　琳
　　法观经一卷　琳
　　禅要呵欲经一卷　琳
　　十二游经一卷　无
　　阿育王譬喻经一卷　琳
　　杂宝藏经八卷　玄
　　那先比丘经三卷　玄
　　譬喻经十卷　未音
　　杂譬喻经二卷　琳
　　杂譬喻经一卷
　　右三十三经七十四卷同此卷音。

　　道地经一卷

　　　　沙门惠琳撰
　　笮甘露(上笮字经文错书疑是古文天字请诸智审思之笮无义也)。
　　僄乐(上匹妙反方言云僄轻也荆楚之间谓轻为僄经文错书[仁-二+樂]字从人从乐古文僄字从人从囟从火作[仁-二+((興-同+(向-口+乂))-八+火)]书写不识便书从票错之甚矣说文僄轻也从人票声今俗变火为小也)。
　　不可护(乌虢反考声云以手护取也从手蒦声经文单作蒦亦通从雈音完从又古文手字)。
　　啄木(上音卓说文鸟食也从口豕声豕音丑录反)。
　　枚[馬*毛](上每杯反杜注左传云枚马挝也下音毛考声云[馬*毛]马骏长也说文形声字也骏音[撼-咸+(句-口+夕)]东反)。
　　持筹(长流反说文筹算也从竹寿声经文从奇作[笠-一+可]错书也)。
　　作枕(之荏反说文卧头[竺-二+廌]也从木冘声冘音淫从冂从人也)。
　　担[(餐-食)-又+人]人(多甘反考声担负也从手詹声)。
　　除圂(魂困反说文厕也从囗囗音韦豕在中也)。
　　蟆子(马巴反虾蟆水虫名也说文从虫莫声或作蟆)。
　　袒裸(上堂懒反考声云肩上衣也左传肉袒也礼记劳无袒郑玄曰左免衣也说文从亶从肉作膻训亦袒露也今且依通俗文从衣下郎果反文字典说从人作裸脱衣露体也俗音华瓦反或从身作裸音并同形声字也经中二字并从月从旦作胆腂不成字写藏经宜改从正如前所说也)。
　　长抓(庄狡反亦作爪象形经文从手作扴非也扴音戛非经义也)。
