<!-- { "loadSidebar": true } -->
　　欻然(辉笔反薛综曰欻急也苍颉篇云欻猝起也说文云吹起也)。
　　为黯(遐轧反方言自关而东赵魏之间谓慧为黠考声云黠利也奸也音奸韵英云奸猾也轧音乌八反)。
　　揆模(上葵癸反毛诗传曰揆度也度音徒各反桂苑珠丛商量测度于事曰揆下莫胡反字林云模法也字从木莫声考声云摸形也规模也字书云模样也有从扌音手作摸摸取也非此中义或作[火*無][火*無]皆古字也)。
　　稊稗(上徒奚反字林云似稗一名英尔雅云同考声云草名也卫宏作蕛或作秩[禾*((厂@羊)/羊)]古字也下蒲卖反杜预注左传云似谷而异者说文云禾之别种也或作稗细米也)。
　　轨范(上俱苇反韵英车辙也考声云车迹也说文云从车从宄音鬼省声下凡黯反尔雅范法常也字书云范模也说文云从车从范省声也)。
　　粪扫(分问反韵英云弃也或作[弁/土][土*弁][土*糞]四形并同也下苏到反韵英云扫除也或作扫案粪扫者纳衣之别名也)。
　　悭吝(口闲反韵诠云悭固也桂苑珠丛云爱财不舍曰悭或作掔[堅-土+革]古字也下邻信反广雅吝鄙也韵英云吝惜或作[彰-章+吝]古字也)。
　　掉举(上庭矅反前经第八卷已释下居圄反说文从手与声也经文作举俗字也)。

　　第四百四十一卷

　　慊恨(上刑兼反韵英云嫌疑也王弼注周易云心不平也考声云心恶也说文从女从兼声也亦作慊并同)。

　　第四百四十二卷尽四百四十三卷　(并无可音)


　　第四百四十四卷

　　浮囊(上附无反孔注尚书云泛流曰浮泛也芳剑反贾逵注国语云浮轻也下奴即反说文囊橐也音托案盛气皮袋也凭浮囊而渡大水气囊也经取轻浮为言喻也)。
　　坏瓦(上普抔反韵英云瓦器未烧曰坏下吾寡反烧土为之以盖屋或为瓶器)。
　　烂坏(郎旦反方言云火熟曰烂下胡[怡-台+左]反坏败也)。
　　衰秏(上霜归反韵英云衰微也又衰亦秏也下蒿奥反苍颉篇云秏消也韵英云秏减也)。

　　第四百四十五卷

　　将帅(上精漾反半匠反考声云君也师也下[襄-(口*口)]类反字书云统领或作卫音同)。

　　第四百四十六卷

　　淳熟(垂伦反韵英云淳沃也考声云淳清也又淳朴也郑注礼记曰沃前调和曰淳)。
　　何貌(茅豹反韵英云容仪也或作貌字也尚书洪范云一曰貌孔云容仪也或作[(采-木+(豕-一))*頁]古字也)。

　　第四百四十七卷

　　嗢钵罗花(上乌骨反梵语也细叶青色莲花也古云沤钵罗或名优钵罗皆讹也此花最香最大人间绝无雪山无热恼池有)。
　　钵特摩花(亦梵语花名也或云钵头摩或名钵弩摩正云钵纳摩即是红色莲花一名黄莲花)。
　　拘某陀花(梵语赤莲花名也或云拘勿头正云抱牟那即是深赤色莲花也人间亦少有多出彼池)。
　　奔荼利花(亦是梵语白莲花名也古云芬陀利正云奔[奴/糸]去声[奴/糸]奴雅反嘿迦此云白莲花人间绝无亦出彼池)。

　　第四百四十八卷

　　扇搋(敕加反梵语也此名黄门其类有五前音义第四卷已具释)。
　　盲聋喑哑等并如前音第五卷中已释。
　　无暇(行驾反贾逵注国语云暇安也韵英云暇闲也孔安国云暇宽也)。
　　逾于(庾朱反广雅逾远也又云逾渡也说文云逾越也从[口/止]音足俞声也)。

　　第四百四十九卷

　　为但(上苇危反下文为并同下唐旦反考声云但语辞也)。
　　[厂@((甘/肉)*犬)]背(上伊焰反考声云饱足也韵英云[厂@((甘/肉)*犬)]倦也字书云[(甘/肉)*犬]苦也说文云从厂音罕从犬从甘从肉或有作厌食亦通古字也)。
　　唐受(玉篇云唐徒也字书云唐虚也说文云唐大言也)。
　　擐带(上本音患左传云擐贯也桂苑珠丛云以身贯穿衣甲曰擐考声亦云擐衣去声甲也下当盖反字书云带系也案擐带庄严也说文云带绅也男子服革妇女服丝象系佩之形而有巾故带字从巾今经文作戴非也)。
　　甲胄(稠又反考声云胄铠也口代反铠甲也胄亦甲也说文云从曰莫保反作胄经文从月非也)。
　　缺减(上犬悦反苍颉篇云缺亏也说文器破也从[午/止]从决省声也下咸黯反押咸反字典曰自秏欠下曰减集训云减秏也从水咸声也)。
　　技艺(上渠绮反说文云技巧也顾野王曰技犹艺也经文从人作伎非也韵诠云伎犹伤也与也全乖经意改从扌音手作技)。

　　第四百五十卷

　　焦炷(上即姚反郑注礼记云焦臭也广雅云焦黑也说文从隹从火经文中多作燋音即药反案燋者灼龟之木也非经义下炷音注案炷者灯焰下焦炷字近代出说文内无亦是形声字也)。

　　第四百五十一卷

　　弊坏(上毗袂反韵诠云弊恶也杜注左传云弊衰坏也苍颉篇云弊极也考声云弊劣也古今正字从廾廾音拱敝声也敝音婢世反下胡怪反韵诠云自破曰坏考声云崩摧也败也又作[(褱-衣)*土]古字也)。
　　顾恋(光户反郑玄笺毛诗云回首曰顾又云顾视也念也苍颉篇云顾旋也广雅顾向也或作[(厂@?)*頁]俗也说文云还视也从页音颉雇音故声也下力眷反考声云恋思也史记云恋慕念也从心音挛声也经中亦有作娈者误也非经义也)。
　　[丙/(敲-高)]相(上古茎反今通作更俗用已久下相羊反)。
　　憔悴(上情遥反下情燧反韵英云憔悴瘦恶貌也或作燋悴考声云忧也惕也体亦反班固汉书中作憔瘁病也左传作蕉[莁-┴+十]萎也毛诗作谯汉书武帝作嫶[女*卒]皆大同小异非正体也)。
　　鄙秽(上悲美反杜预注左传云鄙边邑也史记谓边鄙郊野之外名为鄙陋亦曰鄙夫下于卫反韵英云秽恶也字书云不清洁也形声字也)。
　　矛[矛*贊](上莫候反古今正字云酋矛也逮于兵车长二丈五尺也象形字也或作[戒-廾+矛]古字也或作矛亦通下仓乱反考声云遥投矛也说文云从矛赞声也)。
　　丑陋(上昌首反毛诗传云丑恶也从鬼酉声下郎豆反王逸注楚辞云陋小也言其卑陋丑恶也说文云厄狭也从阜[└@丙]勒豆反声也)。
　　统摄(上他贡反下商业反)。
　　短促(青欲反)。

　　第四百五十二卷

　　翱翔(上吾高反下夕羊反毛诗云羔裘翱翔笺云翱翔犹逍遥也尔雅云鸢乌丑其飞曰翔郭璞曰布翅翱翔也字统云飞不动翅曰翔说文云翱翔回飞也此二字皆从羽皋音高字羊字皆声也并右形左声字)。
　　拘碍(上音俱下五盖反)。
　　引[大/隻](徒活反字书云夺失也考声云毛诗一鸟失之曰夺本作[大/隻]石经作夺或作税皆古字也有从六作夺者非也宜改之)。
　　[騰-月+舟]踊(上徒登反庄子云[騰-月+舟]跃音药而上玉篇云[騰-月+舟]犹跳跃也王逸注楚辞云[騰-月+舟]驰也广雅[騰-月+舟]奔也上也度也说文云[騰-月+舟]传也从舟从马音卷声也下羊种反何休注公羊云踊上也汉书云市物[騰-月+舟]踊米硕万钱是也说文云踊跳也从[口/止]勇声也或作[起-巳+甬]擗[起-巳+甬]也)。
　　傍生(蒲忙反案傍生者上从龙兽禽畜下及水陆昆音昆虫逐融反业沦恶趣非人天之正道皆曰傍生是也)。
　　呰毁(上兹此反吴音子尔反郑玄注礼记曰口毁曰呰说文云呰呵也从口此声也经文有作訾亦同下晖鬼反尔雅毁坏也苍颉篇云毁破也顾野王曰毁犹损也内损曰毁外损曰伤说文云毁缺也从土从[(口/米)*殳]省声也或从王体郢反作毁古字也)。
　　轻懱(眠鳖反说文云懱轻[仁-二+易]也宜从忄音心作懱经中单作蔑目劳无精光欲睡也非经义也[仁-二+易]音移智反此中间原本素脱一叶建仁及缘山本并同也)。
　　耽染(答南反考声云耽嗜也玩也说文从身从耽省声也下而琰反考声云染污也著也说文从水杂声)。
　　为师为导(苇危反已上经文并同上)。
　　洲渚(上章由反水中可居曰洲下章暑反水涯曰渚)。

　　第四百五十四卷

　　聪敏(上仓公反韩诗云聪明也考声云耳听明审也说文云听察也从耳匆声下眉殒反考声云聪[耳*吾]也孔注尚书云敏明达于事也杜注左传云敏达也又云审也声类云敏敬也说文云敏疾也从支源从每母改反每亦声也)。

　　第四百五十五卷

　　源底(愚素反广雅万物之本曰源玉篇云物之本也礼记曰达于礼乐之源郑注云源本也说文作原形声字也从泉或作源其义一也)。
　　甲胄(持右反前第四十九卷已释讫)。
　　捶打(章累反考声云捶击也或作睡古字也或作棰亦通)。
　　挑眼(体遥反考声云挑抉萦悦反渊字入声从扌音手兆声也．有从木者非也)。
　　劓鼻(鱼器反孔氏曰[利-禾+臬]割也伤人者其刑[利-禾+臬]郑注周礼曰截其鼻也说文云[利-禾+臬]决鼻也或作劓亦通)。
　　爓魔鬼界(上阎渐反烂魔梵语鬼趣名也经文作剡魔剡音扬染反讹略不正也梵音爓魔义翻为平等王此司典生[(餐-食)-又+人]罪福之业主守地狱八热八寒及以眷属诸小狱等役使鬼卒于五趣之中追摄罪人捶拷治罚决断善恶更无休息故三[((一/(耜-耒))*又)/口]经云将付琰魔王随业而受报胜因生善道恶业随泥犁即其事也)。

　　第四百五十六卷

　　萨迦耶见(迦音姜佉反耶音以遮反梵语也此译为身见迦耶名身萨曰移转不实义也此外道于身起不实之见见不正故名萨迦耶见也)。
　　欲扣(音口孔曰扣击也广雅扣持也考声云马勒也拘也从扌)。
　　析为(星亦反韵英云析分也说文云从扌（音手）从片片破木也或从木从斤作析亦通用也)。
　　滴数(丁历反下霜句反说文云水滴也经文从帝作渧音丁计反渧水流下也非经义书写之人误作之也)。
　　不嗅(休右反韵英云鼻取气也说文云以鼻就殠曰殠也咒昌咒反)。

　　第四百五十七卷

　　依怙(胡故反考声云怙恃也)。
　　投趣(徒侯反考声云投掷也赴也合也说文云遥击也或作[豆*殳]古字也)。
　　洲渚(水中可居曰洲下之与反水涯也)。
　　殑伽(上渔景反取疑字上声下鱼迦反梵语西国河名也此河本出无热恼池以砂多细故引为喻)。
　　抗对(上苦浪反考声云抗遮也韵英云抗捍也举也经文从人作伉伉俪也匹偶也非抗拒之抗也)。
　　谅顺(力仗反毛诗传曰谅信也方言云众信日谅又曰谅知也考声云以信自效曰谅说文云从言凉省声也)。

　　第四百五十八卷

　　能办(白慢反)。
　　阻坏(庄所反考声云阻难也疑也广雅云阻险也下坏怪反韵诠云自破曰坏)。
