<!-- { "loadSidebar": true } -->
　　贪轭(又作[捩-犬+乙]同乌革反所以[捩-犬+乙]牛马领者也轭亦槅也槅音革也)。
　　谪罚(猪革反通俗文罚罪曰谪谪责也亦罪过也罚折伏也)。
　　瞢愦(莫崩反下公内反三苍瞢不明也愦烦乱也)。
　　我顷(丘颖反史记有顷列俟问案有顷犹须臾之间也亦不久也)。
　　忌惮(渠记反下徒旦广疋忌恐畏也惮疑难也说文忌憎恶也)。
　　顾眄(孤布反下眠见反说文还现曰顾斜视曰眄也)。

　　第十二卷

　　幖帜(俾遥反下昌志反通俗文微号曰幖私记曰帜字皆从巾或从木作标谓以木为识标而记之此亦两通)。
　　末奴沙(谟钵反亦言摩[少/兔]沙此云人也)。
　　魍魉(古文蝄蜽二形同亡强力掌反说文蝄蜽山川之精物也通俗文木石柱怪谓之魍魉故也)。
　　毗湿缚羯磨天(此云种种工业案西国工巧者多祭此天)。
　　加趺(古遐反尔疋加重也今取其义谓交足坐也经中或作结交趺坐是也山东言甲趺江南言跘跨跘音平患反跨口瓜反有从足作跏文字所无者也)。
　　邬陀夷(乌古反人名也此云出现义是也)。

　　第十三卷

　　嬉戏(又作僖同虚之反说文嬉乐也苍颉篇嬉戏笑也)。
　　汝曹(又作[(束*束)/日]同自劳反史记十余曹循之如淳曰曹辈也)。
　　毗瑟笯(奴故反天名也旧毗纽天亦言毗搜纽天讹也)。

　　第十四卷

　　梯隥(都邓反广疋隥履也依之而上者也字从阜也)。
　　室路迦(旧言输卢迦或云首卢迦又言首卢柯案西国数经之法皆以三十二字为一室路迦又多约凡夫作世间歌咏者也此则阐陁论中之一数也)。

　　第十五(先不音)


　　第十六卷

　　升陟(胝棘反言进达之升曰陟诗云陟彼高岗陟登也尔疋陟升也谓登升之也)。
　　痱癗(蒲罪反下卢罪反字略云痱癗小肿也今取其义)。
　　波沓波种(徒答反则婆罗门姓)。

　　第十七卷(先无音)


　　第十八卷

　　池沼(之绕反说文沼池也小池也)。
　　命命鸟(梵言者婆耆婆鸟也)。
　　子息(思力反儿子曰息息者气在人身中所禀以生也东观汉记云此盖我子息是也今人出钱生利亦曰息义一也)。

　　第十九卷

　　是畴(除留反楚辞谁可与子疋畴王逸曰二人为疋四人为畴畴类也亦作伴侣)。
　　乳醅(又作[酉*不]同疋回反谓未漉酒者也言乳能成酪醅能成酒也)。
　　广树([簃-多+留]文作[(木/豆)*寸]同时注反广疋树立也凡置立皆曰树树亦种殖也)。
　　屡辩(力句反尚书屡省乃成孔安国曰屡数也)。

　　第二十卷

　　持罥(又作罥同古犬公县二反声类云罥以绳系取鸟兽也)。
　　挽出(古文挽同无远反说文挽引车也)。
　　鄙俚(字体作[邱-丘+里]同力子反说文五酂为鄙鄙[邱-丘+里]也苍颉篇同之下邑曰[邱-丘+里]汉书贫而不[邱-丘+里]如淳曰虽贫犹不如闾里之鄙言也鄙猥陋也广疋鄙羞耻也酂音祖旦反百家也)。
　　尚年(市让反苍颉训诂云尚上也犹盛年者也)。
　　衰耄(字体作[病-丙+衰]同所龟反说文[病-丙+衰]灭也损也礼记年五十始衰衰懈也下古文[亭-丁+老]耄二形今作秏同莫报反礼记八十曰耄耄谓惛忘者也闇乱也)。
　　鸠摩罗设摩(此云童寂多造诗咏者扇帙略外道名也造曰明者即毗婆沙中扇提罗外道是也)。

　　第二十一卷

　　无繁(扶袁反诗云正月繁霜传曰繁多盛也)。
　　水濯(直角反说文濯涤也洒也谓以水净物曰濯也)。
　　设支(旧言舍脂此云能缚谓女人若可爱能生男子染著通名设支)。

　　第二十二卷

　　荏苒(而甚反下而琰反言须臾也)。
　　阿奴律陀(亦作[打-丁+聿]卢此云随顺义人名)。
　　匡助(丘方反尔疋匡正也助佐也匡亦复也)。
　　世罗邬婆(乌古反此云小石也)。
　　属斯(之欲反属著也亦连续也适也)。

　　第二十三卷

　　师雨(于矩反谓雨安居也言师若干夏腊也)。
　　童竖(殊庾反谓寺人未冠者之名也使通内外之令以其无有礼出便疾也)。
　　蟏蛸(音肃箫尔疋六蟏蛸一缨名长蚑蚊音居蚁反郭璞曰蜘蛛长脚者俗呼为喜子诗云蟏蛸在户是也)。
　　虹电(古文羾同胡公反俗音缝尔疋音义曰双出鲜盛者为雄曰虹暗者为雌曰霓霓音五鸡反说文螮蝀虹也江东呼为雩释名虹攻也纯阳攻阴气也螮音帝蝀音董也)。
　　缚喝国(呼曷反北临缚刍河其国中有如来澡罐可一斗余众色炫煜金石难名又有佛牙又有佛扫帚迦奢草作也长二尺余围七寸其把杂宝饰之也)。
　　波吒厘(力之反亦云波吒梨耶旧言巴连弗说文是一花树名因此花树以目城也)。

　　第二十四卷

　　蚇蠖(乌郭反说文申屈虫也尔疋蠖尺蠖一名步屈宋地曰寻桑吴人名桑阖阖音古合反即桑虫)。
　　阿泥律陀(旧言阿那律或云阿[少/兔]楼驮亦言阿泥卢豆皆一也此云无灭亦云如意昔施[石*辛]支一食于八十劫人天之中往来受乐于今不灭故云无灭又所求如意亦名如意即甘露饭王之子佛堂弟是也)。
　　朋友(蒲崩反下于久反说文同门曰朋同志曰友广疋友亲也爱也)。
　　方域(为逼反域居也说文域邦也周礼方域谓建邦国造都鄙制乡邑)。
　　酷毒(口木反谓暴虐也说文酷急也甚也白虎通曰酷极也教令穷极也)。
　　冀除(又作觊同羁致反小疋云觊望也)。
　　飘鼓(疋遥反下公户反飘吹也鼓动也案凡动物皆谓之鼓也)。

　　第二十五卷

　　师徒(达胡反徒类也庄子云孔丘之徒司马彪曰徒弟子也)。
　　仁孝(而亲反爱人以及物曰仁上下相亲曰仁贵贤亲亲曰仁杀身成人曰仁尔疋善事父母为孝谥法曰慈爱忘劳曰孝从命不违曰孝也)。
　　承禀(鄙锦反禀受也)。

　　第二十六卷

　　苟欲(公厚反广疋苟且也亦诚)。
　　言词(鱼鞬反下似资反直言曰言言已事也答述为语为人说也礼记三年之[(哭-、)/(└@人)]言而不语是也言亦云也发瑞也说文词者意内而言外也亦审言语也)。

　　第二十七卷

　　啚度(案诏定古文官书图二形同达胡反下徒各反广疋啚度也议也亦计也度量也)。
　　每言(莫佩反三苍每非一定之辞也每亦数也)。
　　蚩诮(才笑反诮谓娆弄讥责也亦诃也)。

　　第二十八卷

　　纽绳(女珍反字林云单绳曰纽纽索也)。
　　瀑流(蒲报反苍颉解诂云瀑水濆起)。
　　婆歰波言(所立反此云气谓雾气等也)。

　　第二十九卷

　　为杖(直亮反杖犹[木*豦]也亦杖托也)。

　　第三十卷

　　染污纡剉(乌故乌胡二反字书污涂也字林污秽也)。
　　咀[噯-(心/ㄆ)+(既-旡+(彰-章))](又作龃同才与反下慈药反含味也咀龃也通俗文咀啮曰嚼也)。
　　津液(子邻反下夷石反三苍津液汁也说文液津润也广疋滋液也润泽也)。
　　诚言(市盈反广疋诚实也说文诚信也敬也)。
　　乍可(仕嫁反广疋乍暂也苍颉篇乍两辞也)。
　　[(齋-ㄚ+了)-小+肉]心(昨迷反说文膍[(齋-ㄚ+了)-小+肉]人[(齋-ㄚ+了)-小+肉]也字从肉膍音蒲迷反)。
　　讥剌(居衣反下又作谏同七渍反广疋讥剌也说文讥诽谤也)。
　　数瞚(又作瞬同尸[門@壬]反说文瞚目开闭数摇也)。

　　第三十一卷

　　畟方(楚力反谓正方)。
　　开辟(脾亦反说文云辟开也)。
　　关闭(补继补计二反说文阖门也广疋闭塞也守也或作闭俗字也)。
　　荼毒(达胡反广疋荼毒痛也亦行恶也)。
　　重垒(又作垒同力癸反垒亦重也)。
　　拼量(补茎反谓弹墨曰拚江南名抨音普庚反)。
　　寻稣(息胡反稣活也小尔疋云死而复生谓之稣稣寤也)。
　　柤濑(仕加反下力艾反通俗文刈余曰柤广疋柤距也诗云如彼栖柤是也)。
　　[齒*堯]足(又作咬同五狡反[齒*堯]啮也关中行此音又下狡反江南行此音也)。
　　[齒*可]颈(字林丘加反下居井反言以口[齒*可]也大啮也今以手颈项前也)。
　　擘[月*寅](补麦反下或作胂同引人反当脊肉曰[月*寅]也擘分裂也)。
　　攫腹(九缚居籰二反说文攫爪持也通俗文手把曰攫苍颉篇攫搏也兽穷则攫也)。
　　掏心(他劳反说文掏[按-女+(口/口)]也[按-女+(口/口)]一活反中国言掐江南言挑音土雕反)。
　　镵剌(仕衫反下七亦反说文镵锐也)。
　　漉诸(或作[淥/皿]同力木反水下貌也)。
　　嗢钵罗(乌没反此云黛花旧言优钵罗或云沤钵罗讹也)。
　　钵特摩(徒得反此云赤莲花旧言波头摩或云钵昙摩皆讹也)。
　　凄劲(且奚反下居政反诗云凄其以风传曰凄寒风也劲切急)。
　　屯聚(徒昆反广疋屯聚聚音才句反)。
　　僵鞕(居良反下五更反字略云不朽曰僵物坚曰鞕也)。
　　紧捺落(奴葛反此云是人非人歌神也头作马头旧言紧那罗或作真陀罗皆讹也)。
　　炬针(其吕反下声类今作针同支谌反束火曰炬缝衣者曰针也)。
　　空欧(又作呕同于口反呕吐也释名云欧伛也将有所吐脊曲伛也)。
　　毒脪(又作[病-丙+希][病-丙+斤]二形同火靳反江南言脪肿说文肉出也)。
　　鬼胭(又作咽同一千反胭喉也北人名颈为胭也)。
　　[利-禾+皮][(ㄇ@(企-止))/齊](音皮下又作涑同子礼反广疋[利-禾+皮]剥也[(ㄇ@(企-止))/齊]漉也谓搦出其汁也)。
　　飨受(又作享同虚仰反歆享也谓神食气也亦献也歆虚音反)。
　　俱臻(侧巾反尔疋臻至也)。
　　欢娱(字诂古文作虞今作娱同疑区反说文娱乐也言皆有乐也)。

　　第三十二卷

　　乌施罗末(草名也形如此土细辛其体极冷)。
　　克胜(又作克同口得反字林克能也克亦胜也)。
　　林藤(徒登反广疋藤藟也今呼如葛蔓莚者为藤也)。
　　率土(所律反尔疋率自也循也)。

　　第三十三卷

　　夷悦(余之反说文夷平也亦明也常也悦乐也)。
　　所瀹(又作瀹[鬻-米]汋三形同臾灼反通俗文以汤煮物曰瀹广疋瀹汤内出之也江东呼瀹为炸炸音助甲也)。
　　不肖(私妙反小尔疋不肖不似也言骨肉不似其先故曰不肖谓儜恶之类也字从肉小声)。
　　[病-丙+猒]祷(于冉反下都道反字苑[病-丙+猒]眠内不祥也伏合又心曰[病-丙+猒]说文告事求请曰祷谓请于鬼神也)。
　　制作(之世反制裁制也制断之也说文作制也)。
