<!-- { "loadSidebar": true } -->
　　抟[企-止+皂](或作团段栾反郑注周礼云团圆也考声搏握也毛诗传聚也从手专声[企-止+皂]字正从集集音精入反从皂皂音彼立反案抟食者众味相和食也)。
　　痰癊(上音谈下于禁反)。
　　编络(鳖绵反刘兆注公羊传云编比连也苍颉篇云编织也顾野王编列也说文次简也声类以绳编次物也下郎各及)。
　　筋缠(上音斤下彻连反)。
　　窗隙(俗字也正作窗字书云助户明也音楚江反说文在墙曰牖在屋曰囱象形古字也今隶书通作窗又云通孔也考声云今屋两端窗也下乡逆反从白上下小经从巢作隙非也)。
　　七窍(溪叫反郑注礼记云窍孔也郑注周礼云阳窍七阴窍二说文窍空也从穴敫声音叫也)。
　　皮裹(音果)。
　　殨烂(回块反韵英云殨肉烂也从歹从溃省声也歹音残)。
　　如借(精亦反)。
　　中洟(下音夷韵英云鼻液也或作咦[鼻*弟]也)。
　　眼眵(齿支反韵诠云目汁疑也说文目汁也从目从侈省声也)。
　　磨蓥(萦并反韵英云摩珠玉也蓥镜使明也从金从荧省声也)。
　　喂狐狼(上威位反韵英云饲牛也考声云与食也从食委声也或作萎)。
　　[譇-者+(舛-夕)]炫(上苦瓜反孔注尚书云憍恣过制以自[大/(舛-夕)]大也谥法曰华言无实曰[譇-者+(舛-夕)]从言[大/(舛-夕)]声也今经文从于从于作夸俗用谬也下玄绢反玄字上声韵英云行卖曰炫集训炫自矜艺也从行玄声也)。

　　大宝积经第九十七卷(优陀延王会第二十九一卷经流志译)

　　拘睒弥(上音俱次商染反此句梵语不求字义中印度国名也佛在时此国有王名坞陀衍那唐言出爱古译或云优陀延或名优填王皆讹略也)。
　　颈项(上居并反下瓨讲反苍颉篇云颈在前项在后说文头茎也并从页页音颉从巠从江省声也)。
　　被轭(鸟革反车轭也轭碍也经作轭俗字正体从户从乙作厄)。
　　乳哺(蒲慕反许叔重注淮南子云口中嚼食与之也考声云食在口含咀也如鸟与儿食也从口从捕省经文作餔误也餔字本音步胡反非本字也)。
　　[((┐@匚)*(┌@(巨-匚)))/貝]易(莫候反尔雅[?/貝]市也顾野王云交易也字统从贝[(一*一)/(匚*(厂-一)*〡*(巨-匚))]声也[(一*一)/(匚*(厂-一)*〡*(巨-匚))]古文夗字也今隶书从死讹也下易音亦)。
　　[喤-王+本]叫(上号高反左传云豺狼所嗥说文嗥咆也从口皋声也皋音高从白从本本音滔下骁曜反广雅叫鸣也字书呼也说文吼也从口从[┴*├][┴*├]音经由反玉篇作噭或作嘌嘂讨皆古文叫字也从刀非也)。
　　翳荼迦(梵语虫名也食粪如蜣螂之类)。
　　澍雹(上音注经文从雨作霔非也字书并无此字下庞觉反庞音蒲江反)。
　　窑师(音姚字)。
　　猒恶(伊焰反乌固反)。
　　焚燎(辽[內-入+了]反)。
　　涎涕(上夕延反下体计反口液也经文从夷作洟误用也字书虽有替音本是夷字易萃卦曰赍恣涕洟是其证也)。
　　仓廪(临锦反时用字也说文作[稟-禾][稟-禾]仓也象形字从入回象屋中户牖者今隶书加禾作禀字林作廪并通)。
　　穬[麥*弋](古猛反苍颉篇云谷之有[卄/(└@人)]者也说文[卄/(└@人)]谷也从禾广声也下蝇即反考声云麦糠也从麦弋声也或作芅)。
　　颠仆(上下坚反字书颠坠也从真从页或从人作傎傎倒也经从二真作[真*真]俗字误也下孚付反与赴字同音考声云偃仰也僵尸也从人从赴省声)。
　　游泳(上音由考声随水流貌从水从游省声下荣命反毛诗传云潜行尔雅泳游也郭璞云潜行水底也从水永声也)。
　　跳踯(上亭姚反跳跃也下呈剧反踯亦跳也)。
　　镬汤(户郭反训释如卷初说)。
　　铁槽(音曹字书云马枥也)。
　　铁觜(醉髓反韵英云鸟喙也或作[此/束][口*束]韵诠亦云鸟口也又或作[口*雀]喍皆觜字也喙音吁秽反)。
　　探啄(上他含反下音卓也)。
　　煻煨(上音唐下乌瑰反从火从隈省声热灰火也)。
　　铦利(上音纤尖也)。
　　洋铜(音羊)。

　　大宝积经第九十八卷(此卷有两会妙慧童子会第三十恒河上会第三十一并流志三藏译)

　　沮坏(情预反又音疾与反字书湿也渍也)。
　　谀谄(上喻朱反下丑染反)。
　　普洽(咸甲反考声云洽和也)。
　　装校(上庄状反下交孝反装饰)。
　　穿凿(上音川说文云穿通也从牙在穴中会意字也下藏鹤反考声云木作具也说文云以穿木也从金从丵下从臼从殳金经文作凿讹也丵音锄学反臼音旧殳音殊古文作[刀/又])。

　　大宝积经第九十九卷(无畏德菩萨会第三十一二卷经佛陀扇多译)

　　宝屐(渠逆反说文屩也从履从伎省声也经从足作跛非也)。
　　狭劣(咸夹反迫隘也从阜从箧经文从犬作狭误用也乃狭习犬马字也非经义也)。
　　蓖麻(闭迷反考声云草树名也其子似牛螕虫故以名焉从草[媲-女]声今经文作[卄/毗]或作蜱并非本字也)。
　　踯躅(前八十二卷中已音训)。
　　小橃(音伐字书云缚竹木浮于水上谓之橃经文作筏俗字非正体也)。
　　大舶(音白海中大船曰舶)。
　　一滴(丁历反有作滴非也)。
　　女得(音汝下文三段皆汝字也并云汝今为住是也)。
　　若舐(食尔反说文云以舌取物也或作舐舐并通皆古文舐字也经作舐非也未详何出)。
　　若嗅(休救反以鼻就臭曰[飢-几+臭]经作嗅俗字也)。
　　若唼(昝合反鸟食也)。

　　大宝积经第一百卷(无垢施菩萨会第三十三一卷五品竹法护译)

　　剃发(上体讨反说文云须发也从髟弟声大曰髡小儿曰剃尽及身毛曰鬄音释髟音必遥反髡音兀)。
　　眼眴(音县眴视貌有音舜者非也)。
　　佣[月*坒](上敕庸反下音陛)。
　　[跳-兆+專]肠(上常兖反说文足腓肠也从足专声又说文专字从惠寸或作腨俗也下肠音长从肉从易省声)。
　　麒麟(上音其下音邻麒麟瑞兽也顶有一角形貌及解字前经第一卷第三十卷第六十六已重训释讫)。

　　大宝积经第一百一卷(功德宝花菩萨会第三十四又入善住意会第三十五同卷)

　　射术(上时夜反说文云弓弩发于身而中于远从身从寸寸法度也或从矢作射亦同下瞬律反韩诗云术法也郑注礼记云道也艺也说文邑中道也从行术声也术音钟律反从[卄/(尤-尢+木)]省声也)。
　　郁多罗僧伽(梵语僧衣名也即七条袈裟是三衣之中常服衣也亦名上衣见南海寄归传)。
　　栏楯(上勒单反下音顺说文云栏槛也纵曰栏横曰楯楯间子曰棂俗谓之钩栏楯字从木盾声盾音顺从十目也)。
　　乞丐(哥艾反韵英云丐亦乞也说文上从人下从亡人亡财物则乞丐经文作可非丐音绵典反乖经意)。

　　大宝积经第一百二卷(善住意天子会三卷经)

　　剜身(碗观反玉篇[剜-夗+死]剈也剈音恚缘反苍颉篇云剈取也广雅剈剜互相训也)。
　　割股(上干遏反孔注尚书云割也尔雅割裂也广雅割断也裁也截也形声字也下音古郑笺毛诗云胫本曰股说文股髀也从肉殳声或从骨作骰殳音殊也)。
　　滂流(上普纲反王逸注楚辞云滂广流也广雅滂旁流也说文霈也形声字霈音配也)。
　　羁罗(上寄宜反王逸注楚辞云革络马头字书云系也考声云马勒也说文作羁马络头也从[网-(ㄨ*ㄨ)+又]从革从馽馽音知立反馽馽马绊也从囗囗音韦囗马足也会意字也馽音知立反经文作羁误用也羁旅字也乖经意羁罗二字并从[网-(ㄨ*ㄨ)+又]也)。

　　大宝积经第一百三卷

　　辇轩(上力展反周礼皇后乘五路辇车郑玄曰为轻轮人鞔以行下宪言反考声轩安车也杜注左传云大夫车说文曲辀藩车从车干声也)。
　　迫迮(上音百下庄革反也)。
　　昏耄(毛抱反说文耄老也杜注左传乱也曲礼云八十九十日耄转注字也)。
　　羸瘠(上力追反字书劣也弱也下情亦反何休注公羊传云瘠病也齐人语也考声[疫-几+炎]也或从肉作膌或作[病-丙+責]皆古字也)。
　　离妒(都固反经姤作姤非也音遘)。
　　諠猥(上香袁反或作灌皆正郑注礼记云諠嚣也广雅呜也经文作喧俗字古文作叩会意字也下乌每反广雅猥众也苍颉篇顿也说文吠声从犬从畏省声也)。
　　右髆(补莫反文字集略云髆肩甲也说文从骨从博省声也经文从月作膊非也音普博反膊肉为干脯非经义也)。

　　大宝积经第一百四卷

　　须发(上相臾反考声云发须也说文作须面毛也从页页头也从彡象毛也下贩袜反头上长毛也说文云作[翅-羽+(巢-果+(一/自))]古字也)。
　　剃除(上梯计反前一百卷中已具释)。
　　阿兰拏(奴加反梵语讹转也唐云寂静处去村落五里外也)。
　　拂去(芬物反考声云拂也除也拭也)。

　　大宝积经第一百五卷

　　把棓(下庞讲反考声云大杖也或作[梣-今+牛]从木音俗作棒)。
　　捉块(魁外反说文土堛也俗曰土块或作[凵@士]古字也)。
　　放捐(音缘说文捐弃也经作捐俗字也)。
　　遽告(渠据反杜注左传云畏惧也顾野王云急也苍颉篇速也贾注国语疾也郑注礼记云卒也从豦声经从处作[這-言+(?/匆)]非也说文从虍从豕从辵)。
　　昔[(彳*幵)/心](竭言反考声[彳*(幵/心)]过也从彳从心幵声也幵音牵或作[彳*(哉/心)]寒古字也经从衍非也)。
　　为解(皆骇反音为贾者非也余准此音也)。
　　芬馥(上芳文反说文草初生香气分布也从草分声也经文从气作氛扶文反非也乃是祥瑞氛氲字非经义下音复韩诗云芬馥香气貌也从香从复省声也)。

　　大宝积经第一百六卷(阿阇世王子会第三十七大乘方便会三十八三卷经)

　　能[(ㄇ@(企-止))/肙]([泳-永+夫]兖反从[网-(ㄨ*ㄨ)+又]肙省声也)。
　　听许佛听(并体经反平声听亦许也后文与此句同者准此音)。
　　谛听而听(并体经反去声恭命听授也下丈准此音更不重说也)。
　　一抟食(徒栾反前已说后准此也)。
　　躄地(毗壁反集训云躄也从足辟声也经文从人作僻非也乃便僻字也考声云不长不短举止轻易也非躄倒字也又音匹亦反僻侧字也甚乖经百也)。
　　顿抴(上敦困反从页屯声抬顿牵掣也下盈艺反韵诠云卧引物也从手世声也或作拽亦通页音缬屯音豚掣音阐热反抬音台也)。
　　瞿夷(上具愚反梵语不求字义罗侯罗母名也或云耶输陀罗今云瞿夷古译讹略)。
