<!-- { "loadSidebar": true } -->
　　[(木-(企-止)+((人/人)*(人/人)))/大]垲(上霜两反杜注左传云[(木-(企-止)+((人/人)*(人/人)))/大]明也说文篆文[(木-(企-止)+((人/人)*(人/人)))/大]字尔雅[(木-(企-止)+((人/人)*(人/人)))/大]武也毛诗[(木-(企-止)+((人/人)*(人/人)))/大]败也方言[(木-(企-止)+((人/人)*(人/人)))/大]猛也古今正字从叕叕音丽从大下开改反杜注左传云垲燥也说文高燥也)。
　　锵金(上鹊羊反铿锵金玉众盛之貌也铿音坑也)。
　　候旭([凵@又]狱反考声旭旦也美也)。
　　氛氲(上扶文反下威云反氛氲香气貌)。
　　剖析(上普口反下星亦反分析文义令人解也)。
　　番禺(上判般反下音愚地名也在广州县名也)。
　　荤辛(上晖云反五辛葱林之类也)。
　　踟蹰(上除离反下柱诛反韵诠云少选也不进也)。
　　衣赈(真忍反前第七卷已具释训)。
　　却派(下柏卖反说文派者水之邪流别也从反水字)。
　　窀穸(上追伦反下音夕杜注左传云窀厚也穸夜也谓葬埋于地下长夜也说文窀穸并从穴形声字也)。
　　大骚(扫遭反乱也骚动不安之也)。
　　负扆(衣岂反郑注周礼云扆耎枕也户[打-丁+(一/(尸@甫))]之间谓之扆从户衣声)。
　　墅姥(上食以反韵英云墅村野为墅郊外曰墅又音野训义同下音母村中妇人老称也会意字也)。

　　一切经音义卷第九十一


　　一切经音义卷第九十二

　　　　翻经沙门慧琳撰
　　从第六尽第十。

　　音续高僧传第六卷

　　稠人(上长流反毛诗传云稠谓密直如发也苍颉篇云稠众也说文云稠多也从禾周声者也)。
　　模楷(上音谋郑笺毛诗云模法也说文模规也从手莫声下坑騃音崖买反广雅云楷拭也字书云摸也说文从木皆声也)。
　　谢籥(下羊灼反人名也)。
　　拯溺(上字取蒸字上声下宁的反前高僧传第七卷已具释)。
　　倏然(上伤肉反前高僧传第六已具释)。
　　麛猎(上觅鼙反读若迷注周礼云麛鹿子也说文从鹿弭声下廉辄反郑笺毛诗云宵田为猎古今正字从犬鼠声鼠音同上)。
　　御宇(下于矩反与宇字同音毛诗传云字居也说文从宀禹声或从广作[序-予+禹]音同上宀音绵也)。
　　缣纩(上颊嫌反说文云缣合丝缯也从糸兼声兼正兼字也下廓潢反郑注礼记云纩绵也说文纩絮也从糸广声)。
　　剿戮(上鱼小反孔注尚书云剿犹截也说文从力巢声下隆叔反字书云戮杀也郑注周礼云辱也说文从戈翏声音力救反也)。
　　临诀(下音决韵略云诀言别也与人死别也即临终永诀者也)。
　　孺慕(上儒戌反字书云孺犹属也说文云孺子即稚子也从子需声需音须)。
　　秸(古八反孔注尚书云秸犹稿也玉篇云禾谷藁草也槁音高老反说文又作秸古文秸字也)。
　　莅职(上梨智反方言云莅临也郭注尔雅云莅视也说文从草位声考声又从水作莅音同上也)。
　　麇麚(上桾云反桾音军[(餐-食)-又+員]反刘兆注公羊传云麇獐也说文从鹿囷声囷音郡字书亦作麇音同上下嫁牙反尔雅云麚雄鹿也说文云麚牝鹿也夏至之日鹿解角也从鹿假声也假音贾传作麚俗字也)。
　　凫鹜(上辅无反顾野王云凫即水鸭也前第三卷已释讫下蒙卜反亦音务郭注尔雅云鹜亦鸭也说文云鹜舒凫从鸟敄声也)。
　　鹰鹯(上忆陵反郑笺毛诗云鹰鸷鸟也古今正字从鸟雁声下章然反说文从鸟亶声穆天子传亦鹯也)。
　　野媪(下奥保反说文云媪女人长老称也从女[咼-(炯-火)+皿]声[咼-(炯-火)+皿]音乌魂反)。
　　图牒(上杜谟反广雅云图犹度也度音铎说文云牒犹札也从片枼声枼音叶按简册图牒或竹或板义令从片作牃传从言作谍非也谍谓谍谍犹贼也非本义今不取)。
　　恬愉(上牒兼反方言云恬静也说文亦安也从心甜省声甜音同上下庾珠反郑注论语云愉颜色和也广雅云喜也尔雅云乐也说文从心俞声也)。
　　疾愈(下音庾顾野王云愈谓疾小轻也说文云愈病瘳也从疒俞声也)。
　　觇国(上来占反杜注左传云觇伺候也说文视也从见占声也)。
　　伫聆(上除吕反毛诗云伫久立也字书从立作伫与伫字义同古今正字从宁声宁音除下历丁反前第三卷已释讫)。
　　啖之(上谈敢反前高僧传第十已释讫传作啖俗字)。
　　连噤(下禽禁反前高僧传第三已释讫)。
　　芒屩(上正[卄/(└@人)]字下姜略反许叔重曰屩草履名之也苍颉篇云屩履屐也音与脚同说文云履也从履省乔声)。
　　胜鬘(上升证反下音蛮经名也)。
　　坎壈(下拉拉感反字书云坎壈地不平也考声云契阔貌也古诗云坎壈多苦辛是也拉音腊也)。
　　盱衡(上酗于反司马彪注云盱犹视而无知貌也苍颉篇云盱张目也说文云盱以忧病也从目于声传文从日作[日*ㄎ]书误也下正衡字考声从行角从大谓牛触人则横一木于角上衡犹横也会意字也文字典说从行角声正衡字)。
　　啸傲(上消醮反郑玄注礼记云啸谓卷蹙舌吹出声也按啸傲谓方土清闲于旷吟啸者也说文从欠作啸今通作啸义同下熬诰反博雅云傲放荡也说文云倨也从人敖声传文从口作嗷非之也)。
　　蟋蟀(上音悉下衰律反礼记月令云后五曰蟋蟀居壁是也毛诗传曰蟋蟀秋鸣虫也古今正字云秋蛬也蟋蟀二字并从虫悉率皆声也蛬音共颙反也)。
　　饘粥(上战膻反杜注左传云[飢-几+(面/且)]即麋也说文亦同麋也从食亶声麋音眉也)。
　　糊口(上音胡尔雅云糊[飢-几+(面/且)]也郭璞注云糊亦麋也说文云亦谓寄食为糊口从食胡声)。
　　奥粹(下虽醉反周易纯粹精也说文云粹不杂也从米卒声也)。
　　体羸(下累追反杜注左传云羸弱也贾逵注国语云病也说文云瘦也中从羊从[嬴-女]声[嬴-女]力卧反也)。
　　谢譓(下携桂反人名也)。
　　赀财(上子移反顾野王云赀谓家中资生产也广雅云赀货也说文从贝此声)。
　　尘滓(下缁史反说文云滓犹淀也从水宰声淀音田练反)。
　　湔濯(上箭先反文字集略云洗污衣也下撞角反广雅云濯洗也毛诗传云涤也顾野王云浴也说文濯浣也从水翟声翟音宅也)。
　　解浣(上皆买反云解判也从刀判牛角会意字也下桓管反郑笺毛诗云浣谓濯也刘兆注公羊云去垢日浣说文作浣字书从干作浣音义并同)。
　　耎几(上儒兖反周礼耎柔也说文从而犬声传文从车作软俗字非也下机履反)。
　　绸缪(上宙留反毛诗传云绸缪犹缠绵也说文从糸周声下美忧反说文云缪枲之十洁也从糸翏力救反洁音结)。
　　粗歰(上匆胡反说文从三鹿会意字也今省粗顾野王云粗谓不善也郑注礼记云粗犹不精也下森戢反说文从四止二正二倒书亦会意字也传文作歰非也)。
　　梗难(上庚杏反毛诗传曰梗病也贾逵注国语云梗害也尔雅云直也说文云山榆有刺荚者从木更声传文从鱼作绠俗字也)。
　　法敞(下昌仰反人名也传作敝误他)。
　　乐[狂-王+荒](上音洛下音荒按狼[狂-王+荒]者盖诡谲之流不实之义也狼合作乐字传用狼字非也字书亦无此字者也)。
　　一簏(下聋木反说文云簏竹箧也从竹鹿声也)。
　　谑之(上香脚反前第五卷已释训)。
　　[生/月]箱(下想羊反博雅云箱赤色也汉书云一人奉符箱是竹箱也)。
　　强悍(下寒旦反说文勇也从心旱声)。
　　匮喂(上逵位反毛诗传云匮竭也郑注礼记云匮乏也说文从匚贵声匚音方下奴猥反郑注论语云喂饿也苍颉篇云饥也说文从食委声也)。
　　般阕(下犬悦反毛诗传云阕息也郑注仪礼云阕终也苍颉篇云讫也说文从门癸声)。
　　相紃(下音旬字书或作[糸*盾][糸*盾]犹绕也说文紃谓圜绕也从糸川声)。
　　飙举(上必遥反郭璞注尔雅云飙谓[日/出/大/米]风从上而下者也说文云飙浮摇也从风猋声猋音摽)。
　　针盲(上执任反广雅云针刺也按针盲者以正法治邪见如针[(└@人)/目]之痼疾也说文从金咸声今通从十作针俗字也下麦庚反说文目无眸子也从目亡声也)。
　　腴旨(上庾珠反郑注礼记云腴腹也说文云从肉臾声下正旨字孔注尚书云旨美也)。

　　续高僧传第七卷

　　寻缃(上似林反说文寻绎理也从几工彐从寸分理之会意字也转注字也下想羊反释名云缃素色缯也古今正字从糸相声也)。
　　缙云(上津信反春秋传有缙云氏盖地名也说文从糸晋声传文从手作搢非也)。
　　安堵(下都鲁反顾野王云堵皆筑墙板数也说文垣五板为堵从土者声八尺曰板也)。
　　声懋(上正声字说文云声音也从耳殸声殸口冷反下矛候反孔注尚书云犹勉也与楙字义同说文从心楙声楙音同或从矛作[矛/心])。
　　馥蕙(上音复前高僧传第十一卷具已释讫下音惠王逸注楚辞云蕙香草也古今正字从草惠声也)。
　　纽虏(上女九反广雅云纽束也郑玄注周礼云纽冠冕上小鼻笄所贯也说文云系也从糸丑声一曰结可解也下卢睹反说文云虏俘获也从母从力声毋音官毋说文从一横毋象形字也)。
　　衡橹(上正衡字杜注左传云衡横也郑注周礼云平也说文从[冉-土+(久/人)]从大行声传从鱼作衡讹也下音虏杜预注左传云橹大盾也盾音顺说文从木鲁声亦作[木*(占@夕)]音义同)。
　　丘阱(下情郢反字书正从阜作阱郑注周礼云阱所以穿地为[涳-工+((嘹-口)-(日/小))]坑而取禽兽也广雅云阱即[涳-工+((嘹-口)-(日/小))]坑也说文云阱陷坑也从阜井声古文从水作阱或从冗作阱并同也)。
　　辽夐(上了焦反广雅云辽远也说文从辵尞声音同下儇娉反刘兆注谷梁传云夐[涳-工+((嘹-口)-(日/小))]也考声正从攴作夐营求未遂也亦远也说文亦营求也从[目/(敲-高)]人在穴上转注字也[目/(敲-高)]火劣反)。
　　砥砺(上音止下音厉孔注尚书云砥砺皆磨石也前第三卷已释讫)。
　　言刈(下鱼胏反埤苍云刈获也王逸注楚辞云芟草也古今正字从刀乂声)。
　　采[木*頡](下贤结反字书云[木*頡]犹衽也古今正字云衱衽也从手颉声)。
　　背胛(上正背字从北从肉下音甲吴越春秋云贯胛达背也释名云胛之言阖也阖音合谓与胸胁相会故云阖也古今正字义同从甲从肉声也)。
　　俊裳(上遵峻反杜预注左传云俊绝异也玉篇字书与俊字同前高僧传第六已释讫下音常韩诗云衣下曰裳白虎通云裳障也所以自障蔽也说文作裳下裙也)。
