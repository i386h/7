<!-- { "loadSidebar": true } -->
　　志逞(丑井反逞极也快也亦疾也说文逞通也方言云自山之东江淮陈楚之间谓快为逞也)。

　　第三卷

　　鲛鱼(今作蛟同音古茅反说文海鱼也山海经云漳水多鲛鱼郭璞曰[鰭-老+((人*人)/(人*人))]属也皮有支而坚尾长三四尺末有毒螫人皮可以饰刀剑也)。

　　第六卷

　　算择(桑管反谓简择也三苍算选也)。
　　穰草(而羊反说文黍[禾*列]治鬼者也经文从草作蘘[蘘-(口*口)]荷非此用[禾*列]音良计反)。

　　佛说阿惟越致遮经上卷

　　　　玄应
　　[龍/木]疏(力公反广雅房[龍/木]舍也说文房室曰疏疏亦窗也)。

　　中卷

　　呐其(又作讷奴骨反讷迟钝也说文讷讱难也)。
　　战痏(下音又苍颉篇云疻痏驱伤也惠琳谨案经意波旬愁悴皮肤变黑如人被驱内伤其状如是玄应言非又书颤[又*頁]乖经意也疻音之也)。

　　下卷

　　[烈-列+福]煮(古文惫[黍*(憊-(仁-二))]二形又作[棘/火]同扶逼反方言[烈-列+備]火干也说文以火干肉曰[烈-列+備]经文作烳逋古反火行也非此义者也)。

　　不退转法轮经第一卷

　　　　慧琳撰
　　謦欬(上轻珽反苍颉篇云謦声也说文謦亦欬也从言殸声殸音口茎反经作磬非也下开爱反顾野王云欬亦嗽也说文气逆也从欠亥声也)。
　　码瑙(上音马下音恼考声云似玉有黑文亦云玉也古今正字云码瑙石之次玉者也并从石马[甾-十+乂]音同上皆声经作马非也)。
　　瑕秽(下加反广雅云瑕亦秽也说文玉赤色也从玉从假假亦声者也)。
　　懈怠(上皆卖反下徒改反广雅云懈懒也郑注周礼云怠懈慢也说文懈亦怠也二字并从心解台皆声也)。

　　第二卷(无字可音)


　　第三卷

　　癵曲(劣袁反声类云癵病也顾野王云谓病身体拘曲也古今正字从疒脔声考声正作癵经文从手作挛挛系论语云所以拘罪人也非经义疒音女厄反脔音劣衮反)。
　　惊骇(下行騃反前宝雨经第五卷已释讫)。

　　第四卷

　　危脆(下诠锐反考声云脆促也顾野王云脆犹耎也广雅云脆弱也说文云脆肉易断也从肉从绝省声也)。
　　细致(驰智反考声云致缯帛密也郑注礼记云致亦密也古今正字从系致声)。
　　饕餮(上音淊下音铁杜注左传云贪财为饕贪食为餮古今正字并从食号[(餐-食)-又+(珍-王)]皆声也)。
　　胞胎(上饱茅反孔注尚书云包裹也司马彪注庄子云胞腹内儿衣也儿生裹衣也下他来反广雅云三月为胎顾野王云未生在腹为胎说文妇孕三月也从肉台声)。
　　法蠃(鲁戈反文字典说蜗牛类也说文从虫[嬴-女]声也经作蠡非也[嬴-女]音力卧反)。
　　婴儿(上益盈反苍颉篇云女孩曰婴男孩曰儿释名初生曰婴儿[凶/月]前曰婴言接之婴前乳养也郑注礼记云婴者嫛儿也说文从女賏声賏音同上嫛音伊兮反也)。
　　芬馥(上芳文反下冯目反韩诗云馥芳也考工记云香气貌也古今正字从香复声复音伏也)。

　　广博严净不退转法轮经四卷


　　第一卷　第二卷　第三卷(并先不音)


　　第四卷

　　　　玄应
　　蹎蹶(上丁贤反下居月反又作颠[起-巳+頁]二形蹎蹶犹顿仆也仆音蒲北反)。

　　不必定入印经

　　　　玄应
　　采拣(又作[柬*ㄆ]或作练同力见反埤苍拣择也礼记拣择英俊是也序文作挟胡颊反挟持非此用也)。
　　宝窴(古文窴今作填同徒苋反徒坚反广雅填塞也满也)。
　　葋多(其俱反依字尔雅葋一名艼荧艼音他顶反)。
　　拔身(蒲末反回也谓拔然回身也古字通用也)。

　　入定不定印经(序音)

　　　　慧琳撰
　　秘赜(陂媚反字书云秘密也郑笺毛诗云秘神也说文从示必声经文从禾作秘误也下仕责反刘瓛注周易云赜者幽深之极称也说文从[姬-女]责声[姬-女]音移)。
　　琼编(葵营反毛诗传云琼玉之美者说文云赤玉也从玉夐声夐音休迥反下必绵反苍颉篇云编织也声类云以绳次物也说文从系扁声扁音褊者也)。
　　牢笼(老刀反方言牢圈也说文闭也养畜生之圈也正从牛从舟省舟之为义取四面匝也或从[白-日+(冉-土+(一/(人*人)))]古终字下鹿红反考声云笼竹器也庄子云鸠之在笼是也古今正字从竹龙声也)。
　　秘躅(下重录反汉书音义躅迹也说文从足蜀声也)。
　　道辚(栗镇反汉书云辚轹也案辚者辙也迹也或作疄亦作蹸亦作躏古今正字从车磷声经文作[車*蘭]误也)。

　　序了后经文

　　卵[穀-禾+卵](下空角反字书云卵孚[穀-禾+卵]也桂苑珠丛云孚[穀-禾+卵]鸟卵之外皮也文字典说从卵[穀-禾+卵]声也)。
　　嗢钵(上温骨反梵语西国花名也)。
　　挑出(上体雕反声类云挑扶也说文抉谓挑出物也从手兆声兆从八作兆经作兆俗字者也)。

　　持心梵天所问经第一卷

　　　　玄应撰
　　[番*去]党(补单反字林云[番*去]部也谓[番*去]累也又作般假借)。

　　第三卷

　　桴筏(又作艀同扶流反谓编木为也小附曰桴大者曰筏也)。

　　第四卷

　　徯径(又作蹊同胡鸡反通俗文邪道曰徯步道曰径经文有作溪径也)。
　　未踟(直知反)。
　　揥[(士/示)*(又/米)](敕诣反)。
　　吚拔(许伊反)。
　　錍拔(普迷反)。
　　揭揭(渠谒反)。
　　匿偈(女乙反)。

　　等集众德三昧经上卷

　　　　玄应撰
　　慷慨(正作忼忾二形苦莽反下苦代反太息也一云壮士不得志也)。
　　那罗延(晋言钩锁力士)。
　　嚏移(都计反亦言维摩罗移晋言离垢大力士名也)。
　　观铨(又作铨同七泉反铨谓铨量轻重也称谓之铨)。
　　车釭(又作[車*工]同古红反说文釭谓车毂口铁也)。
　　凶悖(又作囟同许恭反下古文悖悖二形同蒲没补[阿-可+責]反悖乱也亦逆也)。
　　功绩(今作绩同子历反声类云亦功也)。
　　及递(又作递[遞-虎+(?/巾)]二形同徒礼反谓更易交[遞-虎+(?/巾)]也)。
　　典诰(告到反尔雅诰告也亦谨也所以约谨戒众也)。
　　劳来(说文作来同力代反汉书劳来不怠也约来也经文作赐赉非字体也或作俫非也)。
　　邀迭(又作徼同古尧反又于遥反邀要也呼召也亦求也下徒结反代也)。

　　中卷

　　播殖(又作譒[番*皮]匊三形同补佐反播种也经文作番非也)。

　　集一切福德经中卷

　　　　玄应
　　虿[剌/虫](他达反下勒达反广雅虿[剌/虫]蚔毒蝎也经文作蛆[虫*束*頁]非字体也蚳音巨宜反)。

　　思益梵天所问经第四卷

　　　　玄应
　　麑[(士/示)*(又/米)](音迷)。
　　梯[(士/示)*(又/米)](他计反)。
　　缇[(士/示)*(又/米)](他礼反)。
　　堙婆(于仁反)。
　　麴鴩(徒结反)。
　　提诧(敕嫁反)。

　　胜思惟梵天所问经第六卷

　　　　玄应
　　多轶(徒结反)。
　　摩[齒*齊](竹皆反)。
　　摩衢(求俱反)。
　　樗离(敕于反)。
　　垔婆(于仁反)。
　　婆系(胡诣反)。
　　澘婆(所奸反)。

　　持人菩萨经第一卷

　　　　慧琳撰
　　愦乱(上回罪反前宝雨经第二卷已释讫)。
　　亿垓(上于力反下改哀反已上前佛升忉利天宫上卷已释也)。
　　睿喆(以岁反贾注国语云明睿也广雅云智也说文深明也从[(├/(同-(一/口)+、))*又]从目从谷省[(├/(同-(一/口)+、))*又]音残下知列反方言云喆智也说文作悊或作哲字书作哲)。

　　第二卷

　　阑楯(上懒单反下唇闰反前佛升忉利天经下卷已释)。
　　痛蛘(羊掌反考声蛘痛之微也礼记云蛘不敢搔也郑注孝经云抑搔痒痛说文蛘亦搔也从虫羊声文字集略或作痒韵略或作痒与经文同三字并同用)。
　　疽癞(七余反司马彪注庄子云浮肿为疽说文[病-丙+(雍-〦)]也从疒且声且音苴下来带反文字集略癞恶病也或作疠也)。
　　至凑(七候反许重注淮南子云凑竞进也说文聚也水上人所会也从水奏声也)。

　　第三卷

　　创病(楚霜反礼记云头有疮则沐说文云创伤也从刀一一象内会意字也古文作刀象刀入肉也)。
　　瑕疵(下加反前不退法轮经已释下自资反孔注尚书云疵病也刘注周易疵亦瑕也说文从疒此声也)。
　　愦[朿-木+大](上回对反下铙效反又音公外反义亦通)。
　　粗犷(仓胡反下古猛反)。
　　永谧(弥必反尔雅谧静也又慎也说文从言[必/皿]声)。

　　第四卷

　　剖判(普口反苍颉篇剖析也顾野王剖犹破也杜注左传中分也说文亦判也从刀咅声咅音土口反下普半反毛诗传曰判分也又破也又散也说文从刀半声也)。
　　帛[疊*毛](恬协反案帛[疊*毛]西国捻草花絮织以为布其花如柳絮)。
　　颰陀和罗(盘末反)。

　　持世经第四卷

　　　　玄应
　　骨干(字体作[骨*(大/干)]同古岸反广雅[骨*(大/干)]谓之肋谓胁骨也[骨*(大/干)]体也亦骸骨也)。

　　济诸方等学经

　　　　玄应
　　彶彶(居及反说文彶彶急行也广雅彶彶遽也字从彳今皆从水作汲也)。
　　歔欷(喜居反下虚既反字林涕泣貌也苍颉篇泣余声也亦悲者也)。

　　大乘方广总持经一卷

　　　　慧琳撰
　　无垢焰(阎渐反佛名也)。
　　涕泪(上体计反周易云赍咨涕洟说文涕鼻液也从水弟声字书作[弟*鼻]亦通)。
　　一滴(丁沥反前宝雨经第三卷已释讫)。
　　羼提(察限反梵语此言忍)。
　　嫉妒(尽悉反下都故反王逸注楚辞云害贤曰嫉害色曰妒考声妒谓憎忌也说文并形声字经作姤非也)。

　　大方广宝箧经上卷

　　　　慧琳音
　　焦然(上精遥反考声云极干也伤火也郑注礼记云焦谓火殠也说文焦谓火所烧也从火焦省声经文从火作[燋-隹+雀]音爵甚乖经义也)。
　　霹雳(上匹驿反下力的反史记云大雷震也文字典说并从雨辟历皆声)。
　　帝释顶(下丁挺反苍颉篇云顶颠也广雅顶上也考声顶头上也说文从页丁声经作颈非者也)。
　　漉水筒(上笼谷反顾野王云漉犹沥也广雅漉尽也从水鹿声下徒东反说文筒断竹也从竹甬声甬音勇也)。
　　嗅香(上朽又反说文云以鼻就臭曰嗅从鼻臭声或作嗅古人用也)。
