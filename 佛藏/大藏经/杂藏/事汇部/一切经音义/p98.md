<!-- { "loadSidebar": true } -->
　　娑伽罗(亦以娑竭罗咸海名也)。
　　和修吉(筏苏枳此云九头)。
　　德叉迦(此云多舌)。
　　阿那婆达多(阿那婆踏多唐云无热恼池名)。
　　摩那斯(摩捺斯此云慈心)。
　　沤钵罗(殟钵罗云是红莲花有作优钵应从殟为正也)。
　　紧那罗(紧捺落云歌神)。
　　乐(五孝反令爱乐也梵云摩奴是若飒缚罗此云可意亦名如意音正法花经云一名柔耎二名和音天子是也)。
　　乾闼(他达反)。
　　婆(健达缚此云寻香行作乐神也海中亦有属于天也)。
　　阿修罗(阿素落唐云非天)。
　　婆稚(跋稚迦云团圆正法花云一名最胜是也跋陀缚义此非被缚稚或作[袖-由+夷]稚皆得同直利反)。
　　佉罗骞驮(骞为去音下为陀音此云广[戶@肉]髆)。
　　毗摩质多罗(吠摩质怛利此云绮画或云宝饰)。
　　罗睺(罗怙罗云执日)。
　　迦楼罗(揭路茶此云妙翅鸟)。
　　韦提希子阿阇世王(吠题呬胜身吠是胜义题呬云身即东洲之名毗题诃男声呼此女声呼此是山神名从彼乞得即母称也阿杜多设咄路此云未生怨别名折指王名也)。
　　加趺(古遐反尔雅加重也则交坐除灾横经等云结交趺坐是也有趺不知所从俗字也江南谓开膝坐为跘跨坐山东谓之甲趺坐也跘音拔患反跨音口化反)。
　　无量义处(用去声也)。
　　三昧(莫佩反三摩地此云等持平等持心住境也)。
　　天雨(于矩反亦有为芋音)。
　　曼(上本音万字下从又有从万者俗字也今借云莫般反为顺梵音也)。
　　陀罗花(适意花也)。
　　曼(音准上)。
　　殊沙花(柔耎花也)。
　　六种震动(职刃反玉篇云震亦动也起也)。
　　优婆塞优婆夷(鄡波索迦邬波斯迦邬波近也迦事也索是男声此云近事男斯是女声此云近事女也)。
　　夜叉(药叉此云勇健即飞行者也亦含摄地行之类诸罗刹婆罗刹婆此云暴恶亦云可畏也)。
　　摩睺罗伽(莫呼洛伽此云大腹大蟒青蛙之类也)。
　　放眉间白毫(胡刀反庄子疏云毛之秀者曰毫玉篇云毫毛长也观佛三昧经为太子时舒长五尺树下长一丈四尺五寸及成佛已长一丈五尺放之圆卷如秋满月分明皎洁色类珂雪)。
　　靡(密彼反尔雅靡无也)。
　　阿鼻(阿鼻至此云无间)。
　　地狱(梵云捺落迦此云苦器亦云不可乐亦云非行非法行处也或在山间旷野空中今言地狱者在大地之下也)。
　　阿迦抳吒(竹嫁反古文度同阿迦云质碍义抳瑟据究竟义抳女凡反搋音敕加反)。
　　修行(下孟反施之名也即行造修也)。
　　相貌(莫教反仪也有本作貌刃狠皆非也)。
　　般(博官反今借音博末反)。
　　涅(年结反说文黑土在水中者从水土曰声也有从工作涅非也)。
　　槃(波利抳缚諵唐云圆寂抳音奴吉反缚去声呼諵音奴咸反)。
　　舍利(设利罗此云体)。
　　塔(梵云窣堵波此云高显制多此云灵庙律云塔婆无舍利云支提今塔即窣堵讹云塔古书无塔字葛洪字苑及切韵塔即佛堂佛塔庙也)。
　　瑞(时伪反玉篇云节信也符应与睡同音也)。
　　偈(梵云伽陀此云颂美歌也室卢迦谓三十二字四句一偈也)。
　　出柔耎(而兖反广雅柔耎弱也通俗文物柔曰耎汉书耎不胜任也俗作软非也耎下耎通用有作濡非也)。
　　遭苦厌(于艳反玉篇厌犹饱足而不欲复为也)。
　　恒沙(殑伽河神名也河从神立称此河具五义诸经多寄为喻殑音其矜反又取上声也)。
　　金(说文五色金黄之为长久埋不生百炼不轻从革不违西方之行生于土故从土左右点象金在上中之形今声也应为金字也)。
　　银(白金也)。
　　珊瑚(赤色宝也)。
　　摩尼(末尼如意珠也)。
　　车磲(牟娑洛揭婆此云车磲微有青白间色也)。
　　马瑙(遏湿摩揭婆此云杵藏遏湿摩杵义揭婆藏义或言胎取其坚实言马瑙者色如马脑故也诸书作玛[王*(止/(止*止))]字者玉类故也或作码[石*(止/(止*止))]字石之类也)。
　　奴(怒胡反古有罪人没官为奴说文古文为仅字也)。
　　婢(毗俾反俾音卑婢反说文婢者女之卑称)。
　　车(昌耶反说文舆轮之总名也夏后氏奚仲所作古音居古者车如居言行所以居人也今日居舍也言行者所处如舍之居象形字)。
　　乘(食证反广雅云乘驾也谓可乘者耳周礼四马为乘乘载也)。
　　辇(力展反说文人挽车也在前人引之古者卿大夫亦乘辇自汉以来天子乘之玉篇天子皇后所乘车曰辇也)。
　　舆(余据与居二反说文车舆也一曰卓无轮曰舆今者车舆形别于古今玉篇众也载也举也多也有作舆者非也)。
　　驷(息利反说文四马共一乘谓四马为驷玉篇逐也房星四谓之天驷也)。
　　栏(落干反钩栏或作阑说文云门遮也有本作兰香草也非此义栏阑皆得也)。
　　楯(食尹反说文云楯栏槛也又王逸注楚辞云槛楯也纵曰槛横曰楯玉篇在木部时允反)。
　　华盖(户花反古今注云黄帝与蚩尤战于涿鹿之野常有五色云气金枝玉叶止于帝上有花[蘤-白+貝]之象故因而作华盖焉华字又音呼瓜反西域暑热人多持盖以花饰之幢幡华盖者也涿音卓[蘤-白+貝]音毁也)。
　　轩饰(上虚言反声类云安车也说文曲辀轓车也亦为幰字虚偃反玉篇布张车上以御热也饰以宝物装饰车也轓音甫烦反饰从饲从中也)。
　　妻(青奚反说文妇与已齐者也从[妻-女]从女也持事妻职)。
　　而被(皮义反服也被带也有本作披敷羁反方言散也今串著也应从被)。
　　破魔(魔罗此云破坏义又言魔卑夜此云恶者云波旬讹也成恶法怀恶意也恶魔波旬号名并述)。
　　宴(烟见反安息也有本作晏乌涧反亦默也古文作燕亦安息也)。
　　未尝(尚羊反小尔雅云尝试也谓暂为之也)。
　　捶打(上之蕊反击也下吴音顶又都挺反今取秦音得耿反说文云以杖击也广雅捶打击也)。
　　肴膳(上胡交反国语云饮而肴贾逵曰肴俎也玉篇豆实也凡非谷而食之曰肴食也啖也菜肉之类说文膳具食也周礼膳夫郑玄曰膳言善也今时美物亦云珍膳广雅肴膳肉也皆从肉善声也又有作肴膳二字捡无所从近代出俗字也)。
　　旃檀(旃檀那谓牛头旃檀等赤即紫檀之类白谓白檀之属古作旃丹切韵作[杵-十+丮]非也)。
　　教诏(上古孝反教训也下招曜反字林诏告也尔雅诏导也郭璞谓教导之也释名云诏照也人闇于成事即有所犯以此示之使照然知其所由有本教招教无平音招诱进也)。
　　由旬(逾缮那限量义有余经说四十里为一逾缮那俱舍论说极微微金水兔羊牛隙尘虮虱麦指节后后增七倍二十四指肘四肘为弓量五百俱卢舍此八逾缮那十六里半余)。
　　纵(即容子用二反诗云从横其亩韩诗传曰南北曰从东西曰横周礼九州之地域广轮之数郑玄轮从也广横也广雅作从切韵唯作踪纵[車*從]三字有作从不知所出也)。
　　珠交露幔(莫半反说文慢幕也从巾曼声在傍曰帷在上曰幕幕覆也覆露也诸经珠交露盖珠交露车同其事也有作缦说文缯帛无文曰缦非幔正体见宝塔品当更重释)。
　　和鸣(上胡戈反说文音乐和调也诗云和铃央央是也)。
　　是(有作尔时应从是时为定)。
　　惟(玉篇思也念也谋也)。
　　忖(仓本反度也)。
　　雨大法雨(二皆字音初或竽音)。
　　吹(出为反尺为反今从初口气出)。
　　螺(落过反俗字也水虫也正作蠃也)。
　　阿僧(阿僧企耶此云无央数数之尽名俱舍论说本数有六十传失其八无央数是第五十二华严经说一百二十数中无数第一百二十数)。
　　劫(劫腊波此云分别时分之名也)。
　　辟支佛(辟支迦此云独佛陀云觉)。
　　说应(忆兴反传曰应当谓根法相称切韵又于证反总谓契应也)。
　　姓(说文人所生也古之神人圣人母感天雨生子故称天子因生以为姓故姓字从女从生生亦声也)。
　　颇(傍河反)。
　　罗惰(婆罗门姓)。
　　懈(古隘反懒也玉篇倦也怠也)。
　　倦(渠眷反疲也玉篇懈也绚也极也止也亦劵字或作[仁-二+(券-刀+力)]有作惓字并不知所从也)。
　　沙门(止息义以得法故暂宁息诸恶也故或言[口*室]罗摩拏或[口*室]摩那拏此云功劳谓修道有功劳也)。
　　婆罗门(净行义四类之中习净行故)。
　　多陀阿伽度(怛他揭多云如来也)。
　　阿罗诃(阿罗汉此云应也)。
　　三藐三佛陀(此云正等觉)。
　　利养(余两反无余亮音也)。
　　懈怠(上古隘反下徒亥反尔雅懈即怠也集注懈极也怠懒也释名懈解也骨节解缓耳切韵疲也作怠懈慢也惰也荒也放散身体也墯落也懒也)。
　　琉璃(吠琉璃或但云琉璃)。
　　颇梨(力私反颇胝迦此云水精又云水玉或云白珠大智度论中此宝出山石[宋-木+屈]中一云过千年冰化为之此言无据西方暑热土地无冰多饶此宝何物化焉此但石类处处皆有也)。
　　适从(上声赤反三苍古文作适谓近也始也)。
　　族姓(上徂鹿反尚书方命圮族注云族类也周礼四闾为族郑玄云百家也族亦聚也姓也)。

　　方便品

　　[仁-二+(丙/(敲-高))]([糸*(丙/(敲-高))]面反去声字统云人行不善更之则安故论语云更也人皆仰之故从人从[丙/(敲-高)][丙/(敲-高)]字从丙从攴攴音普卜反)。
　　详(似羊反审也说文审议也广雅详諟也古文作[多*羊])。
　　无碍(五代反古文碍同说文碍止也广雅碍即阂也有作阂亦古文碍字　小尔雅阂限也说文外闭也有作[得-彳]非也[得-彳]音得说文得取也尚书高宗梦得说是也卫宏诏定古文官书云[得-彳]得二字同体[得-彳]非此用)。
　　尽(津引反任也穷也或秦引反本尽之尽也)。
　　思(息字反)。
　　十方刹(初辖反切韵作刹差多罗云田土田也或云国土义译之耳案刹字书所无说文作剟字略为刹剟楚乙反伤也字从桼音七)。
　　稻(从皓反与道同音)。
　　所趣(七句反又七俱反今从初宗归意况也)。
　　甚深妙(有作微妙二皆无失)。
　　网(文两反疑喻如网罗生难出也)。
　　犹豫(上弋周反下弋庶反说文陇西谓犬子为犹犹性多疑豫在人前故凡不决者谓之犹豫与狐疑同尔雅云犹如麂善登木郭璞健上树也麂居履反也)。
　　此辈(补配反群党也说文军法发车百两为一辈从车非声从北错也苍颉篇辈比也广雅等[番*去]辈亦类也[番*去]补槃反玉篇辈部比类也)。
　　增上慢(莫晏反切韵欺为谩缓为慢玉篇慢易也轻侮也迟也惰也不畏也缓也又倨也或为嫚字也)。
