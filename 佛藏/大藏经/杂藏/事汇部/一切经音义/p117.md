<!-- { "loadSidebar": true } -->
　　芭蕉(上伯麻反下剿遥反王注楚辞云芭蕉香草名也字指云生交趾叶如席煮可纺绩为布汁可沤麻古今正字二字并从草从巴从焦声也)。

　　下卷

　　嗔恚(上叱真反苍颉篇云嗔怒也说文云亦恚也从言真声经从目作嗔嗔张目也通也下于季反苍颉篇云恚怒也说文恨也从心圭声也)。
　　虚诳(下居况反贾注国语云诳犹惑也杜注左传云欺也郭注尔雅云欺诳也说文从言狂声也)。
　　粗行(上醋胡反省略字也传用已久说文正体作粗亦作粗字书云粗物不精也广雅云粗大也郑注礼记云疏也古今正字从三鹿也)。
　　轻懱(下眠结反郑笺毛诗云懱犹轻也贾注国语曰未也灭也郭注方言云小貌也说文云轻易也从心蔑声经作蔑蔑日无精光非此义也)。
　　闇钝(下屯顿反苍颉篇云钝顽也说文不利也从金屯声也)。
　　偏袒(上疋绵反考声云偏不正也孔注尚书云偏不平也杜注左传云佐也郑注礼记云不备也说文云从人扁声下坛懒反考声云去肩上衣也郑注仪礼云袒左免衣也左传云郑伯肉袒牵羊也说文从衣旦声也)。

　　佛说诸法本无经上卷

　　　　慧琳撰
　　象戏(下[羲-ㄎ+乃]义反考声云戏弄也史记云天子无戏言也论语云前言戏之耳毛诗传云戏逸豫也尔雅云谑浪笑戏谑也说文从戈[戲-戈]也)。
　　减省(上夹斩反诗云减少也杜注左传云轻也损也说文亦损也从水咸声也)。
　　羼帝(一察苋反梵语)。
　　懒堕(上兰但反考声云懒不勤动也说文懈怠也从女赖声或作懒)。
　　拏汝(上搦加反梵语也)。

　　中卷

　　名为度者鞞陀迦(上卑迷反梵语)。
　　名为蹋破(上谈腊反)。
　　除却堑(下韱艳也)。
　　拔箭镞(下宗鹿反已上从名为度者已下至满足幢三十一个名并是诸法义说异名不求字义故不训)。
　　门橛(下拳月反考声云橛短木也广雅橛杙也郭注尔雅云门捆也或作橛文字典说文从木厥声也)。
　　卷相(上倦员反前诸法无行经上卷已具释讫)。
　　无腻(下尼致反考声云腻脂垢也王注楚辞云腻滑也说文云上[夗-夕+月]也从肉贰声)。

　　下卷(无字可音训)


　　佛说无极宝三昧经一卷

　　　　慧琳撰
　　蜎飞(上一缘反韵英云蜎蜎虫貌也毛诗传云蜎蜎蜀虫貌也文字典说从虫肙声肙音抉掾反)。
　　蠕动(上闰尹反前密严经中卷释讫经作[蝡-大+而]误也)。

　　佛说慧印三昧经一卷

　　　　慧琳撰
　　綩綖(上冤阮反下衍仙反杜注左传綩綖冠覆也郑注礼记云亦[冗-几+(一/免)]上覆也言前后而垂也古今正字二字并从糸宛延皆声也)。
　　邠耨文陀(上笔旻反下农督反罗汉名也)。
　　如犀(下洗赍反山海经云祷过之山多犀兕也郭注尔雅云犀形似水牛猪头大腹卑脚脚三蹄黑色二角一在顶上一在鼻上在鼻上则食角小而不堕好食棘也说文南徼外一角鼻上似豕从牛尾省声也)。
　　谀谄(上喻须反又去声今不从庄子云不择是非而言谀也苍颉篇云谀谄从也孔注尚书云谀谄也说文从言臾声也下丑敛反周易云君子上交不谄下交不嬻何注公羊传云谄犹佞也郑注孔记谄谓倾身以有下也庄子云希意道言谓之谄说文云谄谏也从言函声或作讇嬻音独)。
　　无底(下丁礼反杜注左传底止也滞也淮南子云上穷之未下测至深底是也说文从广氐声广音鱼[白-日+(丹-、+十)]反氐音丁奚反经作[序-予+(ㄠ-、)]误也)。

　　佛说如来智印经一卷

　　　　慧琳撰
　　乞丐(下葛艾反苍颉篇云丐行请也求也说文乞也亡人为丐也经文作丐非也)。
　　铜钹(下盘钵反考声云钹乐器名形如小叠子有鼻口相击以和乐也古今正字从金犮声案乐经从金作钹俗字也)。
　　[拘-口+目]翅(下绝置反说文云翅鸟翼也从羽支声或作翨亦作[羽*氏]经作翅俗字也)。
　　[ㄓ*欠]笑(上齿之反说文[ㄓ*欠][ㄓ*欠]戏笑貌也从欠[屮/一]声[屮/一]即古之字也或作嗤经文作[山/虫]误也)。

　　宝如来三昧经两卷上卷

　　　　玄应撰
　　铫鐄(以招反宜作焜煌焜胡本反下胡光反方言焜盛也苍颉篇煌光也言焜焜盛也煌煌光明也经文作铫温气器名也矿非此义也)。

　　下卷

　　枝棭(以石反言相似也经文从王作[敲-高+王][王*夜]非也)。

　　大灌顶经第一卷

　　　　玄应先撰慧琳添修
　　錍提(上普迷反梵语西国山名或作[金*匕]又作鎞)。
　　道轲(下珂我反梵语也)。
　　嘻[(士/示)*(暴-(日/共)+又)](上喜其反或作嘻下黎帝反梵语也)。
　　坭錍(上泥礼反梵语经作坻误也)。
　　喉棱(下勒登反梵语)。
　　掬[木*水](上居六反梵语或作諊彩误也)。
　　鞬咜(上健言反咜音陀梵语也)。
　　郁企(下诘志反梵语也经作佡佡音仙恐非此义也)。
　　迦偷(下托楼反梵语也)。
　　殹梨(上繄计反梵语也)。
　　贲跢(上本门反或作奔梵语下多可反从足从多经从少错也)。
　　庳提(梵语旧音云此应稗字经别有本又作触也)。
　　[單*舟]吒罗(上音旦梵语也)。
　　波[土*茤](下音多梵语也右已上并是梵语神王名文含多意所以不翻存梵文也)。
　　喷洒(上普闷反广雅云喷吐也吹潠吐物为喷也顾野王云口含物而喷散之也语文吹气也从口贲声或作歕也经从水作濆音扶云反濆水名非此义也)。
　　頞吱(下居梨反梵语经作吱字非正字也)。
　　劬离(上具俱反梵语也)。
　　漱漏(上搜皱反梵语经作濑书写误也)。
　　毒虿(下丑芥反说文虿螫虫也或作[蠢-春+苗]案[蠢-春+苗]蝎[虫*賴][剌/虫]之类行毒也象形从万省声[虫*賴]音坥怚反[剌/虫]音兰怚反经作虿俗字也)。
　　五官(所谓生老病死见在县官拘亦名五天使者也)。
　　翩翩(疋绵反毛诗传云翩翩不息也又云翩翩往来貌也顾野王云翩翩便旋轻捷之貌说文飞貌也从羽扁声经作偏非此义)。

　　第二卷

　　贸欚(上矛候反下犁底反梵语也)。
　　倪提(上霓傒反下弟泥反梵语傒音奚礼反也)。
　　膑迦(上频泯反梵语泯音密牝反)。
　　臀头(上突论反梵语也)。

　　第三卷

　　坻哆(上雉尼反梵语唐言善寂也)。
　　苾阇(上频蜜蒲薎二反梵语唐言善述也)。
　　戾楴(下旧音羝悌反经作禘音提戾反梵语唐言善备也)。
　　拍长者(上[烈-列+享]百反博雅云拍击也说文云拍柎也从手白声拊音孚甫反经别有本作砶非也)。
　　灌口(上官换反顾野王云灌犹沃也郑注礼记云灌饮也古今正字从水雚声经别有本作沃)。
　　口噤(下琴癊反王注楚辞云闭口为噤也说文云口急也从口禁声或作唫也)。
　　褝衣(上旦兰反郑注礼记云褝有衣裳而无里也广雅云禅薄也说文衣不重也从衣单声也)。
　　白夹(下减洽反广雅云夹重也说文云衣无絮也从衣合声经作帢音口洽反帢帽也非此义也)。

　　第四卷

　　寐鞮(下底泥又梵语也)。
　　楼眸(下莫尤反梵语也)。
　　栌[片*黃](上音卢下音古黄反梵语)。
　　唾[泳-永+匕](下旧音云津逸反通俗文云迮而吐之曰[泳-永+匕]经别有本作践音子旦反今未详此字也)。
　　架抄(上贾牙反梵语也)。
　　谭耆(上投南反梵语)。
　　呼难(上呼故反梵语)。
　　较坻(上江学反下雉尼反梵语)。
　　[言*兮]罗(上[前-刖+ㄅ]礼反梵语也)。
　　沤弥(上乌侯反梵语)。
　　豭玃(上贾牙反广雅云豭雄猪也说文牡豕也从豕假声也经从犬作猳亦通也下俱籰反考声云玃似猴而手足长也郭注尔雅云似狝猴而大苍黑色能攫持人好顾[耳*ㄎ]也说文云大母猴也从犬矍声经别有本作虾蟆非)。
　　荐臻(上前荐反毛诗云荐重也再也杜注左传云仍也数也藂也古今正字从草存声下栉诜反尔雅云臻至也毛诗云乃也说文从至秦声者也)。

　　第五卷

　　优沙(下所加反梵语)。
　　掔俱(苦闲反梵语也)。
　　厌笮(上黡甲反广雅云厌亦笮也或作压说文从厂猒声下侧格反顾野王云笮亦厌也说文从竹乍声经从草作苲误)。
　　茤陀(上奇哥反梵语也)。
　　輂叉(上居玉反梵语经别有本亦作奄叉)。

　　第六卷

　　振旦(上真刃反梵语国名也)。
　　邮婆(上有求反梵语)。
　　鞞鞞(蒲迷反梵语)。

　　第七卷

　　牛桊(下居院反埤苍云桊牛拘也说文云牛鼻环也从水从[釆/廾]亦声也经作卷误也)。
　　[怡-台+甲][怡-台+盧](上乌甲反梵语也)。
　　蔚多(上恽物反梵语)。
　　陀穰(下壤章反梵语)。

　　第八卷

　　檐边(上琰纤反刘兆注谷梁传云檐屋梠也说文檐换也从木詹声也)。
　　汪池(上乌皇反通俗文云渟水曰汪杜注左传云汪亦池也楚辞云大水广无极也广雅云汪汪大也说文深广也从水王声)。

　　第九卷

　　麋麈(上美悲反前密严经中卷已释讫下朱乳反郭注山海经麈似鹿而大也声类云尾可以为帚也说文鹿属也大而一角也从鹿主声)。
　　沙梁翟(下庭历反梵语)。
　　多禖(下母杯反梵语)。
　　愚憃(下丑绛反郑注周礼云憃憃生而痴騃童民者也说文憃亦愚也从心舂声者也)。
　　齰杨(上士窄反说文云齰啮也从齿乍声经作咋咋声非此义也)。

　　第十卷

　　世享(下香仰反毛诗云享献也刘兆注公羊传云食也杜注左传受也贾注国语云礼也顾野王曰鬼神临享登祀也说文作[合/日]从高省声)。
　　烔烔(徒东反韩诗云烔烔然热貌也古今正字从火同声经亦有本作烔烔非此义亦有本作煌炜也)。
　　老叟(下溲厚反方言云叟老也广雅云父又东齐鲁卫之间凡尊老谓之叟也说文从又灾声字又作[傛-口+又]俗或作叟也经文作瘦非此义)。
　　諠哗(上虚元反下呼瓜反声类云諠哗并声也考声云语諠多也古今正字二字并从言宣华声经作暄误也)。
　　[茫-亡+((人*人)/一/廾)]薄(上薄冥反郑注周礼云萍草无根而浮取名于不溺也说文从草[渰-合+((人*人)/一)]声经作并误也)。
　　欢娱(下遇俱反前[巢-果+(一/自)]楞严三昧经中卷释讫也)。
　　姻媾(上一寅反白虎通云妇人因夫而成故曰姻也杜注左传云姻亲也说文从女因声下古候反贾注国语云重婚曰媾也毛诗传云媾厚也说文从女冓声冓音古[(夕*巳)/貝]反)。
