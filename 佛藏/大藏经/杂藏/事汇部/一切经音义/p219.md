<!-- { "loadSidebar": true } -->
　　五磨洒(莫贺反。下沙下反。并去声字也。梵语是西方市金宝之名也。其金一丸如梧桐子许大名一磨洒。以东西两国通货价直约之可直此方铜钱八十。其五磨洒计当四百。彼国王法偷盗财物计直五磨洒者罪当永弃。送于山林任其生死。若盗一二三四磨洒量罪别科不至于弃。佛所制戒一准王法。比丘所盗之物价直五磨洒者即名犯重摈弃出众不共住也。古人译经错会将一磨洒同于一钱错之甚矣。佛言我之教法随方国土为制。若准此国王法。上从五帝三王下及大唐王制。未闻盗五钱即合至死。乃至盗五匹已上万至流刑。贯百之间有杖不至流贬。而言五钱犯重者伤其太急难为护持。不觉破此戒者其数多矣。有部律文云四百犯重者由故严峻于此国王制以挍量宽猛正得其中合佛本制也)。
　　腹肋(上音福肚也下音勒肚两旁胁骨也)。
　　脊腿(上音积象形字下土馁反两[月*坒]也膝已上腰已下两股名腿从肉退声)。
　　缆系(上蓝淡反系船缆索也下音计从糸[服-月+車]声)。
　　田畦(惠圭反王逸注楚辞云畦区也秦孝公以二百四十步为亩以二十五亩为小畦以五十亩为大畦形声字)。
　　瓮船(乌贡反瓦器大者也或作瓮俗字也)。
　　弶鹿(强亮反考声云以弓罥鸟兽曰弶)。
　　渠筌(上即鱼反梁也下七缘反捕鱼竹器也形声字)。
　　门檐(舍担经从阎作櫩非也)。

　　第四卷

　　乞丐(下垓艾反顾野王云丐亦乞也考声云求也古今正字云人亡财则乞丐故说文从人从亡会意字也上是古今字)。
　　洒捩(上沙贾反考声云散水如雨也说文洒汛也从丽从沙省声也下怜涅反俗字也古文正体作[(敲-高+糸)/皿]从幺从[(犀-尸)-牛+十]从支血亦音历计反训义同上或从糸作綟字书云以两人一左一右綟去水也今取入声)。
　　缕缋(上力禹反下音匮案缕缋者织余也说文缕线也织了不截余丝缋头也或作缋)。
　　井蛙(泓华反俗字也正从黾作蛙井中虾蟆也能鸣者亦名青蛙或作蛙青黄色股长善跳一名黄淮顾野王云蛙即黾也)。
　　硗确(上巧交反下苦角反声类云硗确礊薄也顾野王云硗坚也地坚则瘦不宜五谷也瘠薄也礊音客瘠音籍)。
　　畔睇(下音第梵语也唐云作礼也)。
　　诡诳(上音鬼下俱况反诡诈也诳惑也并形声字也)。
　　蛇蛭鳝(上射遮反次音质下音善苍颉篇蛭水虫也郭注山海经云蝉鱼如蛇或作蟺字苍颉篇云[夗/虫]蟺蚓也此等皆无足腹行也或谓之豸是养蛇人养虫毒人之所贮蓄将充蛇食并形声字)。
　　熟爆(下补各反音与博同广雅爆热也考声云火干也韵英云迫近火也或作曝或从皮作[曷*皮]并音博皆炙爆令干也律文从尃作[火*專]非也内外坟典并无此字译者随意作之)。
　　獐鹿(上音章下音禄四足之类)。
　　蛴螬(上音齐下音曹尔雅蝤蛴蝎也郭注云在木中蠹虫也又云在[弁/土]土之中古今之正形)。
　　蝗蛾(上音皇即螽[鳶-鳥+虫]蟊[虫*賊]之类是也螽音终[鳶-鳥+虫]音特蟊音矛[虫*賊]音贼下我哥反即蚕蛾蛱蝶蜂蝇之类皆名多足)。
　　蜂蚁(上音礼下宜岂反或作蚁亦是多足也)。
　　蜇痛(知列反)。

　　第五卷

　　腰绦(讨刀反尔雅云素锦绦杠考声云织丝如绳也或作绸文字典说文辫丝也从糸条省声)。
　　嫌隙(上叶兼反下卿逆反顾野王云心憾也)。
　　修葺(下侵入反杜注左传葺补治也从草咠声)。

　　第六卷

　　澡漱(上遭老反广雅澡浴也郑注礼记云澡洗去垢也说文洗手也从水喿声下搜皱反广雅漱[漟-(口/土)+(必/(即-ㄗ+又))]也又云瀺灂漱口水声也文字典说水净口荡口也从水欶声[漟-(口/土)+(必/(即-ㄗ+又))]音锄角反瀺音床咸反欶音朔皱音庄救反)。
　　贪餮(下天结反古文作餮杜注左传云贪食曰餮律文从列作[列/食]书误也文字典说从食殄声也殄音殿)。
　　劬劳(上强于反下老高反)。
　　畋猎(上音田下廉辄反何注公羊传云畋猎者猎狩之总名亦习战也取也)。
　　粗犷(上仓胡反下号猛反)。
　　贞操(草奥反韵英云操志也或从人作僺文字典说从手喿声也喿音桑到反)。
　　策励(上楚格反说文马棰也从竹束声下力曳反韵英云励劝勉说文作劢勉力也从力厉声)。
　　彀以(上音构说文彀张弓也从弓[穀-禾]声也)。
　　碾杀(上尼展反俗字也考声云车轹也或作[跳-兆+(服-月)]蹈也准经义门枢转处[服-月+車]杀毒蛇正从车[尸@又]声[尸@又]音同上)。
　　毒螫(始亦反文字典说云蜂虿行毒螫人也从虫赦声也)。
　　[禾*(离-〦+山)]胶(上耻知反考声云[禾*(离-〦+山)]胶者捣木皮煎而作之可以黏捕鸟雀也似胶下音交顾野王云胶者黏也所以连缀物令相黏著也说文从肉从翏省声也)。

　　第七卷

　　傲慢(上遨到反孔注尚书云慢也杜注左传云不敬也说文倨也从人[敖-士+出]声下蛮辨反考声云不敬惰也不畏也或从女或从人作嫚僈文字典说怠也轻也从心曼声曼音万)。
　　踵前(上钟勇反声类踵足跟也楚辞继也说文追也从足重声也)。
　　悛改(七缘反博雅悛更也方言云自山已东谓改曰悛说文止也从心夋声也夋音七旬反)。
　　髆及膝(上榜莫反周礼髆胳股骨也集训云两[戶@肉]及臂也从骨从尃省声经从肉非也)。
　　急[捩-犬+乙](上今立反说文褊也从心及声也下音厄考声云[捩-犬+乙]把也文字典说持也取也从木厄声也厄音同律文作扼俗字也褊音必演反)。
　　鳖咬(上鞭灭反说文介虫也外骨而内肉从黾敝声律文从龟或从虫作鳖蟞并非也下雅狡反考声云咬啮也说文从齿交声律文从口作咬俗字也)。
　　自缢(伊二反韵英云自缢死也形声字也)。
　　褒洒陀(上保毛反次沙假反梵语也唐云长净众僧和合半月半月布萨是也前第一卷已释)。
　　拳[(目*叉)/手](上倦员反下[剜-夗+死]换反说文掌后节也从目从叉叉音瓜从手虽古且正体字也律文从宛作捥或从肉作腕并俗字非也)。
　　矛槊(上莫侯反今之枪是也象形字古文作[戒-廾+矛]下霜捉反博雅兵器也韵诠长矛也形声字也)。
　　轮[矛*(替-曰+貝)](上轮者西国有战轮以铁作轮上施利刀漂飞遥击断彼命根或伤手足或损身分其轮却回巧妙接取名曰[門@(豆*斤)]轮远即弓弩次近用轮更近罥索刀棓及用枪槊矛[矛*(替-曰+貝)][矛*(替-曰+貝)]音粗乱反考声云[矛*(替-曰+貝)]短矛也即之[矛*(替-曰+貝)]刀萨缆子是也遥投利刃损彼人马也)。
　　草筳(下音庭案草筳者谷麦禾[禾/米]穟柄谓之筳众草亦尔从竹[廷-壬+手]声也[廷-壬+手]从手从辵)。
　　毛緂(贪敢反考声云緂织毛为之出西戎或五色晕花或云毛[罽-厂]亦曰毛褥席等今古之正形也)。
　　掷砖(下音专[鹿*瓦]砖也)。
　　璺裂(上音问考声云璺器物破裂而不相离也埤苍云撕也文字典说破也裂也从玉从衅省声也衅音忻近反也)。

　　第八卷

　　痰癊(上音谈下邑禁反考声云痰癊者胸膈中水病也并从疒形声字也疒者女厄反)。
　　瓦瓯(下驱侯反声类云瓦碗也说文小盆也形声字也碗音碗驱音阿苟反)。
　　仅得(上音近集训云仅才也广雅少也文字典说从人堇声堇音谨)。
　　梯蹬(上体泥反下登邓反)。
　　叱喝(上嗔质反下诃葛反大声诃也)。
　　搭钩(上音答下苟侯反战具也竿头施钩)。

　　第九卷

　　鼋鼍(上音元说文大鳖也下驮何反郭注山海经云鼍似蝪[虫*折]长文余有鳞甲皮可以为鼓从黾音猛[咒-几+里]声[咒-几+里]音那)。
　　[涅-土+(出/大/((犀-尸)-牛+十))]流(上袍帽反文字典说云江河水[泳-永+几]涨急流也)。
　　足跟(艮恩反释名云足后跟也说文跟也从足艮声也)。
　　叆叇(上哀改反下地爱反考声云叆叇云盛貌楚辞云日月无光黑云垂布也并形声字也)。
　　聪睿(上仓红反律文从公作聪俗字也尚书云听曰聪孔安国云耳听明审也说文察也从耳匆声匆音同上从匆匆音楚红反象形字也下悦惠反洪范曰睿作圣郑注礼记云思之精也广雅智也古今正字深明也从[(├/匚)*又]从谷省从目[(├/匚)*又]音残)。
　　挫折(祖卧反贾注国语云折其锋锐曰挫下战热反训释与上字同说文摧也并从手坐从斤)。
　　轻躁(遭涝反顾野王云躁动也论语不安静也从足喿声)。
　　锋锐(上音峰下悦惠反词辩建利若刀锋也)。
　　謲[山/毒](上楚锦反考声云以言阴相讥毁也从言参声律文从土作墋非也下音桐笃反考声云有所害也窖人草也恨也憎也说文从[艸-屮]从毒毒亦声也古文作[山/虫]从古之字从虫毒字从土从母毒音爱)。
　　双蠃(卢禾反尔雅曰蚹蠃音夷蝓音俞也郭璞云蜗牛也案双蠃者乐器也海中大蜗牛磨顶上尖处令穴吹作声以和乐音名曰法蠃从虫蠃声也律文作蠡非也蠃音鲁卧反虽古是正体字)。
　　懦顶(奴管反说文温也从火耎声亦作暖义同耎音而兖反)。

　　第十卷

　　饥馑(上几宜反顾野王云人畜须食也谷梁传云五谷不升谓之饥说文饿也从食几声下音近尔雅曰蔬不熟曰馑谷梁传云三谷不升谓之馑形声字也)。
　　青瘀(于据反考声中积血也)。
　　膀胀(上朴邦反埤苍云[月*夆]亦肿胀也古今正字作胖亦作[病-丙+夆]从肉夆声下张亮反杜注左传云胀谓腹满也古今正字云[月*夆]肛胀也从肉长声或作胀形声字肛音苦江反)。
　　憔悴(上齐遥反下情遂反考声云憔悴瘦恶也亦从页作憔悴毛诗从言作谯谇班固从疒作憔瘁方言从心作憔悴汉武帝李夫人赋从女作嫶[女*卒]左传从草作蕉萃苍颉篇云憔悴者忧愁也亦无定体诸儒随意作之并行于世未知孰是)。
　　劫掠(上剑业反郑注礼记云劫胁也人欲去以刀胁之或曰以刀止去曰劫说文从力古今正字从刀从怯省下良灼反韵英云强取也杜注左传云劫掠财物也顾野王云卤掠夺取物也又音亮训义并同亦作黥转注字也)。
　　桦树(华跨反考声云桦树山木名或从雩作樗音同案桦有赤白两种皮堪为烛赤者薄妙光净)。
　　畔睇(上音畔下音弟梵语也唐云礼拜前第四卷已说)。
　　嚣匾(上香[女*(乏-之+友)]反顾野王云諠哗也郑笺毛诗云众多貌说文云气出头也从页从[器-犬][器-犬]音庄立反会意字)。
