<!-- { "loadSidebar": true } -->
　　频婆罗(案俱舍论西方数法名也十十变名频婆罗当此国数法之中千戴之数也)。
　　阿閦婆(亦西方数法名也当此地万载之数)。

　　法花论下卷

　　　　玄应
　　謦欬(上轻珽反苍颉篇声也说文謦亦欬也从言殸声殸音口茎反下开改反顾野王欬嗽也说文逆气也从欠亥声论从口作[口*(聲-耳+口)]咳误也)。

　　胜思惟梵天所问经论四卷

　　　　慧琳音

　　第一卷　第二卷(并无字音)


　　第三卷

　　牛猪(下贮驴反方言豚为猪也[((巨-匚)@一)/(土*凡)]也说文豕三毛丛居也从豕从者声)。

　　第四卷

　　危[月*(刀/巳)](下七锐反广雅脆弱也说文云肉[栗-木+大]易断也从月绝省声字也)。

　　涅盘论一卷(无音可释)


　　涅盘经本有今无偈论一卷

　　　　慧琳音
　　见杌(下五骨反俗字也通俗文云物无头曰尤集训云树无枝曰杌从木说文作兀云高而上平也一在人上)。

　　无量寿论

　　　　慧琳撰
　　傎倒(上典年反孔注尚书傎殡也又傎覆也言反倒仆也今作颠说文作蹎从人论作巅字误也)。
　　龟毛(上愧逵反白虎通曰龟言久也毛诗传曰元龟尺二寸也说文外骨而内肉者也从它龟头象形也或曰声也)。
　　[打-丁+犬]箭(上辨八反论作拔误也)。
　　石蛭(下真曰反尔雅蛭虮也苍颉篇水虫也声类亦蛭蝚蛭掌者也考声蛭蝚蛭蛒并[蠢-春+齊][蠢-春+?]也说文从虫作论从石作蛭误也)。
　　火擿(下呈只反考声摘拨也说文云投也从手论从火作擿误也)。

　　三具足经忧波提舍一卷

　　　　慧琳音
　　邺城(上严劫反汉书魏郡有邺县故太原山东也说文从邑业声也)。
　　挑施(上眺雕反声类挑[打-丁+史]也字书撩也说文从手兆声也)。
　　雪堆(下对雷反王注楚辞云魁堆高也郭注上林赋云堆沙堆也考声土之高貌也或作堆古今正字从土隹声经作埠非)。
　　尼罗拏(下搦加反梵语人名也)。
　　胃胆脾(上韦贵反白虎通云胃者脾之府也说文谷府也象形经作胃误也中檐敢反白虎通胆肝之府也文字典说从肉詹声下婢卑反白虎通辩也土藏也广雅脾卑也文字典说文从肉卑声)。
　　船舶(下彭陌反考声舶昆仑舡也亦作舶司马彪注庄子云大舶舡名也广雅海舟也埤苍大舡也古今正字从舟白声)。
　　蛇蟒(下莫榜反郭汴尔雅莽蛇之大者古今正字从虫莽声也)。
　　熊罴(上虚弓反说文熊兽似豕山居也从能炎省声下彼皮反郭注尔雅罴似熊而头高脚多力拔木关西呼熊说文从熊罴省声也)。
　　灾蘖(下言烈反考声云媛灾也虫兽为怪曰糵衣服草木为怪曰妖今或从女作孽或从虫作[薛/虫]经文从米作糵非经义也)。

　　转法轮经忧波提舍一卷(无音字)


　　遗教论一卷

　　　　慧琳音
　　瘕疵(上夏加反毛诗笺云瘕病也郭注山海经虫病也苍颉篇腹中病也说文病也下渍兹反孔注尚书疵亦病也周易疵犹瘕败也说文从疒假此皆声也)。
　　[女*葉][慢-又+方](上斯列反孔注尚书云[女*葉]亦慢也郑注礼记媟孽也方言[女*葉]狎也说文从女[芸/木]声)。
　　坑[阿-可+(凵@(子-一+(二*二)))](上客庚反郭注尔雅坈堑池丘墟耳苍颉篇壑也亦陷也或作坑古今正字从土亢声下咸监反顾野王云[阿-可+函]坠入也注楚辞云没也广雅云隤也说文从高而下也一曰堕也从阜函声也)。
　　轻躁(下遭噪反野王躁犹动贾注国语扰也郑注论语不安静也考声性急也说文为躁字从足喿声论从参作[跳-兆+(參-(彰-章)+(恭-共))]非也)。
　　腾跃(下阳削反杜注左传超也尔雅迅也广雅跳也上也进也说文从足翟声)。
　　踔(厅尿)。
　　踯(下呈石反顾野王踯举足而不进也说文住足也踦也或作蹢也古今正字从足郑声)。
　　黑蚖(下五官反抱朴子曰蛇类甚多唯蚖蛇中人最急可以刀割所螫处肉弃于地肉自沸似火炙须臾焦尽人得活矣不割必死玄中记蚖蛇身长三四尺有四足形如守官寻脊有针利加刀甚毒恶中人不逾半日则死山海经云皮可以饰刀剑鲛鱼皮相似但粗细异耳也)。
　　[怡-口+月]自(上一缘反王注楚词[怡-口+月]愤满也苍颉篇恚也声类悒忧貌也说文云忿也从心[ㄙ/月]声也)。

　　三具足论

　　　　玄应撰
　　船舶(音白字林大船也今江南凡泛海舡谓之舶昆仑及高骊皆乘之大者受盛之可万斛也)。
　　逻戍(力贺反戍属也谓游兵以御[冗-几+殺]者亦循行非违也)。
　　恐哧(乎嫁反恐相也方言作恐阋音呼隔反亦言恐赫亦言恐猲一义也猲音虚割反)。
　　礓石(居良反形如姜也通俗文地多小石谓之礓砾字从石论文从土作疆非体也)。
　　已前释经论已后集义论。

　　显扬圣教论第一卷

　　　　玄应撰
　　稽[巢-果+(一/自)](古文[(巢-果+(一/自))*旨]同苦礼反说文稽下首也白虎通曰所以稽[巢-果+(一/自)]至也[巢-果+(一/自)]颐至地也周礼太祝辩九拜一曰[(巢-果+(一/自))*旨][巢-果+(一/自)]二曰顿[巢-果+(一/自)]是也)。
　　将绍(古文绍同市逵反尔雅绍继也谓继续先宗也谥法曰疏远继位曰绍)。
　　错综(祖送反谓错其文综理其义也广雅错厕也言相间厕也综总也总括文义也锴挍也挍理说文综机缕也谓持丝交者屈绳制经令开合也综记也理也纪领丝别也)。
　　驶流(山史反苍颉篇驶疾也字从史也)。
　　善轭(于革反说文轭车前也谓辕端压牛领者也)。
　　恻怆(古文[則/心]同楚力反下初亮反说文恻痛也广雅恻悲也怆伤也)。
　　迦多衍那(梵语姓也因姓为名旧言迦旃延讹也)。
　　心诡(居毁反诡谓变诈不实也广雅诡诳也欺也)。
　　忌惮(渠记反下徒且反忌畏也恐也惮难也惊也)。
　　甘执(古蓝反广雅甘乐也嗜欲之意也甘嗜无猒也说文甘美也)。
　　勉励(靡辩反力制反劝奖也勉强也谓自劝强也励相劝励也亦勉力为励强音巨两反)。
　　怅[怡-台+史](来亮反下于亮反说文怅望恨也[忕-一+口]心不服也)。
　　所吞(他痕他贤二反吞谓不嚼也说文吞咽也广雅云吞灭也)。
　　溪沼(又作溪同苦奚反下之绕反尔雅水注川曰溪说文沼小池也)。
　　巨[堅-臣+(上/石)](其吕反大也下呼各反尔雅流水[涳-工+((嘹-口)-(日/小))]则成[堅-臣+(上/石)][堅-臣+(上/石)]亦沟池也)。
　　炎燎(千廉反下力照反炎亦烧也说文炎火光上也燎放火烧田为燎也)。
　　[蔓-又+方]延(亡怨余战反谓连丝不绝也)。
　　灰烬(又作[盡-((烈-列)/皿)+火]同似进反说文火之余木曰烬也)。
　　扣弦(苦后反广雅扣击也弦谓琴等也)。
　　拊革(芳主反拊犹拍也下古核反革鼓也)。
　　黏勇(女廉反苍颉篇云黏合也说文相著曰黏下瑜种反谓雄武果决也谥法曰知死不避曰勇命为仁曰勇也)。
　　静虑(兹井反说文静审也安息也虑念也思也旧言定梵云驮衍那也)。
　　漏匮(渠愧反乏财曰匮礼记即财不匮郑玄曰匮乏也诗云考子不匮传曰匮竭也)。

　　第二卷

　　邬波拖耶(梵语也上乌古反下拖音徒我反此云亲教或言郁波地耶夜亦云近诵以弟子年小不离于师常随常近受经不诵也旧云和上或云和阇皆于阗等诸国语讹也义译云知罪知无罪为和上也)。
　　阿僧企耶(梵语丘致反此云无央数旧言阿僧祇讹略也)。
　　温习(乌昆反论语温故而知新何晏曰温寻也郑玄注礼记云后时习之谓之温温暖也取其义也)。

　　第三卷

　　耎根(而兖反梵言没栗度此言耎物柔曰耎也)。
　　阿世耶(此云意乐乐音五教反亦言种子)。
　　预流(翼庶反梵言宰路多阿半那此言预流一圣道说名为流能相续流而涅盘故初证圣果创参胜列故名预流参预也旧言须数多分得也须陀洹者讹也或云逆流或言人流亦云至流皆同一也)。
　　一间(古闲反梵言翳迦鼻至迦翳迦此云一鼻至迦此云间谓壁际孔也说文间隙也言有一间隙在不得般涅槃也旧言一种子者梵言鼻豉迦此言种斯或译者不善梵言或笔受人不寻本语致兹讹失也)。
　　朅迦(梵言袪谒反此云犀牛毗沙拏此云角谓犀牛一角一亦独也喻独觉也言一一独居山林也毗婆沙作偈伽月藏经作佉伽皆讹也)。

　　第四卷　第五卷(并先不音)


　　第六卷

　　什物(时立反聚也杂也谓资生之物也今人言家产器物犹云什物即器也江南言什物此云名五行史记舜作什器于寿丘汉书贫民赐田宅什器并是也)。
　　摩怛理迦(梵言都达反旧云摩德伽亦言摩夷此云行母亦云本母云行境界谓起行所依能生行故也)。
　　工业(古红反毛诗云工祝致告传曰善其事曰工也)。
　　[廾-┬+下]摄波叶(经亦言申怒字林或作申恕波林树名也此译云实木旧叶喻多少经是)。
　　所祈(巨衣反广雅祈求也)。

　　第七卷

　　树杪(弥绕反通俗文树锋曰杪杪谓微细也)。
　　官僚(又作寮同力雕反尔雅僚官也同官曰僚也)。
　　或翘(只遥反广雅翘举也)。
　　蜗虫(古花反说文蜗蜗也)。

　　第八卷

　　俱胝(梵语竹尸反佛本行经作拘致云一百百千名一拘致数当千万也)。
　　素怛缆(力暂尺此译云线旧云修多罗)。
　　吠舍(梵言扶废反旧言鞞舍此云坐估也案天竺国俗多重宝货此等营求积财巨亿坐而出内故以也)。
　　戍陀罗(梵语也输句反旧言首陀谓诸田官学者此等曰族国之大姓也)。

　　第九卷

　　伊师迦(梵言山名也言此高耸我慢如之故喻也)。

　　第十卷

　　商贾(始羊反下公户反行卖曰[商/貝]坐卖曰贾白虎通曰商之言商度其远近通四方之物以聚也贾固也固物以待民来求其利也贾亦通语也)。
　　能祀(徐理反尔雅祀祭也亦地祭也)。
　　方域(为逼反说文域邦也)。
　　诘问(丘逸反广雅诘责也说文诘问也)。
　　郁尔(于勿反谓树木丛生也)。
　　飒然(桑合反谓风吹木叶落之声也)。
　　唐捐(徒即反以专反唐徒也徒空也说文损弃也)。
　　薄蚀(补莫反下神职反小尔雅薄近也汉书曰月薄蚀韦昭日气往迫之曰薄[霍*(百-日+ㄎ)]毁曰蚀如虫食草木[芸/木]落也)。
　　罗婆果(梵语也亦云频螺果或言避罗果皆讹也果形金色如甘子大西国祠天多用此木作憧庄严供养也)。
