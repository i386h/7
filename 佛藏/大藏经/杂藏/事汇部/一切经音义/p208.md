<!-- { "loadSidebar": true } -->
　　杂糅(古文粗[飢-几+(刃/一)]二形同女救反说文杂饭也今以异色物相参曰糅糅杂也)。
　　谭俱(徒含反或作具谭经中多云瞿昙皆是梵言轻重也)。
　　卖姓(埋稗反梵言萨俱卢也一本作薄经文作贾误)。
　　诃[酉*且](侧于反梵言摩诃[酉*且]此译云大长也)。
　　殷皮(于斤反诗云殷其盈矣传曰殷众也殷大也又于艰反赤黑色为殷此借音用尔)。
　　敷愉(翼珠反纂文作孚瑜亦美色也方言怤愉悦也)。
　　系[木*絜](呼结反埤苍围系也通俗文束缚谓之[木*絜]古今正字)。
　　莅吒(古文作[棣-木+立]同音也力四力季二反也)。
　　垩饰(乌各反白土也尔雅墙谓之垩郭璞曰以白土饰墙也广雅云垩涂也古文云)。
　　孚谴(字体作[起-巳+孚]同芳务反礼记云无[起-巳+孚]往郑玄曰[起-巳+孚]疾也广雅[起-巳+孚]行也下去战反谴责)。
　　轻邈(亡角反楚辞高驰之邈王逸曰远也方言邈离也渐渐也广也亦盛也)。

　　大迦叶本经

　　　　玄应撰
　　开披(正字作破同普陂反纂文云破折也披犹分也亦披折也经文作摆捕买反手击也摆非此义也)。

　　四自侵经

　　　　玄应撰
　　不肖(先妙反礼记其子不肖郑玄曰不似也言不似其先故曰不肖谓儜恶之类也字从肉小声)。
　　佂忪(之盈反古文伀同之容反方言佂伀惶遽也江湖之间凡窘卒怖遽皆相谓之佂伀)。

　　罗云忍辱经

　　　　慧琳撰
　　无愠(于运反毛诗传云愠恚也苍颉篇云愠恨也说文怒也从心温声温音温润也)。
　　毒蟒(下莫榜反郭注尔雅云蛇之最大者也考声云亦大蛇也说文从虫莽声)。
　　炜熚(上韦鬼反毛诗传云赤貌也考声云亦光色盛貌也说文从火韦声也下炎劫反方言熚熚炽盛貌广雅云熚赤光也说文从火毕声毕音同上经从毕作毕非也古文云尔时之音训字也)。

　　佛为年少比丘说正事经(无字音训)


　　时非时经

　　　　玄应撰
　　釪[王*寶](案字义宜作于窴二形窴音徒贤也又云徒见反而古今之正形国名也)。

　　沙曷比丘功德经

　　　　玄应撰
　　陷此(古文錎同陷犹坠入也亦没也说文陷从高而下也一曰堕也)。
　　笥中(胥吏反说文盛衣器曰笥也礼记箪笥门人者郑玄曰并盛食之器也而圆曰箪方曰笥也)。
　　闿化(上口哀反说文闿开也广雅闿化也亦欲也声类此亦开字也)。

　　自爱经

　　　　玄应撰
　　攘衣(而羊反谓攘除衣袂出臂也子曰攘臂而下车是也袂音弥世反今训尔)。
　　跣袜(先典反下舞发反古文作[袖-由+未]怽[皮*未]并同足衣也经文作懱非也)。
　　挥涕(毁归反说文挥奋也谓挥奋振讯也挥洒也尔雅云挥竭也注云挥振去水为竭也经文作指麾之麾亦非体也)。

　　中心经

　　　　玄应撰
　　脆不(清岁反说文脆少耎易断也广雅脆弱也脆犹懒也经文作毳非也懒音奴困反)。
　　翾飞(今作蠉同隳缘反说文小飞也周书翾飞蠕动是)。

　　见正经

　　　　玄应撰
　　包毓(说文云亦育字同余祝反说文养子使从善也育亦长大也覆育也亦生也)。
　　挻土(舒延反淮南子云陶人之克挻埴许叔重曰挻揉也埴土也挻击也亦和也)。
　　斫柹(敷废反说文削木也苍颉篇柹札也谓削木柹)。
　　蝮蜟(扶福反下夷六反字林蝮蜟蝉皮也犹蛣蜣变为蝉也广雅蝮蜟蜕也蜕音他外　始锐二反谓蛇蜕皮也经文作輹育非体也)。
　　臭茹(下如庶反案茹亦臭也今谓腇败为茹也腇音乃罪反)。
　　羸臞(又作臞同渠驹反尔雅云臞瘠也说文少肉也正古文)。

　　阿难七梦经(无字可音训)


　　大鱼事经(无字可音训)


　　阿雕阿那含经(无字可音训)


　　灯指因缘经

　　　　玄应撰
　　萧森(今作椮同所金反说文多木长貌也)。
　　子胤(与振反尔雅胤继也亦嗣也说文子孙相承续曰胤言番育之谓也已)。
　　喟然(又作嘳同口愧反说文大息也论语颜渊喟然叹曰何晏曰叹而声也)。
　　罄竭(古文[穴/巠]同可定反说文器中空也尔雅罄尽也经文作石乐器名也古者母句作磬非此义古文云)。
　　饮酣(古文作佄同胡甘反尚书酣歌干室孔安国曰乐酒曰酣汉书应劭曰不醉不醒曰甘酉曰酣)。
　　孑然(居折反案孑犹孤独也说文孑无右臂曰孑国语有孑然是之也)。
　　亲昵(今作匿同女栗反尔雅昵近也郭璞曰谓相近也亦亲也私昵也)。
　　[目*咸]陷(苦洽反说文目陷也广雅[目*咸]陷经文作抓掐之作掐非体抓侧交反也)。
　　捃拾(又作[打-丁+塵]同居运反方言捃取也国语收捃而烝贾逵曰捃拾穗也穗音遂也)。
　　猜疑(古文睵猜二形今作[怡-台+釆]同粗来反案猜亦疑也广雅云猜惧也方言猜恨也)。
　　端确(又作碻埤苍作塙同苦学反周易夫干确然韩康伯曰确坚貌也经文作磬胡族反谷尽也非此义也)。
　　诪张(又作酬嚋侜三形同竹尤反尚书云无或诪张为幻孔安国曰诪张诳也相欺惑也)。
　　上翳(又作翳同一计反说文注云目病生翳也三苍郭璞注云目翳病也)。
　　喁喁(古文颙同牛匈反说文众口上见也谓群仰其德也诗云颙颙昂昂传曰颙颙温貌也)。

　　妇人遇辜经

　　　　慧琳撰
　　娶妇(上趋句反白虎通云娶者取也周礼男三十而娶说文从女从取声也)。
　　水碓(堆内反顾野王云碓亦以用舂也方言碓亦机也考声云舂具也说文从石隹声也)。
　　顿踬(竹利反顾野王云踬犹顿也广雅云踬亦蹋也说文从足质声古文)。
　　姑妐(烛容反方言云今关中人呼夫之父曰妐考声云妐亦夫之兄也从女从公声也古文云尔)。
　　尪劣(上柱王反苍颉篇尪小倭也说文云跛曲胫也从大象偏曲一脚之形也经从兀从王误之尔)。

　　摩诃迦叶度贫女经

　　　　玄应撰
　　除馑(渠镇反旧言除馑女即今比丘比丘尼也分别功德论云世人饥馑于色欲比丘除此爱馑之想故名除馑也)。
　　米潘(敷哀反苍颉篇云泔汁也说文潘淅米汁也江北名泔江南名潘经文而作之[米*番]非此也)。

　　佛说十二生死经(无字可音训)


　　罪福报应经

　　　　玄应撰
　　麋麈(之乳反以冬至解角者也说文鹿属也似鹿而大尾可以为拂也此皆古文云)。
　　鸺[(一/(匚*〡*〡*(巨-匚))/田)*鳥](许牛反下力周反亦名钩鵅即[尨*鳥][鳽-廾+ㄠ]也夜见昼伏也亦别名怪鸟也古今之正字也)。

　　五无返复经(无字音训)


　　佛大僧大经

　　　　玄应撰
　　不滋(声类作[孑*予]同子思反说文滋益也滋蕃长也经文作孳方言东楚之间凡人去乳而双产者曰厘孳说文孳孳没没)。
　　[示*芺][(薩-產+辛)/虫](言列反说文云衣服歌谣之怪谓之[袖-由+芺]禽兽虫蝗之怪谓之[(薩-產+辛)/虫][(薩-產+辛)/虫]灾祥也)。
　　谥比(时至反说文行之迹也从言益声也白虎通曰谥之言列也释名云谥申也物在后为申言名之于人也)。
　　鹰鹯(之然反尔雅鷐风鹯也郭注尔疋云鹯鹞之类属也)。
　　齮[齒*齊](丘依丘倚二反苍颉篇云齐人谓啮咋为齮齮啮也许慎云侧啮也下竹皆反啮挽曰齮)。
　　咬啮(又作[齒*堯]同五狡反广疋[齒*堯]啮也说文啮噬也)。
　　储偫(上直于反下直埋反说文储偫具也亦待)。
　　惕惕(汀历反诗云心焉惕惕传曰惕憩犹切切也亦惧也亦愁也)。
　　噫乎(又作噫同于熙反谓叹伤之声)。
　　菚其(侧贤反字林表识书也一曰表职书曰菚)。
　　俘取(上防肤反国语而安俘女贾逵曰伐国取人曰俘也俘亦取也)。

　　邪只经

　　　　玄应撰
　　恢[弓*口](又作[多*(厂@火)]同苦回反字林恢大者也)。
　　[瞿-隹+犬]咤(况役反通俗文惊视曰[瞿-隹+犬]经文作臭呼赤反说文犬视也)。
　　掔我(三苍亦牵字音苦田反引制也广雅牵挽也连也经文作掔脚田反掔固也非此义也)。

　　摩达国王经

　　　　慧琳撰
　　澡手(子老反顾野王云澡犹洗洁也说文澡洗手也从水喿声)。
　　整衣(之郢反郑注礼记云整正也考声理也说文齐也从敕正声经作整误也敕音耻力反古文云尔)。

　　旃陀越国王经

　　　　慧琳撰
　　谮之(戢禁反广雅云谮毁也刘[土*(└@士)]注公羊传言旁入口曰谮说文谮谗也从言[兟/曰]声古文云尔)。
　　其湩(蒙用反穆天子传湩乳汁也郭璞云今江南人呼乳汁为湩湩亦声也)。

　　五恐怖世经

　　　　慧琳撰
　　遵令(子伦反孔注尚书云遵修也郭注尔雅云遵行也苍颉篇遵习也说文从辵尊声)。
　　就冥(觅瓶反郭注尔雅云冥昧也毛诗笺云冥衣也说文从冖音觅从日从六经从人宀从具非也)。

　　佛说弟子死复生经

　　　　慧琳撰
　　[(甘/肉)*犬]苦(上伊焰反顾野王云猒犹足也郑注礼记云猒[飢-几+犮]也说文从甘从肉从犬会意字也[飢-几+犮]音于据反)。
　　髡剃(上阃昆反说文髡剃也从髟几声髟音标下他历反郑注礼记云剃剃也说文从髟剔声经作剔俗字也剃音剃)。
　　殡[僉*殳](宾牝反杜注左传云殡窆棺也何休从棺曰殡说文从歹宾声歹音矜古文云耳)。
　　啖食(上达滥反广雅云啖食也说文啖噍也从口敢声或作啖亦通也经云幻化也)。
　　沤和(上乌侯反下音和梵语菩萨名也)。
　　渊泓(上于玄反毛诗传云渊犹深也说文渊亦深泉也从水[棩-木]声也[棩-木]音同上下乌宏反广雅泓犹水深澄也说文云亦下深大也从水弘声)。
　　喑痾(上邑今反说文不能言也从疒音声下乌歌反说文病也从疒阿声)。
　　鸟兽(收救反尔疋云四足而毛曰兽说文从犬嘼声嘼音同上经作狩非也)。
　　拯济(拯字无叠韵取蒸字上声呼之杜注左传云拯救助也方言云拯扶也说文从手丞声下精细反孔注尚书云济救渡也杜注左传云益也贾注国语云成也说文从水齐声也)。

　　懈怠耕者经

　　法谊(宜奇反毛诗传云谊善也)。

　　辩意长者子经

　　　　玄应
　　鼎沸(上音湏应劭注汉书云鼎方金器也顾野王云鼎烹饪调和五味之器也三足两耳从贞省加耳足象形古文作)。
　　肝肺(上割丹反下孚废反考声云五藏名也说文从肉干市皆声也市音北旆反从八也)。
　　遏恶(上安曷反孔绝也毛诗传遏止也考声遮也说文从辵曷声)。
