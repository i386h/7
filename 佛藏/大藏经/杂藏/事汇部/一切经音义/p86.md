<!-- { "loadSidebar": true } -->
　　柔耎(而兖反训义已具释大方广佛花严经不思议佛境界经本从水作濡音儒非也)。
　　闬伤(寒但反薜琮云闬犹隔也说文从门干声经文云益于闬伤十方人故即此文甚俗拙为翻译闬伤二字其实鲁质也)。
　　索了无所有(桑落反孔注尚书云索尽也顾野王谓竭尽也郑注礼记云索犹散也经云过去诸佛法念从何所生索了无所有至于究竟不有不无一切皆空尽无所有)。

　　菩萨十住经一卷

　　　　玄应撰
　　边幅(音福经云边幅者中边之义也古人语质)。

　　显无边佛土功德经一卷(无字可训)


　　佛说兜沙经一卷

　　　　玄应撰
　　兜沙(上斗侯反梵语也古译为业行或云行业)。
　　稍稍(霜绞反韵诠云稍稍犹少少也亦渐渐也字书亦数数也或去声也)。
　　惹那(而者反梵语讹也正梵音云枳娘曩也)。
　　质提舍洹那(上音质上方佛刹土名也)。
　　俱谭滑提(徒南反佛名也经文作谭误也)。
　　[廅-去+太]天(乌合反此言有光寿天是第二禅中初天也)。
　　须[無/巾]天(音帝经中自音武非也或有作[帶/足]音亦帝从带从足)。
　　軷陀(蒲达反此云贤或云善是王舍城在家菩萨也)。

　　渐备经


　　第一卷

　　　　玄应撰
　　慺慺(力俱反字书慺慺谨敬之貌也)。
　　屋宇(古文宇籀文作[序-予+禹]同于甫反说文宇屋边檐也释名宇羽也如鸟羽翼自覆蔽也左传失其宇注于国则四垂为宇宇亦屋溜也居也)。
　　眇眇(绵褾反眇眇远视貌也亦[涳-工+((嘹-口)-(日/小))]大也经文作妙非经义)。
　　篡逆(刍患反说文逆而夺取曰篡字从厶音私算声算音桑管反苍颉篇自营为厶煞君之法理无外声故字从厶)。

　　第四卷

　　惶[怡-台+(前-刖+(└@人))](又作[合-口+明]同莫荒反[瀟-肅+(└@人)]遽也[(└@人)/明]人昼夜作无日用月无月用火常思明故字从明或田[合-口+明]人思天晓故字从明也)。
　　婉娈(力绢反毛诗传曰婉娈美好貌也亦少貌也)。

　　第五卷

　　勤懿(依利反)。

　　十住经


　　第一卷

　　　　玄应撰
　　栊槛(力东反下胡[黑*敢]反广雅栊牢也槛也圈也圈音渠远反)。

　　等目菩萨所问经


　　上卷

　　　　玄应撰
　　昺彻(古文昺芮二形今作炳同碧皿反广雅昺明也彻通也三苍昺著明也)。
　　陶现(徒高反诗曰上帝其陶传曰陶变也)。
　　去藏(才浪反郑注周礼藏积蓄也如库藏也经文作顑[咸/肉]非体也)。
　　督住(又作督同都木反尔雅督正也方言督察也理也)。
　　懀然(乌外反)。
　　转霍(呼郭反桉霍倏急疾之貌也霍然忽霍皆是也经文从火作霍胡沃反说文霍灼也霍非此用也)。
　　而[相*夬](但此字习谬已久人莫辩正今详其理义宜作共相二字于经为顺)。
　　轻佻(听辽反字书佻轻也广雅佻佚也尔雅佻偷也注云谓苟且也经文从手作挑抉之挑非体也)。

　　下卷

　　晴阴(又作腥殅二形同自盈反晴谓不雨也声类雨止曰晴也)。
　　四河(一曰名和二曰名拔叉三曰名蛇朱四曰名恒其和也流拔叉南流其蛇朱东流恒水西流也)。
　　焜煌(胡本反下胡光反方言焜煌盛貌也苍颉篇煌光晖也)。
　　[生/(丹-、+│)]红(戚经反东方[生/(月-二+┴)]色也木生火火色丹故从生从丹丹[生/(月-二+┴)]之信必然也经文作[卄/生/(月-二+┴)]华之[卄/生/(月-二+┴)]非也[卄/生/(月-二+┴)]音紫盈反三苍谓韭之英曰[卄/生/(月-二+┴)]也)。

　　如来兴显经


　　第二卷

　　　　玄应撰
　　丘垤(徒结反方言楚郢以南蚁土谓之垤郢音以井反)。
　　鸣呦(于州反诗云呦呦鹿鸣是也经文作[彰-章+唬]非也)。

　　第三卷

　　[漭-廾+卉]沆(莫朗反下胡朗反通俗文水广大谓之[漭-廾+卉]沆)。
　　贿赂(力故反赂遗也谓以物相请谒)。
　　骞翥(去言反下之庶反说文骞翥飞举)。
　　掏出(徒劳反通俗文棺出曰掏[按-女+(口/口)]音乌活反)。

　　度世经


　　第三卷

　　　　玄应撰
　　[打-丁+(稯-禾)]搣(子公反下音灭捉头曰棕除毁曰搣经文作总非也)。
　　唾溅(又作濽[口*戔]二形同子旦反说文水污洒曰溅也)。

　　第四卷

　　骖驾(匆参反说文驾二马也旁马曰[驂-(彰-章)+(恭-共)]居右为[驂-(彰-章)+(恭-共)]乘者备非常也经文作参非体也)。
　　鴹鴹(按汉书食货志此亦翔字音同似羊反飞而不动曰翔佯也仿也经文从革作[革*鳥]非也)。

　　第五卷

　　刚靳(上古昂反下居近反刚坚鞭也靳柔肕也)。
　　募索(谟故武句二反说文广求为募)。
　　句诔(力水反)。

　　第六卷

　　骗[刀/(冗-几+(〡*├))/(舄-(臼/(白-日)))](疋面反文字集略跃上马也经文作骄误也)。
　　都较(古文榷同古学反粗略也广雅较明也亦比挍)。
　　羁绊(又作羁同居猗反猗络马头曰羁羁检也下音半马绊也)。

　　罗摩伽经


　　上卷

　　　　玄应撰
　　波毓(由掬反经中多作育字或言劫贝高昌名[疊*毛]也)。
　　西阿(于何反诗传曰曲陵曰阿阿谓山曲隈处也)。

　　大方广佛花严经续入法界品经

　　　　慧琳撰
　　惛寐(上忽昆反孔注尚书惛乱也广雅痴也说文不[憭-小+火]也从心昏声[憭-小+火]音了凋反下弥[辟/肉]反说文卧也从梦省未声)。
　　流派(拍卖反说文云水流别也从水派声[脈-月]音同上也反水字也)。
　　霈然(普昧反考声云霶霈雨多貌也)。
　　湍激(上汤栾反淮南子流水急也下经鹢反考声云水奔射也并形声字)。
　　齐歭(直里反顾野王歭躇不前也考声云说文亦躇也从止寺声也)。
　　壤侘(上而掌反下摘贾反梵语也)。
　　咸综鬼魅(眉秘反郑注周礼云魅所以从其为人与物也盖祭天地之明曰物物之神曰魅山海经魅之为物人身黑首纵目说文老物精也从鬼生毛从三或作鬼祙也)。
　　酬诅(上周又反下庄助反训诅两字互相训也郑注周礼云盟诅主于要檐大事曰诅又云训诅者欲相共恶之也古今正二字字并从言州且皆声也亦作诪祝诅亦作[樝-木+示]謯今经本作咒咀俗用字也)。
　　该练(古孩反国语云该备也)。
　　波涛(唐劳反大波也)。
　　沃田(音屋也)。
　　依入藏目次第此中有大般涅盘经四十卷南本涅盘经三十六卷阇维分两卷般泥洹经两部共八卷已上计八十六卷并法花经共有音义三卷次后第二十五二十六二十七是为此卷不足取后三经音义添成。

　　四童子经


　　上卷

　　　　慧琳撰
　　惋叹(乌唤反字略云惋叹惊异也)。
　　噢咿(于六反下于只反埤苍噢咿内悲也亦痛念之声古今正字并从口奥伊皆声也亦作喐)。
　　垂亸(多可反考声云亸亦垂貌也经文从足作跢音都贺反跢倒也)。
　　蚍蜉(上音毗下音浮尔雅蚍蜉大者蚁也蚁有赤蚁飞蚁也古今正字并从虫比孚皆声也)。

　　四童子三昧经卷中

　　剃除(上梯帝反考声云剃削发也说文剃发也大人曰髡小儿日剃从髟弟声亦作剃髟音必遥反)。
　　伛身(上纡禹反顾野王云伛身愈曲恭益加也说文[仁-二+(厂@婁)]也从人区声也)。
　　堆阜(上都回反王逸注楚辞云堆高土也郭璞沙堆也古今正字魁堆也从土隹声亦作堆下扶有反尔雅云大陆曰阜广雅山无石曰阜说文作自云大陆山无石也象形也)。

　　四童子三昧经卷下(无字可音释)


　　大悲经


　　梵天品第一

　　　　慧琳撰
　　伛偻(上纡禹反下蒌主反博雅云伛偻曲脊短小也考声曲腰也说文并从人区娄皆声也)。
　　刑劓(宜器反孔注尚书云劓割也郑注周礼截其鼻也说文从刀鼻声或作[利-禾+臬])。
　　[厂@((甘/肉)*犬)]蛊(上伊琰反王逸注楚辞云厌著也苍颉篇谓伏人心也说文从厂[(甘/肉)*犬]声蛊音古杜注左传云蛊谓惑疾也说文从虫从皿皿者物之内也亦声也厂音罕[(甘/肉)*犬]音一艳反从甘从月从犬也)。
　　拔镞(上辨八反考声云拔抽也顾野王谓引而出之也说文从手犮声犮音蒲未反俗皆从犮作拔非也下宗速反考声镞矢足也顾野王谓箭镞也说文矢锋也从金族声也)。
　　持梢尾(梢音稍交反文字集略云正船头木也考声船尾也说文从木肖声)。

　　第二卷

　　优波鞠多(鞠音菊梵语比丘名也)。
　　罽宾(居刈反汉书云罽宾者古译讹略也正梵音羯[阿-可+(溼-(泳-永))]弭罗北天竺国也)。
　　苷蔗(上音甘下之夜反本草云能下气治中利大肠止渴去烦热解酒毒说文蔗薯也从草庶声苷或作甘也)。

　　第三卷

　　吞噬(吐根反说文吞咽也从口天声下时制反王弼注周易云噬啮也说文从口筮声也)。
　　揩揬(上客皆反博雅云揩摩也下徒骨反博雅揬冲也古今正字并从手皆突俱声突字从穴从犬经从[乏-之+(犮-乂+又)]作[穴/犮]非也)。
　　瓦砾(下零滴反说文云砾小石也从石乐声也)。
　　锄治(助疏反顾野王云锄田器也说文从金助声亦锄也)。

　　第四卷

　　慢捍(上蛮谏反孔注尚书云谓轻慢典教也杜注左传易也顾野王慢易犹轻侮也说文从心曼声曼音万经从水作漫音蒲半反非经义下寒烂反考声捍御也说文止也版也捍从字旱声正作捍或从心作忓又从支作[旱*支]并通用也)。
　　[馬*(中/又)]哉(师事反苍颉篇云[馬*(中/又)]疾也考声速也古今正字从马[中/又]声也)。

　　第五卷

　　偋厕(蒲定反字林及字统皆云偋犹僻也说文从人屏声)。
　　株杌(上音诛考声株谓杀树之余也说文木根也从木朱声下吾骨反说文杌断也从木九声或从出作柮)。
　　拘睒弥国(睒音摄冉反梵语国名也)。
　　螽虫(上视隆反杜注左传云螽谓蚣蝑之属为灾虫也说文螽亦蝗类也从昆冬声下直隆反尔雅云有足曰虫无足曰豸说文虫从三虫蜙音仙恭反蝑音胥昆音昆虫音晖鬼反)。

　　大唐新译方广大庄严经


　　三藏圣教序

　　　　慧琳撰
　　　　皇太后御制。
