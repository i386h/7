<!-- { "loadSidebar": true } -->
　　淲泉(上皮彪反毛诗传云淲流貌也广疋义同说文从水彪省声彪音彼尤反)。
　　钩深(上苟侯反下审株反周易系辞云钩深致远考声云钩求也取也引也字书云深邃也测也今集本作拘桨于义乖舛恐传写讹谬也改从钩深于义为得亦请详焉)。
　　[諒-小+(日/羊)][諒-小+(日/羊)](准纯反郑注礼记云诚恳貌谓告之丁宁也说文告晓之熟也从言[亨-了+(日/羊)]声集本作谆谆通俗字也[亨-了+(日/羊)]音纪纯也)。
　　终懵(墨堋反堋音崩懵也)。
　　蠡度(上卢戈反下堂洛反)。
　　何炟(丹达反人名集作[火*目]误也)。
　　僾然(上哀岱反毛诗传云僾[咒-几+巴]也郑笺云使人[咒-几+巴]然也说文仿佛也从人爱声[咒-几+巴]合作悒音邑)。
　　妪煦(上纡愚反下[口*(百-日+ㄎ)]句反顾野王云妪谓俯伏使温也韩诗传云煦暖也郑注礼记以气曰煦以体曰妪说文作煦日出温也从日句声妪从女区声区音驱)。
　　蚑行(上诘以反顾野王云谓麇鹿之类蚑踵行者也亦作跛云翘足也古今正字云虫行从虫支声)。
　　翾飞(上血缘反考声云翾小飞貌也古今正字从羽睘省声也)。
　　萧眕(真忍反人名也)。
　　伏[怡-台+(晅-旦+且)](絙邓反人名也絙音古登反)。
　　侄行(上珍栗反考声云侄仡不前貌也亦痴貌也文字典说从人至声)。
　　饮憓(下槜锐反郑注周礼云赒衣食曰惠说文惠仁也从心惠音卫集本作憓同也)。
　　[冘*頁]首(上针稔反苍颉篇[冘*頁]垂头貌也声类云项中有所枕也考声脑后骨也今谓之玉烦说文项枕也从页冘声案枕支之枕即从木作枕为得也冘音[泳-永+(瑤-王)]也)。
　　豁然(上欢栝反广疋云豁空也顾野王云豁达大度量也亦开貌也古今正字从谷害声集作[(沉-几+(丰/口))/土]字误也)。
　　忾然(上希既反郑笺诗云忾叹息也广疋云懑也说文大息也从心气声懑音闷)。
　　相舛(川脔反广疋云舛相背也说文对卧也从夕[(巨-匚)*(十/十)]声夕音虽[(巨-匚)*(十/十)]音跨)。
　　蟪蛄(上携桂反下古吴反方言云劫蟧为蟪蛄也庄子云蟪蛄不知春秋古今正字并从虫惠古皆声虭音刀蟧音劳)。
　　重氛(孚云反苍颉篇氛雾也说文作氛义同从气分声也)。
　　躧足(上师滓反苍颉篇云躧徐行貌古今正字云从足丽声亦作屣)。
　　天璪(音早郑注周礼云皆五辨曰璪杂文之名也说文饰如水藻也从玉喿声喿音苏到反)。
　　望觇(谄廉反说文云觇窥也视也从见占声也窥音诰规反也)。
　　还晢(之折反毛诗传云晢明也说文昭晢亦明也从日折声也)。
　　齐[角*麃](下表骄反说文镳马衔也从金麃声或作[角*麃]麃音薄交反也)。

　　第十一卷

　　诋呵(上低礼反苍颉篇云欺也广疋毁也声类呰也说文诃也从言氐声氐音低也)。
　　周顗(宜岂反人名也)。
　　殷觊(音冀人名也)。
　　较谈(上江岳反考声云较略也广疋云明也汉书云较然易知说文从车交声也)。
　　毁讟(同鹿反杜注左传云讟诽也广疋恶也郭璞云谤毁怨痛也说文痛[死/心]也从誩卖声誩音竞集本作读通俗字下第十卷内同也)。
　　李淼(弥褾反人名也)。
　　蠰佉(上而章反下欺迦反)。
　　邹鲁(上经搜反下正鲁字考声云邹鲁邑古邾国鲁穆公改为邹夫子之父为邹大夫故云集本作[阿-可+聚]俗字也)。
　　临淄(滓师反郡名在齐集本作[蕢-貝+(面-(百-日))]非)。
　　瞥想(上片蔑反说文云瞥才见从目敝声也)。
　　絓诸(上瓜华反音卦广疋云絓止也声类有所碍也方言持也说文[茼-(一/口)+(綴-糸)]滓絓头伯囊絮从糸圭声)。
　　孱然(上栈焉反考声云孱颜不齐貌也[仁-二+(而/火)]弱也说文穿也一云呻吟也从孨在尸下孨音剪)。
　　[(丰*力)/石]统(上音略僧名也)。
　　颉颃(上贤结反下鹤郎反考声云颉颃乍高乍下也说文颉直项也从页吉声古今正字颃咽也从页亢声也)。
　　邯郸(上汗兰反下怛兰反汉书云县名属赵杜注左传广平县也)。
　　匍匐(上步摸反下朋北反顾野王云手据地伏行也说文匍手行也匐伏也二字并从勹甫逼声勹音包逼音丕逼反)。
　　暴鳃(上袍报反下赛才反)。
　　鳏绝(上惯还反顾野王云老而无妻曰鳏贾逵注国语嫁娶不时曰鱞释名言愁悒不能寐目常鳏鳏然故其字从鱼鱼勉不闭者也说文从鱼环省声集本作[環-王+角]误之矣)。
　　耄耋(上毛报反下田结反杜注春秋云耄[辭-辛+(敲-高)]也郑注礼记云惛忘也尔疋云耋老也孙炎云老人面色如铁者也说文作[葶-丁+老]年九十也从老蒿省声耋年八十也从老省声亦作[老/鬼])。
　　崦嵫(上猗廉反下子斯反山海经云鸟鼠同穴山西南三百六十里曰[山*弇]嵫之山王逸注楚辞云下有蒙水水中虞渊曰所入也古今正字义同二字并从山弇兹皆声亦作崦)。
　　蒙汜(上音蒙下音似已具释第二卷中也)。
　　鸑鷟(上颜角反下崇学反广疋云凤属神鸟也说文义同又云周之兴也鸣于歧山江中有鸑鷟似鸟而大赤目二字并从鸟狱族皆声)。
　　徽牍(上音晖下徒鹿反说文云牍书版也从片卖声)。

　　第十二卷

　　阆风(上音浪广疋云昆仑之墟有三山阆风板桐玄圃也楚辞云望阆风之板桐也说文从门良声)。
　　佥悟(上妾阎反广疋云佥多也孔注尚书皆也郭璞剧也说文亦皆也从集从叩从从集音才入反叩音喧从音慈容反)。
　　万窍(诗吊反已释第五卷)。
　　怒唬(号刀反考声云唬諕从也说文从口虎声亦作嗥集本作[目*(百-日+ㄎ)]误也諕音呼故反)。
　　肥腯(屯讷反郑注礼记云腯充貌也方言盛也说文牛羊曰肥豕曰腯从月盾声也)。
　　眺仰(上[袖-由+兆]吊反黄疋云眺视也郭璞云察视也说文义同从见兆声集作眺误也)。
　　之辙(缠列反杜注左传云辙迹也古今正字从车[徹-彳]省声集作[跳-兆+(轍-車)]俗字也下文宗[跳-兆+(轍-車)]同此也)。
　　[黃*軍]荧(上字检诸字书并不见恐传写错误唯有从车作[車*黃]音光庶几相近于义或未为得又从圭作黊音胡寡反说文鲜明貌也稍近义焉未知通否)。
　　俱踬(知利反顾野王云踬顿也说文从足质声)。
　　不韪(违鬼反杜注左传云韪是也说文义同从是韦声)。
　　欬嚏(上开爱反顾野王云欬嗽也逆气也从欠亥声集本作咳音亥哀反恐误下丁计反苍颉篇云啑喷鼻也说文悟解气也从口疐声疐音竹利反)。
　　若猥(隈隗反许叔重云猥[撼-咸+(句-口+夕)]凡也苍颉篇顿也广疋众也说文云从犬畏声)。
　　裨谌(上婢弥反下甚王反郑大夫)。
　　冕旒(上音免下音流已具释高僧传中也)。
　　褚翜(衫甲反人名也集本作翜误也下文同)。
　　照照(之曜反苍颉篇云照烛也广疋云明也古今正字从火召声亦作照)。
　　慺慺(漏头反字书云慺谨敬貌也古今正字从心娄声也)。
　　张敞(昌两反人名也)。
　　[(剌-口+(俎-且+(俎-且)))-木+夫]户(上疮[(木-(企-止)+((人/人)*(人/人)))/大]反字书云[(剌-口+(俎-且+(俎-且)))-木+夫][刷-巾+羊]也古今正字从刀[(木-(企-止)+((人/人)*(人/人)))/大]声集作[利-禾+垂]捡字书并无此字虽有[(剌-口+(俎-且+(俎-且)))-木+夫]字于义犹未得通故两出之也)。
　　濠上(上号高反顾野王云濠水名庄子与惠子游于濠梁之上也古今正字从水豪声)。
　　饩羊(希既反古今正字云生曰饩熟曰饔从食气声饔音于容反)。
　　僚属(上了雕反下正属字孔注尚书云僚官也又左传云大夫臣士土臣皂卓臣舆舆臣隶隶臣僚顾野王第九品人也说文从人尞声亦作寮)。
　　秽黩(上纡废反下同鹿反贾逵云黩媟也声类黑也广疋蒙也说文握持垢也从黑卖声)。
　　流涟(列缠反顾野王云涟涟泪下之貌也说文从水连声)。

　　第十三卷

　　郗嘉宾(上耻知反人姓也)。
　　王该(改哀反人名也)。
　　蠕动(上而允反)。
　　倏忽(上诗陆反集本作倏俗用字)。
　　愆著(上起焉反已具前释讫集作[攸-ㄆ+(品/言)]古字下猪虑反)。
　　盻鲋(扶务反广疋云鲋鱼也周易井谷射鲋是也说文亦鱼也从鱼付声也)。
　　韫韣(上郁吻反下音独考声云韫包藏也郑注礼记云韫韬也苍颉篇束缚也古今正字义同二字并从韦温蜀声温音温也)。
　　过棰(上鵽瓜反下佳累反古今正字云檛棰也棰击也二字并从木过垂皆声)。
　　缱绻(上牵善反下阙阮反毛诗传云缱绻反覆也杜注左传云不离散也古今正字义同二字并从糸遣卷声也)。
　　祉缘(上抽里反毛诗云祉福也说文义同从示止声)。
　　闸愚(上乌甲反说文云闸开闭门也从门甲声也)。
　　苲[遻-(這-言)](上藏各反考声云西南夷号亦作莋下邛各反花趺也集云苲萼之槛其义未详也)。
　　巨镬(黄郭反郑注周礼云镬鼎也又云煮肉器也说文云鑴也从金蒦声音纡缚反雟音胡圭反)。
　　三朸(凌职反说文云朸木理也从木力声亦未详此义也)。
　　利[此/朿](醉髓反考声云鸟口也说文从此朿声亦作觜集本作呰是毁呰字非也呰音子朿音七四反)。
　　搀枪(上仕衔反下鹊养反考声云逆刺也古今正字并从木毚仓皆声毚音同上)。
　　狡狗(上交夗反山海经云有兽状如犬而豹文角如牛名狡音如犬吠丐奴地有狡犬巨口黑身杜注左传云狡滑也广疋健也说文少狗也从犬交声也)。
　　斐[斖-且+(烈-列+酉)](上妃尾反下微匪反已与释第六卷中)。
　　苾芳(上频蜜反字林云苾大香也从廾泌声亦作馝字)。
　　烁烁(商灼反顾野王云销也古今正字云人民[泳-永+(瑤-王)]烁不固也从火乐声)。
　　遐征(纸盈反顾野王云远也说文行也从辵正声辵音丑略反亦作征也)。
　　椿菌(上黜屯反庄子云有大椿者以八百岁为春八百岁为秋也古今正字从木春声下逵殒反郭璞云菌地蕈也似盖庄子云朝菌不知晦朔司马彪云夭芝也天阴生粪上说文义与郭同从廾囷省声囷音屈伦反蕈音深荏反)。
　　駉末(上古荧反说文云駉牧马苑也从马冋声冋音同也)。
　　愚黠(闲轧反方言云自关而东赵魏之间谓慧为黠郭璞云慧了也说文坚黑也从黑吉声轧音乌黠反)。
