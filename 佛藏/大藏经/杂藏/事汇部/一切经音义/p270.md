<!-- { "loadSidebar": true } -->
　　法句经二卷　玄
　　法句譬喻经四卷　琳
　　佛说法句经一卷　琳
　　迦叶结经一卷　琳
　　三慧经一卷　琳
　　撰集三藏及杂藏传一卷　琳
　　阿毗昙五法行经一卷　无
　　小道地经一卷　琳
　　一百五十赞佛颂一卷　琳
　　金刚顶经梵音十六大菩萨一百八名赞一卷　无
　　文殊师利发愿经一卷　无
　　普贤菩萨行愿赞经一卷　无
　　六菩萨名一卷　无
　　观自在菩萨梵音一百八名赞经一卷　无
　　赞观世音菩萨颂一卷
　　梵音五赞及八大菩萨赞经一卷　无
　　无明罗刹集经一卷　琳
　　百千颂请问法身赞一卷　无
　　梵音普贤菩萨行愿赞　无
　　梵音文殊一百八名赞经一卷　无
　　大毗卢遮那灌顶吉祥赞一卷　无
　　劝发诸王要偈经一卷
　　马鸣菩萨传一卷　琳
　　龙树菩萨传一卷　琳
　　大阿罗汉所说法住经一卷　琳
　　分别业报略一卷　玄
　　婆薮盘豆法师传一卷　玄
　　龙树菩萨说法要偈一卷
　　龙树菩萨劝诫王颂一卷　玄
　　宾头卢突罗阇说法经一卷　玄
　　请宾头卢法一卷　琳
　　提婆菩萨传一卷　琳
　　迦丁比丘说当来变经一卷　琳
　　胜宗十句义论一卷　琳
　　金七十论三卷　琳
　　右三十九经六十二卷同此卷音。

　　阿育王经第一

　　　　惠琳撰
　　环钏(上患关反郑注周礼环旋也又郑玄云环围也说文从玉睘声睘音琼经从金作镮是子母镮也本义乖也)。

　　第二卷

　　入岚毗尼林(上腊耽反梵语也舍卫国王御苑也)。
　　贝子(杯昧反说文海介虫也象形字也古者货贝而宝龟也)。

　　第三卷

　　千罃(厄衡反字书云长颈瓶也说文从缶从荧省声也经作罂俗字也)。
　　相扮(汾吻反说文握也声类击也手握干麨互相扮击从手分声经文从木作枌是木名误也)。

　　第四卷

　　钵摩波底(低礼反梵语也)。

　　第五卷

　　山压(于甲反顾野王压犹降也杜注左传压损也说文坏也从土猒声厌音颊嫌反)。

　　第六卷

　　斑驳(补角反汉书云白黑杂合谓之驳也说文不纯色也从马爻声经作骏兽名也非经义也)。

　　第七卷

　　无用捘底(上脂俊反梵语也)。
　　镕消(上瑜钟反汉书云犹金之在镕唯冶之所铸也音义云镕钱模也说文冶器法也从金容声也)。

　　第八卷

　　生名陁笈(钳劫反梵语也)。
　　蚋了(蕤赘反国语蚋蛾蜂虿皆能害人大戴礼醢酸蚋所聚焉说文秦谓之蚋从虫芮声赘音拙汭反芮音上同也)。

　　第九卷

　　深坑(客衡反尔雅云坑墟也郭注云堑池谓丘墟耳苍颉篇壑也陷也古今正字从土亢声也经从石作砊非也)。

　　第十卷

　　搔刮(上扫遭反下关八反郑注礼记刮摩也说文棓把也从刀舌声也)。
　　刷身(所八反尔雅刷清也说文刮也从刀[(尸@巾)*又]省声也[(尸@巾)*又]音同上也)。

　　阿育王传第一

　　　　惠琳撰
　　仓储(伫猪反考声云储积也说文储偫也文字典说储蓄也从人诸声也偫音直理反)。
　　掣网(上昌热反下武昉反顾野王云网者罗[网/古]曰罗网考声云拘也说文庖牺所结绳以畋以渔从冂下象网文也冂音冥狄反经作[同-(一/口)+((又*又)/(匚@一))]古之字也)。
　　隘小(厄界反顾野王云隘犹迫侧也说文从阜益声)。

　　第二卷

　　[脈-月]分(上柏卖反说文云水邪流分别也从爪水俗作泒也)。
　　婉乐(上冤远反毛诗传云美貌也说文从女宛声也)。

　　第三卷

　　爪攫(居碧反)。

　　第四卷

　　水鹄(洪谷反桂苑珠丛云鸟名也说文鸿鹄也考声云一举千里也从鸟告声也)。
　　刀槊(双捉反广雅槊矛也埤苍云长丈八也说文从矛肖声也)。

　　第五卷

　　[利-禾+臬]其(宜既反孔注尚书云[利-禾+臬]割也郑注周礼截其鼻也说文义同从刀臬声或从鼻作劓通用也臬音言揭反)。
　　擎灯(竞迎反字书擎举也说文从手敬声)。

　　第六卷

　　不暖(奴短反说文温也从火耎声经从日作[曘-雨+而]非也)。
　　麻漏(上立金反声类小便数也说文从疒林声经从水作淋是水浇也非经义也)。
　　蛆虫(上七余反声类云蛆蝇子也说文蝇乳肉中虫也从肉且声经作疽痈疽也非蛆虫义也)。
　　杷搔(上白麻反考声云杷犹搔也顾野王云以手搔肉曰杷说文从木巴声也或从爪作爬下扫遭反考声云摩也说文刮也从手蚤声蚤音早)。
　　青瘀(于御反说文积血也从[爿-〡+厂]于声也)。
　　谪罚(竹格反毛诗传谪责也方言谪怒也杜注左传云谪让也说文从言啇声也)。

　　第七卷

　　欲涸(航各反贾注国语云涸竭也广雅涸亦尽也说文从水固声也)。
　　嫌嫉(上叶兼反考声云嫌疑也心恶也说文云不平于心也从女兼声也传中从心作慊亦通用也下音疾王逸注楚辞云害贤曰嫉考声嫉妒也古今正字从女疾声也或作[仁-二+疾]传文从疒作疾疾病也非经义也)。
　　月蚀(氶职反春秋云日有蚀之杜注云月行疾一月一周天一岁凡十二交会有频交而不蚀者唯正阳之月君子忌之说文从虫食食亦声之也)。
　　俟施(上音仕尔雅俟待也又作俟卫宏或作[立*巳]从人矣声也)。
　　禳灾(上弱羊反说文云磔禳祀除厉殃也古者燧人醟子所造考声祭以除祸也谢也说文从示襄声也)。

　　阿育太子法益坏目因缘经

　　　　玄应撰
　　绥化(私隹反尔雅安也尚书五百里绥服孔安国曰王者政教也)。
　　枭汝(古尧反说文不孝鸟也冬至日捕枭磔之鸟头在木上也)。
　　挠吾(乃饱乃挍二反说文挠扰)。
　　元元(言元元者非一民也古者谓民曰善言善人因善为元故曰[利/(尒-小+(恭-共))]元之也)。
　　赦宥(赦音舍赦置也下于救反宥宽也周礼三宥一宥不识二宥过失三宥遗忘也)。
　　蹎蹶(又作颠[起-巳+真]二形同丁贤反下居月反蹎蹶犹顿仆也)。
　　嫽人(力雕反嫽[敲-高+亭]也嫽触也亦嫽弄也)。
　　喑呃(说文作谙于禁反大声也下宜作哑于格反大呼也史记喑哑吒吒千人皆废是也经文作呃于革反呃忧也呃喔也气逆也)。

　　四阿含暮抄上卷

　　　　玄应
　　婆喋(长甲反梵言安陀罗婆波此云五条)。
　　[鳥*奏]昧(上青构反葛也)。
　　[口*蔡]末都(上仓割反梵语也尽也)。
　　波笘(赤占反又都颊反梵语后波笘息也)。

　　下卷

　　拶煞(子曷反周成难字云拶拶拶也拶音乌狭反)。
　　嘬罗(楚快反梵言阿婆嘬罗遮此云光音天也)。
　　揥跋(他细反)。

　　法句经上卷

　　　　玄应
　　埏埴(尸延反下时力反案埏柔也和也击也埴土也黏土曰埴)。
　　操杖(粗劳反说文操把持也)。
　　荥水(乌荧反小水也亦流也经文作阱非也)。
　　螉螺(乌公反方言蜂其小者谓之蠮螉郭璞曰小细腰蜂也下力戈反蜗螺也蠮音乌继反也)。
　　哙斗(苍颉篇此亦快字苦坏反广雅快憭也憭音了也)。
　　舍鉴(又作鉴同古儳反广雅鉴照也鉴谓之镜所以察形者也)。
　　水湍(土桓反疾水也说文疾濑也水流沙上曰濑濑浅水)。
　　愚蠢(丁缝东容二反说文蠢愚也)。
　　灾迅(虽闰反尔雅迅疾之也)。
　　逞情(丑井反方言自山之东江淮陈楚之间谓快曰逞说文逞通也)。

　　下卷

　　讷讱(奴骨反论语君子欲讷于言苞氏曰讷迟钝也说文讷难也讱音而振反)。
　　怨歼(古文残同子廉反诗云歼我良人传曰歼尽也绝也)。
　　潺潺(仕山反潺湲水流貌)。
　　扈船(胡古反左传扈人无[泳-永+(瑤-王)]者杜预曰扈止也)。
　　谩訑(麻谏反下或作[言*墮]同他和反说文慢欺也訑不信也楚辞或訑谩而不疑是也)。
　　非蔟(青木反蔟犹聚也周礼蔟氏蔟巢也言梵志非如此也)。
　　门阈(古文[門@洫]同吁域反尔雅秩谓之阈郭璞曰即门限也秩音千结反)。

　　法句譬喻无常品经第一卷

　　　　惠琳撰
　　瓦杯(下贝梅反考声云器也文字典说盏也从木否声或作杯俗作杯也经文从缶作[卸-ㄗ+不]非也)。
　　跣[韋*蔑](上先典反考声露足也说文以足亲地也从足先声下望发反说文足衣也从韦蔑声或从革作袜亦作[革*未][皮*未]也)。
　　如滢净水(滢音萦迥反考声滢净水小不流貌也古今正字云梁犹弱水之鼎滢从水滢声经文作荣字非也下情性反韩诗传云净清也考声云洁也说文无垢也从水静声经作阱陷也非滢净义也)。
　　饕餮(上吐刀反下天结反杜注左传贪财为饕贪食为餮说文并从食号[(餐-食)-又+(珍-王)]皆声也)。
　　螉虫(上屋公反方言蜂之小者谓之螉也郭璞注尔雅小细腰蜂也说文从虫翁声也)。
　　热暍([日*匽]羯反郭璞注山海经云中热也顾野王谓暴伤热烦闷欲死也说文伤暑也从火作[火*(曷-人+乂)]曷寒葛反堰音谒建反)。
　　呼欱(上呼字经文从于作吁书写人误也下呼鸽反说文云[口*歠]也从欠合声经文作哈虽俗用音吐合反非经义也)。
　　憺怕(上谈滥反顾野王云怡静也王逸注楚辞云憺安也许叔重注淮南子云足也说文从心詹声下怕音普伯反广雅伯静也考声心安静也说文无为也从心白声经文并从水作澹淡错书也非也)。
　　祭啜(转劣反声类云啜馈也祭酹也考声云祠而祭酒也古今正字从食叕声也或从酉作醊馈音匮叕音同上)。

　　第二卷

　　轹杀(零的反苍颉篇轹[服-月+車]也说文车所践也从车乐声[服-月+車]音尼展反)。
　　窥[門@俞](上犬规反王弼注周易云所见者狭故曰窥观也考声云窥觑也方言窥视也说文从门规声或作窥也下庾朱反考声[門@俞]亦窥也文字集略云小视也从门俞声也)。
　　芦菔(上鲁胡反下扶福反方言菘菜紫华者谓之芦菔根菜也俗谓之萝卜郭注曰今江东名温菘实如小豆也说文似芜菁也并从草卢服皆声)。
　　负驮(下陀哆反考声云驴马负物也韵略驮亦负物等也)。
　　所鉴(监陷反广雅云镜也贾注国语鉴察也杜注左传亦戒也毛诗传云鉴所以察形也说文云可以取明水于月也从金监声或作鉴也)。
　　忪忪(烛容反埤苍忪忪惶惧也古今正字从心公声)。
　　穰草(上若章反广雅秆谓之穰说文从禾襄声经从草作蘘是蘘荷字也非经义也)。
　　履屣(疏倚反声类云舞履也古今正字从徙履省徙声或从革作[革*徙]又作躧也)。
