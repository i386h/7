<!-- { "loadSidebar": true } -->
　　礭陈(上腔岳反易下系云夫干礭然示人易矣韩康伯曰礭刚貌也古今正字礭坚也从石霍声霍音鹤)。
　　悍表(寒旦反苍颉篇悍[(歹*歹)/木]也说文勇也从心旱声下笔天反说文上衣也从衣从毛古者衣裘以毛为表故表字从毛)。
　　善轭(上善字说文吉也从羊从言下音厄正体字也车辕端横木也从车厄声厄音同上从户从乙)。
　　诽拨(上非未反下补末反从手发声拂也)。
　　诡诈(上归委反顾野王云诡奇怊也广雅恶也考声诡亦诈也欺也变也说文从言危声经作诡书讹也)。
　　躁扰(上遭到反顾野王云躁动也贾注国语亦扰也郑注论语云不安静也考声性急也说文作躁字从走喿声喿音苏到反)。

　　成唯识论卷第七第八第九第十(已上四卷并文易不要音训)


　　大丈夫论卷上

　　　　慧琳撰
　　摧破(罪雷反考声摧剉也说文摧折也从手崔声也论从石作礭非也)。

　　下卷

　　调濡(上庭聊反郑注周礼调合也和也下乳珠反左传濡润泽也说文湿也从水需声需音相余反需字上从雨下从古天字易曰云上于天需即其象也)。

　　入大乘论卷上

　　　　慧琳撰
　　耆鞠(上音只下居六反梵语人名也即涅槃经中医王耆婆是也此乃翻译者华质不同梵音讹转也)。
　　憘起(希寄反字书憘与好也)。
　　诸渚(章与反渚者即洲也尔雅云凡水中可居曰洲水涯曰渚渚亦小洲也论中从小作[渚/小]非也下文准此言麦渚粟洲等悉是海岛名也皆十六大阿罗汉之所住处也)。
　　粗犷(虢猛反言伤人也从犬广声一云恶也)。
　　因桴(抚谋反玉篇云击鼓杖也更有别训不要所以不取从木)。
　　涛波(唐劳反文字典说云大波也或云海潮曰涛从水从焘省声也焘音道)。

　　入大乘论下卷

　　桎沙桎丽(真曰反并梵语人名也释种眷属也)。
　　推石(退回反说文从手隹声也)。
　　矛槊(上莫侯反说文酋矛也戈类也吕氏春秋云[山/虫]尤作五兵矛长丈二建于兵车象形字也经从牟作鉾非也下双卓反古今正字槊亦矛也亦名拘孑戟长一丈八尺今之戟槊也从矛肖省声也经从木作梢非也)。
　　蹴蹋(上秋育反何注公羊传云以足逆蹋谓之蹴说文蹴亦蹋也下谈阖反广雅履也说文蹋践也从足[日/羽]声[日/羽]音土合反或作踏亦通)。
　　揵捶(上音干下直追反梵语也即僧堂中打静砧磓也以木打木集众议事或科罚有过或和合举事以白众僧亦如此打钟击[聲-耳+正]吹螺等类是也古译或云擿揵稚记讹也)。

　　掌珍论上卷

　　　　玄应撰
　　樊笼(扶袁反案樊即笼也庄子释雉不祈畜于樊中是也)。
　　安缮那药(梵语旧作安禅那此云眼药也)。
　　牧牛(黄禄亡福反三苍牧养也方言牧饲也畜养之总名也)。
　　诬[网-(ㄨ*ㄨ)+又](武于反说文加言曰诬亦[网-(ㄨ*ㄨ)+又]妄也欺也以是为非曰[网-(ㄨ*ㄨ)+又]之)。
　　饵能(如志反苍颉饵食也案凡所食之物皆曰饵食)。

　　下卷

　　嗢钵罗(梵语乌没反或言优钵罗叉作沤钵罗一也此云大黛花)。
　　铜鍱部(余涉反上座部也凿赤铜鐷书字记文今犹在师子国也)。
　　犊子部(梵言跋私弗多罗此云可住子部旧云犊子者犹不了梵音长短故也长音呼跋私则是可住若短音呼则言犊从上座部中一切有部出也)。

　　缘生论一卷

　　　　慧琳撰
　　舌唌(下羡延反俗字也考声云延口中津也说文液也正从水作[盜-皿]也)。
　　頞浮陀(上安葛反梵语或言害按部谈初受胎也)。
　　箄尸伽(上闭迷反亦胎藏中梵语也中或作闭尸此云肉团)。
　　唯识论(修道不共佗)。
　　羺羊(奴沟反通俗文羊卷毛者谓之[羊*兒]羺胡羊也[羊*兒]音女佳也)。
　　利剌(又作刺同千利反刺直伤也字从刀束声束音且赐反)。

　　大乘缘生论一卷　无相思尘论一卷

　　(已上二卷并无字可训释)。

　　大乘五蕴论一卷

　　　　玄应撰
　　尤蛆(有忧反下知列反尤亦怨也蛆痛也虫行毒也)。
　　蒙昧(字体作蒙同莫公反下每贝反易云蒙者[懞-卄]也谓[懞-卄]覆不明也广雅云昧者闇也谓蔽无知也易云蒙昧幼老谓不我求是也)。

　　大乘广五蕴论

　　　　慧琳撰
　　磁石(上音慈吕氏春秋云磁石能召铁本草云磁石一名玄石一名处石若有孔孔中赤色者名慈石无孔青黑色名玄石生慈州之山阴能吸铁好者虚悬三四针能消铁毒经意取吸铁为喻也)。

　　宝行王正论一卷(无字可音训)


　　起信论序

　　　　慧琳撰
　　遣聘(下匹并反考声云聘访也谷梁传云以玉帛存周邻国也说文从耳[叟-又+万]声论序从马作聘误也或从身作[身*(叟-又+ㄎ)]非也亦作聘[叟-又+万]音匹冥反)。
　　寇扰(上苦候反说文寇暴也下而沼反经从木作櫌非也)。
　　智恺(开改反郭注尔雅恺乐也)。
　　不[怡-台+癸](揆唯反方言云[怡-台+癸]亦悸字也)。

　　起信论

　　　　梁真谛译
　　对治(下长离反考声云治理也峙直里反)。
　　心原(鱼袁反原水泉本出也说文作[厂@灥]也从厂从灥音似仙反今篆文省作原)。
　　[寂-又]寞(上情绩反方言[寂-又]静也说文无人声也俗作寂古作[家-?]下忙博反或作[莫/夕]经作漠沙碛也)。
　　矿秽(古猛反郑注礼记云金玉璞未成未销炼曰矿考声云铜铁等璞也亦作磺或作矿下于喙反)。
　　分齐(上扶问反分字从八从刀下情系反)。
　　[巾*(臾/貝)][朿-木+大](胡对反说文云愦乱也经作[門@責]俗字也下拏效反考声云人多諠也经中作[丙-一+〦]误也)。
　　[慌-亡+(└@人)]忽(上荒广反博雅云[慌-卄]忽失志貌也经中作恍非也下昏骨反亦作惚也)。

　　大乘起信论卷上

　　　　慧琳撰
　　[山/黑]习(上训惮反考声云熏热也说文云火气也从黑从中作[山/黑]今俗作熏行用已久难改亦作煄)。

　　下卷

　　不解(鞋界反音夏者非也)。
　　据理(居御反考声云据凭也杜注左传依也经作懅非也说文从手豦声也)。
　　兜率陀(梵语上界天名也唐云知足)。
　　羼提(初板反亦梵语唐云忍辱)。
　　消灭(上小焦反苍颉篇消亦灭也说文尽也经作销烁金也)。
　　昏寐(弥避反经从穴从心作寐非也)。
　　婴疹(益经反汉书婴绕也说文从女从賏賏音同上也下敕镇反毛诗传云疹病也)。

　　发菩提心论卷上

　　　　玄应撰
　　罝罗(姊邪反兔网曰罝罝遮也鸟网曰罗罗截也)。
　　盼[來*見](普幻反下力再反广雅盼视也字书美目也有白黑分也说文[來*見]内目[目*重]子视也论文作[耳*ㄎ]邪视也下作[耳*來]力代反说文目瞳子不正也今俗云颣眼是也颣音卢对反[耳*來]非今用)。
　　加诬(武于反说文加言曰诬诬亦[网-(ㄨ*ㄨ)+又]也妄也欺也)。

　　下卷(先不音训)


　　三无性论二卷(一名无相论并无不可音)


　　如实论一卷(无字音训)


　　回诤论二卷

　　　　慧琳撰
　　无水不能烂(勒但反前文已具释说文从火论文从水非也平声字)。
　　一箱(想羊反)。
　　忧[慣-毌+臾](上于尤反文字典说云愁也从页从心页者头也人之忧者必由其心而色见于面从反反者曳足迟回忧愁之象会意字也)。
　　八十四者惺(音星或作醒睡觉也迷得悟也)。
　　自他递互(音弟上声字或作递递犹代也论文作迭音田结反义即虽通于音非顺宜改为递)。
　　大赊(舍遮反考声云赊缓也远也)。

　　壹输卢迦论

　　　　慧琳撰
　　聪睿(下悦慧反尚书云睿圣也又云必通于术也贾注国语睿明也广雅云智也或作[卄/(脊-月+目)]说文从[(├/(同-(一/口)+、))*又]目从谷省声[(├/(同-(一/口)+、))*又]音才安反经作睿误也)。

　　十二因缘论

　　　　慧琳撰
　　印镜(上因胤反即苻印也论取其文喻一切法镜象亦尔)。
　　庵罗果(上暗含反案庵罗者天竺国果名也此国亦有似梨小于彼国者为响梵语不求字义)。

　　观所缘缘论

　　　　慧琳撰
　　解卷(上皆买反下逵圆反毛诗传曰拨力也国语曰子有卷勇也又口卷收也舒也说文气势也从手卷声或作拳拳手也亦与权字今义同)。
　　于[藤-月+舟](下特登反广雅云[藤-月+舟]藟也顾野王云今呼草蔓莚如葛藟者为[藤-月+舟]古今正字从草[藤-月+舟]声[滕-月+舟]字从舟从从水论文从月非也藟音累)。
　　分析(下星绩反声类云析劈也考声云割也分也说文破木也从木斤也)。

　　掌中论

　　　　慧琳撰
　　毫牦(下理之反周易云失之毫牦差之千里也汉书音义云十毫曰牦说文毫牦二字并从毛论作豪[(犛-未+牙)-牛+米]非正也)。

　　止观门论颂

　　　　慧琳撰
　　膀胀(上朴尨反埤苍膀肛肠胀也考声肛满大貌也肛音呼江反古今正字从月夅声论作膀俗字也)。
　　蠲除(上决玄反孔注尚书蠲洁也顾野王云清洁也考声亦除也说文从蜀益声也)。
　　如蛭(下论本音之日反郭注尔雅云江东呼蛭为虮苍颉篇水虫也说文从虫至声)。
　　钩斫(下丁角反孔注尚书斫削也说文斫也俗作斫字书作[盡*瓦]从斤[斲-斤]声[斲-斤]音大口反)。
　　狐[豸*兄](下何各反考声云[豸*兄]兽名也似狐而小也论语云狐[豸*兄]之厚以居是也说文亦云似狐善睡兽也从豸音雉冗声或作貈论文作貉俗字也)。
　　[金*予]箭(上母侯反考声酋矛戈之类也说文作矛象形字也玉篇作矛古文矛字也文字集略作鉾与论中同俗字也)。

　　取因假设论

　　　　慧琳撰
　　巳[蝷-虫](下昌只反谷梁传云[蝷-虫]指也博雅云稀也大也左传候也又多也说文从广[前-刖+(┴*├)]声[前-刖+(┴*├)]音逆经作[厂@千]俗字也)。
　　婴孩(上益盈反苍颉篇女曰婴男曰孩释名人初生曰婴儿也说文从女賏声賏音同上论作婴非也)。

　　观总想论颂(无字可音训)


　　大乘百法论

　　　　慧琳撰
　　为无我(上苇危反)。
　　相应(上息羊反下于矜反)。
　　四覆(下芳救反贾注国语覆盖也广雅荫也说文从西西音赫假反)。
　　五诳(下俱况反贾注国语云诳犹惑也杜注左传欺也)。
