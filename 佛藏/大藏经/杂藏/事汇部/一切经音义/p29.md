<!-- { "loadSidebar": true } -->
　　项很(胡讲反谓很人强项难回因以名也即郁伽罗越问经云强项人无量清净平等觉经云项很愚痴是也大品经中作增上慢经文有从元作顽音五鳏反顽钝也顽非本字也)。
　　拔擢(憧卓反苍颉篇擢抽拔引也擢出也)。
　　摩祗(长安品作摩蛇小品经作摩醯皆梵语讹也明度经作神丹此言也)。

　　第十卷

　　矛箭(古文[戒-廾+矛]鉾矛三形同莫侯反方言楚谓戟为矛说文矛长二丈建于兵车)。
　　八惟无(或作八惟务即八背舍也)。
　　洴沙(蒲经反应讹也正言频婆娑罗王也或云频毗此译云形牢一云频毗此云颜色婆罗此云端正或云色像殊妙也)。
　　随耶利(或云堕舍利或云堕舍种或言栗唱或言离昌或作离车或作[狂-王+聿]车或作梨昌皆梵言讹转也正言栗呫婆此云仙族王种呫音昌叶反经论中或作离车或作律车同一也)。
　　之[土*(└@士)](除矫反兆犹机也事先见也亦形[土*(└@士)]也大品经作法没者也)。
　　揵沓和(又云揵陀罗或作干沓婆或云揵达婆或云乾闼婆旧名也今正言犍达嚩皆国音之不同也此云嗅香亦云乐神一云食香旧云香神亦近也经中亦作香音神也义译云寻香神此译为正也)。
　　甄陀罗(之人反又作真陀罗或作紧那罗皆讹也正言紧捺洛此译云是人又非人也)。
　　摩睺勒(又作摩休勒或作摩睺罗伽皆讹也正言牟呼洛迦此译云大有行龙也)。
　　真越(字或作震越此应卧具也)。

　　第十一卷(无字可音训)


　　第十二卷

　　梵迦夷天(此言净身天也梵净也即初禅梵天也)。

　　第十三卷　第十四卷(并无字可音)


　　第十五卷

　　梗歰(庚杏反王逸注楚辞云梗强也亦害也病也歰又作涩同所立反谓不滑也字四止四止即不通是字意也)。
　　痱癗(又作[病-丙+肥]同蒲罪反下力罪反痱癗小肿也今取其义)。
　　已署(时去反署位署也谓署置之虔敬也国语夫位政之建也署位也表也谓表识也)。

　　第十六卷(无字可音训)


　　第十七卷

　　[爿*采]者(又作墙同自羊反字林颿音帆柱也江南行此音关中多呼作竿)。
　　牢[敲-高+尚](卢刀反坚牢也下又作[尚*殳]楟二形同丈鞕丈茎二反三苍[尚*殳]撞也通俗文撞出曰朾今之以木若铁撞出孔中物更补之谓之[尚*殳]经文作棠非[尚*殳]体也)。
　　庄算(煜阳反声类云庄严也下古文算同桑乱反尔雅算数也长六寸计数者也字从竹从弄言常弄不误也)。

　　第十八卷

　　狡戏(古巧反方言凡小儿多诈而狯谓之狡猾也)。

　　第十九卷

　　和夷罗洹阅叉(即执金刚神也谓手执金刚杵因以为名焉言也)。

　　第二十卷(无字可音训)


　　第二十一卷

　　杂糅(古文粈[飢-几+(刃/一)]二形同女救反说文杂饭也今谓异色物相集曰糅也)。
　　旃陀罗(或云旃荼罗此云严炽谓屠杀者种类之名也一云主杀人狱卒也案西域记云其人若行则摇铃自摽或柱破头之竹若不然王即与其罪也)。
　　跛蹇(又作[旭-日+皮]同补我反下居免反字林跛蹇行不正)。
　　欲撞(浊江反广雅揰刺也揰犹击也)。

　　第二十二卷

　　阿惟颜(大品经作一生补处是也十住经云第十阿惟颜菩萨法住是也)。
　　盟誓(靡京反礼记诸侯莅牲曰盟周礼司盟战之法郑玄曰书其辞于册上杀牲取血歃之加书于牲上而埋之著其信也大事曰盟小事曰誓也)。

　　第二十三卷

　　轻易(字体作[仁-二+易]或作扬今作易以豉反苍颉篇[仁-二+易]慢也说文[仁-二+易]亦轻也经文作劦胡颊反说文同力也亦急也劦非此义也)。
　　野马(犹阳炎也案庄子所谓尘埃也生物之以息相吹者注云鹏之所凭而飞者乃是游气耳大论云饥渴闷极见热气谓为水是也)。
　　五兵(周礼司兵掌五兵郑众曰五兵者戈殳矛戟无夷也步卒五兵则无无夷而有弓矢也)。

　　第二十四卷　第二十五卷(并无字可音)


　　第二十六卷

　　须延头佛(或言须扇多佛晋言甚净)。
　　洞然(徒贡反说文洞疾流也亦深邃之貌也经文作烔徒东反热貌也亦旱貌也)。

　　第二十七卷(无字可训)


　　第二十八卷

　　劝訹(私律反说文訹诱也广雅[言*未]謏也謏音先九反经文作恤又作恤同思律反恤优也恤非今用也)。

　　第二十九卷

　　波仑(又作波伦此云常明度经云普慈皆一义)。
　　俾倪(又作[敲-高+卑]堄二形字林普米反下五礼反广雅俾倪堞女墙也释名云俾倪城上小垣也言于孔中俾倪非常事也)。
　　波昙(又云波暮或云波头摩或云钵昙摩正言钵特摩此译云赤莲华也)。
　　句文罗(又作拘物陀又作拘牟头或作拘物头此译云拘者地物陀者善喜名喜花之也)。
　　优钵钊(指遥反又作沤钵罗此译云黛花也)。
　　鵁鶄(音交精鸟名也一名鵁鸬此鸟出蔓联山群飞如雌鸡似凫高足江淮畜可以厌火是也)。

　　第三十卷

　　谦恪(古文恪同苦各反字林恪恭也亦敬也谦虚敬让也)。
　　酷毒(又作喾俈二形同口斛反说文喾急也甚也亦暴虐也)。
　　宝罂(于耕于成二反方言瓿甊[亢*瓦]罂也自关而东赵魏之间或谓之罂亦通语也瓿音部甊勒口反[亢*瓦]音刚也)。

　　摩诃般若波罗蜜经


　　第一卷(玄应撰)

　　婆伽婆(旧译云有大功德至圣之名也下言薄伽梵薄伽此译云德梵此言成就义众德成满名薄伽梵又此一名总摄众德余即不尔故诸经首皆置此名也)。
　　那伽(此译云龙或云象言其大力故以喻焉也)。
　　三昧(莫盖反或此言三摩提或云三摩帝皆讹也正云三摩地此译云等持等者正也正持心也谓持诸功德也或云正定谓任缘一境离诸邪乱也)。
　　希望(说文作晞同虚依反晞望也海岱之间谓晞广雅晞视也下无方反说文出亡在外望其还也字从望省声若音无放反说文月满与日相望也字从月但此字音体人多不辩故字从月不辩此两释也)。
　　心行(下庚反谓游履也放光经云意所趣向光赞经云所趣所行大论云问云何悉知众生心行答菩萨知众生种种法中处处行即维摩经云善知众生往来所趣及心所行其义一也今人有读为下孟反误也)。
　　挂碍(又作罫同胡卦反字书网碍也碍止也限至曰碍也)。
　　剌那(卢割反光赞经作罗邻那竭菩萨此译云宝积旧维摩经汉言宝事放光经作宝来案梵本云曷刺怛那揭婆此云宝台或云宝藏皆一义也经文有作罽居例反非也)。
　　满子(余与二音三苍解诂云此亦与字梵言也经中或作满濡或作文殊师利或言曼殊尸利译云妙德或言敬首旧维摩经云汉言濡首放光经作哀雅咸皆讹也正言曼殊室利此云妙吉祥经中有作溥首案溥此古文普字疑为误也应作[予*(十/田/├/(舄-(臼/(白-日))))]音而朱反但字形相滥人多惑耳也)。
　　系念(古文系继二形今作系同古帝反说文系结束也亦连缀不绝也)。
　　两腨(又作[跳-兆+專]同时耎反说文胫腨肠也三苍腓肠也经文作踹丁管反蹀足也踹非此用也)。
　　两髀(古文作[跳-兆+卑]同蒲米反说文股外也北人行此音又方尔反江南行此音经文从肉作[月*坒]俗字)。
　　肉髻(古帝反梵言嗢瑟尼沙此云髻即无上依经云郁尼沙顶骨涌起自然成髻是也经文从系作结非也嗢音乌没反也)。
　　熙怡([戲-戈]之反下与之反说文熙怡和悦也方言怡喜也湘潭之间曰纷怡或云熙怡经文有作嬉同虚之反说文嬉乐也苍颉篇笑也嬉非今戏用之也)。
　　得愈(古文愈同揄乳反方言差间愈也说文愈病瘳也)。
　　恬然(徒兼反方言恬静也亦安也大论作淡然徒滥反案淡亦安也其训义同经文作怡与之反误也)。
　　不娆(字林乃了反三苍娆弄也说文娆苛也苛烦也谓烦扰戏弄也娆亦恼也苛音何可反)。
　　缤纷(匹仁反下敷云反广雅缤纷盛貌也)。
　　阿鞞(字书陛奚反此译云不退住十住经云第七住也)。
　　鸠摩(正言究磨罗浮多究磨罗者是彼八岁以上乃至未娶者之总名也旧名童子浮多者旧译云真言同真地也或云实亦是一义今应为相言童相也顺俗名以童摽八地以上菩萨也或云法王子者别号)。
　　数知(山缕反数计也阅其数曰数也)。
　　烧时(尸昭反案烧亦烧也自然为烧以人为烧也)。

　　第二卷

　　稻茅(徒老反下卯包反稻谓有芒谷也经文有作竿蔗音古寒反下诸夜反通俗文荆州出竿蔗或作甘柘一物也)。
　　憎恶(乌故反礼记吾恶用吾悟情恶犹憎也诗云恶无礼皆是也)。

　　第三卷

　　摩扪(莫奔反声类云扪摸也字林扪抚持也案扪持谓手把执物也故诸经中有作摩提日月是也)。

　　第四卷　第五卷　第六卷(已上并无字音训)


　　第七卷

　　蒙昧(字体作[曚-卄]同莫公反下莫对反易云蒙者[懞-卄]也谓[懞-卄]覆不明也广雅昧者闇也谓蔽无知也易云蒙昧幼者谓不我求是也)。

　　第八卷

　　循身(三苍古文作[彳*勻]同似遵反尔雅循自也郭璞曰又为循行也亦遍也巡历)。
　　视占(之盐反方言占视也占亦候也凡物相候谓之占亦瞻也)。
　　旋师(似绢反说文旋圆轳也周成难字作擐谓以绳转轴裁木为器者也经文作旋非体也)。
　　胃脬(普交反苍颉解诂脬盛尿者也说文脬旁[火/凡]也经文作胞补交反胞裹也胞非此用也)。
　　泪涕(古文[鼻*弟]同来计反三苍鼻液也周易赍咨涕洟自目曰涕自鼻曰洟经文从弟作涕他礼反涕泪也非今所取)。
　　淡饮(徒甘反下于禁反谓匈上液也经文有作阴之也)。
　　肪[狦-(狂-王)+月](府房反下先安反广雅肪[狦-(狂-王)+月]脂也通俗文在腰曰肪在胃曰[狦-(狂-王)+月]也)。
　　膀胀(普江反埤苍胖胀腹满也下或作胀同猪亮反)。
　　青瘀(于豫反说文瘀积血也经文又作淤水中泥亦淀滓者之也)。
　　豺狼(仕皆反尔雅豺狗足也苍颉训诂云豺似狗白色爪牙迅快善搏噬也)。
　　攫裂(字宜作攫同九缚居碧二反说文攫爪持也攫扟也苍颉篇攫搏也淮南子曰鸟穷则搏兽穷则攫是之也)。
　　肋骨(郎得反说文胁骨也字从肉经文从革作勒马头络衔者也)。
　　日[日/出/大/米](蒲[悍-干+月]反小尔雅[日/出/大/米]晒也又[日/出/大/米]晞干也字从曰从出奴米字意也奴作拜音居竦反两手共持也)。
　　如贝(补盖反说文海介虫也谓螺贝是也介甲也)。
　　逻字(力贺反)。
　　呿字(丘庶反)。
