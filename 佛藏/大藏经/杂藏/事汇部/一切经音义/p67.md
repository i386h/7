<!-- { "loadSidebar": true } -->
　　住对面念(古译经存梵意名般舟三昧或译云诸佛立现前此言其速疾相应也即刹那顷入现前神通胜定以梵文巧妙能含多义此土难为具翻诸经中或译为神通三昧或名一行三昧各各得少分义耳)。
　　无行神通(行音幸耕反易上系曰不疾而速不行而至即其义也)。
　　三摩钵底(梵语唐云等至即定之别名也)。
　　唯然(上遗癸反借音字也曲礼云唯应辞也苍颉篇云唯恭于诺也)。
　　尼夜摩位(梵语是菩萨不退转地也)。

　　第二卷

　　门阃(苦本反郑注礼记阃门限也古今正字从门困声)。
　　邬驮南(梵语唐云偈句或云足迹)。
　　[涅-土+(出/大/主)]流(上蒲冒反桂苑珠藂云降雨水聚合名为[涅-土+(出/大/((犀-尸)-牛+十))]流说文猝疾雨貌也从水[日/出/大/米][日/出/大/米]亦声也猝音村讷反)。

　　第三卷

　　无翳(于计反方言翳薆也韵英蔽也广雅障也说文华盖也从羽殹声也殹音同上)。

　　第四卷

　　迦止栗那绵(亦名迦真邻底迦瑞鸟名也身有细耎毛非常轻好如绵绢绩以为衣或为絮转轮圣王方御此服也今虽有此鸟类非鸟也其毛粗恶不堪绢绩也)。
　　芬馥(上方文反郑笺毛诗云芬香也方言和也郭注云香气和调曰芬芳说文从草分声下冯目反韩诗馥香气貌也古今正字从香复声复音同上)。
　　颇胝迦(梵语宝名也此无正翻水精之类也光明莹彻净无瑕秽有四色之别青色或红色紫色之异也亦神灵瑞宝也)。
　　贫匮(逵位反郑注礼记云匮乏也毛诗传云匮竭也说文从匚贵声匚音方经从食作馈义别非经义)。
　　裸形(华瓦反借音字也顾野王云裸脱衣露袒也本音卢果反今不取也)。
　　婴诸疾病(上伊盈反韵诠婴遭也絷也说文从女賏声賏音同上经[爿-〡+厂]作非也)。
　　[打-丁+柰]落迦(梵语上奴割反地狱也)。
　　窗牖(上楚双反考工记云在墙曰牖在屋曰窗说文象形作囱又作[囗@小]俗从片作[棇-木+片]经从穴皆非正体也)。
　　鉾槊(上莫侯反考声正作矛矛戈类也象形字说文矛长一丈二尺建于兵车也或作[戒-廾+矛]又作矛经作鉾俗也下双捉反广雅槊亦矛也古今正字槊长一丈八尺也从矛肖声经文从木作[((看-目)*月)/木]俗字非也)。

　　第五卷

　　不[盷-二+目](玄绢反王逸注楚辞云[盷-二+目]视猊也顾野王如今人动目密相诫语曰[盷-二+目]目说文目摇也从目[句-口+目]声[句-口+目]音同上)。
　　钩锁(上苟侯反广雅钩引也下桑果反考声锁连环也说文并从金勾[肖-月+貝]皆声[肖-月+貝]音同上)。
　　擐彼(上还慢反杜注左传擐贯也说文从手从环省声也)。

　　第六卷

　　矫诳(上骄夭反集训云矫诈也顾野王假称谓之矫说文矫擅也从矢声乔从夭今俗用从右作[扃-戶+右]谬也)。

　　第七卷

　　不[卸-ㄗ+夬](犬悦反苍颉篇缺亏也说文从缶从决省声也缶音府苟反)。
　　躁动(遭奥反顾野王云躁亦动也郑注论语躁者不安静也说文从足喿声也喿音骚到反)。
　　析为(星绩反孔注尚书云析分也说文从木斤声)。
　　一[滴-十+巾](丁历反说文滴谓水栾注也从水啻声或作适经文从帝作渧音丁计反渧水流下也非经义恐书写人误也)。
　　孔隙(卿逆反广雅隙裂也说文壁际小孔也从[阜-十][少/日/小]声[少/日/小]从二小夹白经从巢作隙非也)。

　　第八卷

　　染缬(上而琰反博雅染污也考声著也说文以缯染为深色也从水杂声下贤结反文字集略缚缯染之解为文考声亦谓系绢而染之为文也古今正字从糸颉声)。
　　僮仆(上徒红反下蒲卜反考声僮谓男子有役使也说文僮亦仆也仆从徒也仕于公曰臣仕于家曰仆并从人童菐皆声菐音卜)。
　　[(一/(匚*〡*〡*(巨-匚)))/貝]易(摸侯反毛诗买卖也尔雅市也说文易财曰贸从贝酉声经作贸俗字也酉音夗)。
　　流窜(村乱反顾野王云窜犹逃也说文隐也从鼠穴声)。
　　紧迦罗(经引反)。
　　弭末罗(上迷以反)。
　　阿閦婆(閦音刍六反此上三句皆梵语数法名也)。
　　悚栗(上粟勇反杜注左传云悚惧也郭注尔雅慑也下邻窒反郭注尔雅战栗忧戚也杜注左传谨敬也说文并从心朿栗皆声)。

　　虚空孕经


　　上卷

　　　　玄应撰
　　空孕(古文[月*黽]同翼证反依字含实曰孕孕怀子也)。
　　礓石(居良反土变为石形如姜也通俗文地多小石谓之礓砾石也)。
　　宝线(古文线同私贱反说文线缝衣缕也)。
　　为穗(又作[糸*彗]二形同思锐反说文蜀白细布也凡布细而疏者谓之穗也)。
　　犀牛(先奚反郭注尔雅云形似水牛大腹脚有三蹄黑色二角好食棘亦有一角者)。
　　城隍(胡光反城下坑无水曰隍)。

　　下卷

　　背大(又作[偕-白+月]同蒲贝反相违背也顾野王云背谓弃舍相违叛也广雅背北也后也)。

　　虚空藏菩萨经

　　　　玄应撰
　　澄霁(祖计反说文雨止曰霁霁犹晴也)。
　　毦带(如志反通俗文毛饰曰毦如刀鞘饰也)。
　　踣钤(蒲北反下巨炎反)。
　　豉漏(卢厚反)。
　　诺踦(居绮反)。
　　[多*頁]隶(上都我反)。

　　虚空藏菩萨神咒经

　　　　玄应撰
　　萨皤(蒲何补何二反依字皤白也)。
　　[口*留]牟。

　　虚空藏菩萨能满诸愿求闻持法经

　　　　慧琳撰
　　恰须(上苦夹反下粟俞反)盥洗(上官换反顾野王凡澡洗物皆曰盥说文澡手也从臼水临皿也)。

　　观虚空藏菩萨经

　　　　慧琳撰
　　驱摈(必进反司马彪注庄子摈弃也古今正字从手宾声经从人作傧通用字也)。
　　圊厕(上七精反下测事反释名厕或谓之圂也说文圂亦厕也厕亦圊也圊从囗青声厕从广则声囗音韦圂音魂稳反广音俨)。

　　虚空藏菩萨问七佛陀罗尼咒经

　　　　慧琳撰
　　线结(上仙箭反说文线缕也或作线经作綖非也)。
　　匙[戀-心+斗](上是之反方言匕谓之匙说文从匕是声也经从木作柢考声谓磨上横木也非经义下厥愿反广雅云[戀-心+斗]抒也苍颉篇抒取也说文从斗声经从手作卷音权非经义音力专反)。
　　桔皮(音肩啮反说文桔梗药名也从木吉声梗音古杏反)。
　　谐耦(上户皆反孔注尚书谐和也郑注周礼云调也说文合也从言皆声下五口反博雅耦亦谐也顾野王云耦犹匹也贾注国语对也说文从耒禺声耒音雷对反)。
　　铜针(下汁深反广雅云针刺也顾野王云针所以缀也说文所以缝也从金咸声或作箴亦作针刺音戚)。

　　佛说菩萨念佛三昧经


　　第一卷

　　　　玄应撰
　　剌夵(上卢曷反下陟家反声闻弟子名梵语也)。
　　胄胤(上俦又反杜注左传云胄即后也贾逵注国语云胄胤也说文亦胤也从肉从由声下寅振反孔注尚书云胤犹嗣也尔雅云胤继也说文云胤谓子孙相承续也从肉从八八者象其长幺亦象重累长也)。

　　第二卷

　　氤氲(上一邻反下纡文反元气也谓天地未分之始气也)。
　　渟流(狄经反埤苍水止曰渟也)。
　　派别(普卖反说文水之邪流别广雅水自分出为流也)。

　　第三卷

　　分卫(此言讹也正言宾荼夜此云食团谓行乞食也)。
　　京畿(或作圻同渠衣反周礼方千里曰国畿畿限也)。
　　慑伏(徒颊反尔雅慑惧也郭璞曰即恐慑也慑音之涉反)。

　　第四卷

　　怼恨(除类反考声怼忿也尔雅怨也说文与尔雅义同从心对声)。
　　抟食(徒官反顾野王云抟之令相合著也礼记无抟饭也说文从手专声)。

　　第五卷

　　疮疣(有求反考声疣病也谓皮肤结也古今正字亦病也从疒尤声或从肉作疣腹音又今不取)。
　　尘坌(盆问反考声坌尘猥至也桂苑珠藂坌亦尘也说文从土分声)。

　　第六卷

　　瞚顷(输闰反吕氏春秋云万世犹一瞚也说文谓目开阖数摇也从目寅声或作瞬经作眴非义也)。
　　掘井(群勿反顾野王云掘谓发地广雅穿也说文从手屈声)。

　　大方等大集菩萨念佛三昧经


　　第一卷

　　　　慧琳撰
　　楣枨(上媚悲反郭注尔雅云楣谓门上横梁也说文从木眉声下宅耕反郭璞云枨谓门两旁木也郑笺诗云枨门捆上水近边者也说文从木长声捆音坤稳反)。
　　枢[闔-去+太](上触朱反郭注尔雅谓门户扉枢也又谓门持枢者以为固也说文户枢也从木区声下含腊反尔雅云[闔-去+太]谓之扉即门扇也郑注周礼云用木曰[闔-去+太]用竹曰扇说文[闔-去+太]独闭也从门盍盍亦声也)。
　　厕窴(徒坚反苍颉篇云窴塞也说文义同从穴真声)。
　　傀伟(亦作褒古回反司马彪注庄子云傀美也方盛也下韦鬼反埤苍云伟大也说文奇二字并从人鬼韦皆声经本从王作瑰玮亦通用也)。

　　第二卷

　　亭传(徒丁反下直恋反汉家因秦十里一亭亭留也传译也)。
　　熸[盡-((烈-列)/皿)+火](上接盐反杜注左传云吴楚之间谓火灭为熸下似进反郑笺毛诗云火余曰[盡-皿+火]杜注左传谓火余木也说文并从火朁聿皆声经本从韱作[火*韱]非也从尽作烬通俗字也)。

　　第三卷(先不音)


　　第四卷

　　无謇(居展反方言謇吃也楚词云言不通利谓之謇吃古今正字从言蹇省声亦作[言*蹇])。

　　第五卷

　　嘶破(又作厮同先奚反苍颉篇云厮病也言微也东齐谓声[敲-高+(林/肉)]曰厮声类酸疼也古无今正字从口斯声又作嘶义并同)。

　　第六卷

　　门闑(又作臬同鱼列反尔雅云橛谓之闑即门限也说文从门臬声臬音同上)。
　　厮役(新移反字书厮役也谓贱役也古今正字云厮役扈养也所使也从广斯声)。

　　第七卷(先不音)


　　第八卷

　　法鞉(徒刀反郑注仪礼云鞉如鼓而小持其柄摇之者说文从革兆声正作鞀亦作[革*占][鼓/兆][鼓/召]义并同籀文作[鼓/召])。
　　镘陀(莫槃反案经文忉利天池名也为是梵语但响其音不求字义若依字即泥镘字乖经义)。

　　第九卷

　　烗热(口戒反广雅云烗炽也古今正字义同从火亥声)。

　　第十卷

　　黏污(又作粘同女沾反字书云黏黏也说文相著也从黍占声黏音胡)。
