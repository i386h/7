<!-- { "loadSidebar": true } -->
　　毁呰(古文呰[此*欠]二形同子尔反说文呰呵也礼记呰者莫不知礼之所生郑玄曰口毁曰[此/曰]也)。
　　倡伎(齿杨反下渠绮反说文倡乐也三苍倡俳也伎谓艺能也)。
　　祠祀(似兹反下徐理反尔疋桐祭也又天祭曰祠地祭曰祀)。

　　第十七卷

　　替善(他计反尔疋替废也止也替灭也谓絁也)。
　　布剌拏(洛割反或作补剌拏此云蒲旧言富兰那)。
　　[怡-台+龍]戾(经中或作笼同力董反三苍作[彳*戾]同力计反很戾也谓很戾刚强也)。
　　乖穆(又作睦同莫谷反睦和也尔疋睦敬也厚也)。
　　硗确(苦交反下胡角苦角二反孟子曰硗确薄[塉-月+日]地也通俗文云物坚鞕谓之硗确地坚则不宜五谷也)。
　　果辣(字苑作萩同卢葛反通俗文辛甚曰辣江南言辣中国言辛也)。
　　后填(古文窴同徒坚反广疋填塞也)。

　　第十八卷

　　后疱(又作疱同捕孝反小肿起也说文疱面生气也)。
　　温诵(乌昆反论语温故而知新何晏曰温寻也郑玄注礼记云后时习之谓之温温暖也取其义矣皆文曰诵也)。
　　三罚(扶发反罪之小者曰[罩-卓+則]罚亦折伏也)。
　　大娑罗(树名也是大富贵家义也案西国大官贵大富儿弟昏呼为娑罗也)。
　　荷负(文作拘何二形同胡歌胡可二反小尔疋苟揭担也荷任也)。
　　被析(恩历反析分也字从斤分木为斤今俗作析皆从片也)。
　　底沙(丁礼反旧言弗沙此云明也)。
　　赫弈(呼格反下余石反小尔疋作赫燡明也广疋赫奕盛明也字从大燡音亦也)。
　　末度迦果(谟钵反旧云摩头此言美果也)。
　　赁婆果(女鸦反形如此土苦栋树也栋音方见反)。
　　驮都(徒饿反谓坚实也亦如来体骨舍利之异名耳)。

　　第十九卷

　　蔼罗筏拏(乌[卄/又]反旧名伊罗钵多罗亦云嘌罗钵多罗伊罗此云香钵多罗此云[芸/木]名香[芸/木]象也)。

　　第二十卷

　　姬媵(居疑反下余证反汉书文帝母薄姬如淳曰姬众妾之总名也姬亦女官也帙比二千石位次婕好下左传以媵莱穆公姬杜预曰送女曰媵媵送也寄也公羊传曰媵者何诸侯一国则二国媵之以侄娣从释名云侄娣曰媵媵承也承事适他也今三品曰姬五品曰媵是也)。
　　缠压(周成难字作拶拶拶也同于甲反苍颉篇云压镇也笮也拶音祖曷反)。
　　涌泛(今作氾同敷釰反广疋泛泛浮貌也亦驶疾也)。
　　漂激(疋遥反下古狄反浮吹曰漂流急曰激漂亦摇荡也)。

　　第二十一卷

　　尤重(有周反尤甚也亦多也异也过也)。
　　防逻(力贺反戍属韵略云逻谓循行非违也游兵以御[穴/杸]者也)。
　　[夢-夕+登]瞢(徒登反下亡登反韵集云[夢-夕+登]瞢失卧极也)。

　　第二十二卷

　　一睫(说文作[目*夾]释名作[(起-巳+毛)-走+疌]同子叶反目旁毛也山东田里间音子及反)。
　　有序(古文[阿-可+子]同徐与反次也有次序也白虎通曰序者序长幼也)。
　　荜豆(甫蜜反人家亦种之堪食用为澡豆极佳也)。
　　深驶(所吏反苍颉篇驶疾也)。
　　怅望(敕亮反说文怅望恨也)。
　　虫蛆(千余反通俗文肉中虫谓之胆三苍蝇乳肉中曰蛆也)。
　　髋髀(又作臗同苦桓苦昆二反埤苍髋尻也广疋臗豚也下古文[跳-兆+卑]同蒲米反说文股外也北人用此音又方尔反江南行此音或作[月*坒]俗字也)。
　　一磔(古文[序-予+乇]同吒格反通俗文张申曰磔广疋张也开也)。
　　吠岚婆(力含反案旧经论中或作毗蓝婆或言旋蓝婆又作鞞岚婆或作随蓝婆皆梵之楚夏耳此云迅猛风)。

　　第二十三卷

　　循身(古文彴同似遵反尔疋率循自也郭墣注云又为循行也循亦遍也巡历也)。
　　钦重(去金反钦敬也谥法曰威仪备悉曰钦也)。
　　披阅(饮说反简[門@(八/允)]也小疋云[門@(八/允)]具也具数于门中[門@(八/允)]也)。
　　饮光部(梵言迦叶波迦叶此云光波此间语名饮光饮光有二义一迦叶波是上古仙人此仙人身有光明能饮余光令不复现此罗汉是彼种故因以名焉二此阿罗汉人身作金色常有光明以阎浮檀金为人并此阿罗汉身光余金人光不复现故名饮光也)。
　　台观(徒来反下古玩反尔雅四方而高曰台文云观谓之台孙炎曰宫门双观也释名云观者于上观望也)。

　　第二十四卷

　　憺怕(徒滥反下疋白反说文憺安也谓憺然安乐也憺亦恬静也怕静无为也子卢赋云怕[前-刖+ㄅ]无为憺[前-刖+ㄅ]自持也)。
　　憍阵那(除吝反旧云憍陈如讹也云火器是性阿若是名亦云初智以其最初悟无而得智本愿也)。
　　唯目(莫鹿反目谓纪录也亦条目也)。

　　第二十五卷

　　楷定(口骇反广疋揩模品式法也)。
　　虽蹶(又作[跳-兆+闕]同居月巨月二反说文蹶僵也仰卧也)。

　　第二十六卷

　　金矿(古文研同古猛反说文矿铜璞也)。
　　登祚(徂故反祚位也国语云天地之所祚贾逵曰祚禄也)。

　　第二十七卷

　　那罗延(那罗此云为人延那此云生本谓人生本即是大梵王也外道谓一切人皆从梵王生故名人生本也)。
　　蟠结(蒲寒反礼记而蟠干地郑玄曰蟠委也广疋蟠曲也回也方言未升天龙曰蟠龙是也)。
　　健驮梨(持咒女名也从国为名此女声呼之男声健驮罗国也)。
　　伊刹尼(叉黠反此云占相观察也)。
　　曼驮多(莫盘反此云我养则顶生王之名也)。

　　第二十八卷

　　阿笈摩(渠辄反此云教法示言传谓鹿转传来相教授也)。

　　第二十九卷

　　怨仇(视由反增恶怨憾曰讎讎对也尔疋仇[匚@人]也春秋怨偶曰仇是也)。
　　青瘀(于虑反说文瘀积血也广疋瘀病也)。
　　由鄙(悲美反鄙恶也广雅鄙耻羞愧也)。
　　依怙(胡故反尔疋怙恃也韩诗无父曰何怙怙赖也)。
　　尔焰(余瞻反此云所知旧作尔炎一也)。
　　确陈(埤苍作槁又作碢同苦学反广疋云确犹坚鞕牢固)。
　　儒童(而俱反说文儒柔也谓柔软也童幼也谓幼少也梵言摩纳缚迦也)。
　　频毗婆罗(或言频婆娑罗亦云蓱沙王一也此云颜色端正或云色像殊妙又频婆是刻木彩画等形像苾刍从此名)。
　　婆柁梨(徒我反是西方一类小枣名也是苾刍从此为名也)。

　　第三十卷

　　颇勒具那(普何反此十二月星名也是人比为名也)。
　　伐蹉(粗何反旧言婆罗则婆罗门姓也)。
　　如牝(毗忍反说文畜母也雌曰牝诗曰雉鸣求其牝非但畜也)。
　　嗢底迦(鸟没反下借音丁履反人名也)。
　　制怛罗(都达反人名也此正月星名西国立名多此也)。
　　普莎诃(苏和反普咒声也莎诃此云善说也)。
　　拘[打-丁+緣](俱禹反下以专反广疋云似橘而大如饭[卄/旅]可以浣濯沤[甚-匹+(岡-山+十)]纻也今出番禹以南缕切蜜渍为粽食之隹[竺-二+旅]音潘综音桑咸反)。
　　紫矿(古猛反谓波罗奢树汁也其色甚赤用染皮[疊*毛]也其树至大名毡叔迦一花大如斗极赤[芸/木]至坚肕[(商-口)/貝]人缝以为袋者也肕音刃)。
　　时瓤(汝良反如爪瓠中瓤瓣也瓣音蒲苋反)。

　　一切经音义卷第七十


　　一切经音义卷第七十一

　　　　翻经沙门玄应撰

　　只音阿毗达磨顺正理论八十卷


　　第一卷

　　嘉瑞(贾遐反下时惴反尔疋云嘉善也美也苍颉篇瑞应也信也言有善美之德即应之此信瑞也)。
　　阿氏多(常尔反此云无胜旧言阿耆多或作阿逸多皆讹也是弥勒今生名)。
　　讪谤(所奸反苍颉篇云讪诽也广疋讪谤毁也)。
　　漏泄(息列反广疋泄溢也发也亦漏也)。
　　指鬘(莫班反即央掘魔罗也央掘此云指鬘或云结断人指结相箸为鬘安头上故有此名也)。
　　乌卢频螺迦叶波(此云木瓜林下修道因以名焉迦叶波是姓旧言优楼频螺正法华经云上时迦叶兄弟三人居长者是也)。
　　唐搅(古夗反唐徒也徒空也字书搅挠也音呼刀反挠扰也说文搅乱也)。
　　怛策迦(都达反下初革反龙名也)。
　　扣击(说文作[敲-高+句]同苦厚反扣亦击也)。
　　懦耎(奴课反下而兖反三苍懦弱也广疋耎柔也)。
　　称权(渠员反广疋称锤谓之权权重也知轻重也字从手也)。

　　第二卷

　　迢然(徒雕皮迢遰也远也遰音徒计反也)。
　　瞿波洛迦(此云牛经)。
　　窣堵波(苏没反下都古反此云庙或云坟或言聚相谓果石等高以为相也旧言抖擞波或之偷婆又言塔波皆方夏轻重也)。

　　第三第四第五(先不音训)


　　第六卷

　　晦冥(呼对反尔疋云雾谓之晦言雾则天地交合冥冥无所睹见也剧雾则昼昏冥也)。
　　氛雾(又作氛同敷云反释名云氛粉也润气著草木因冷则色疑白若粉也尔疋云地气发天不应曰雾雾阴气湿也)。
　　廓清(口郭反尔疋云廓大也)。
　　所颁(又作班同捕奸反小疋云颁敷布也尔疋班遍赋与也)。

　　第七卷

　　弹[蝷-虫](徒千反下鸱亦反广疋弹枰也汉书音义曰[蝷-虫]不用也亦疏远也[序-予+千]指也抨音普庚反)。
　　眩曜(胡面反广疋眩惑乱也曜照明)。
　　顽嚚(五鱞反下鱼巾反广疋顽钝也苍颉篇嚚恶也左传心不则德义之经为顽口不道忠信之言曰嚚也)。
　　逞已(丑井反说文逞通也小疋逞快也方言自关而东曰逞江淮陈楚之间曰好也)。
　　聪睿(以芮反聪听微也睿知识也又先知曰聪深明曰睿)。
　　方维(以淮反广疋隅也淮南子云天有四维是也)。

　　第八卷

　　踌躇(肠留反下肠于反广疋踌躇犹豫也亦踯躅也)。
　　异生(梵言婆罗必栗托仡那婆罗此云愚必栗托此云异仡那此云生应言愚异生旧云小儿别生亦言婴愚凡夫又作小儿凡夫皆一义也)。

　　第九卷

　　躁动(又作躁同子到反躁[打-丁+夒]也不安静也释名躁燥也言物燥即动飞扬也)。
　　中庸(以钟反广疋中平也庸和也小尔疋云庸善也谓平和善人也)。

　　第十卷

　　蚩笑(昌夷反小尔疋云蚩戏也苍颉篇蚩轻侮也笑喜弄也字从古[屮/一]即之字)。
　　褒贬(补高反下碑俭反案褒扬美之贬黜退也)。
　　谋议(莫侯反谋论也议图也咨事为谋详论曰议)。
　　敌论(徒的反广疋敌当对也尔疋敌疋也)。
　　惶乱(胡光反惶谓忧惧在心之貌也广疋惶惶惧也苍颉篇惶恐也)。
　　寔多(是力反尔疋时寔是也说文寔上也)。

　　第十一卷

