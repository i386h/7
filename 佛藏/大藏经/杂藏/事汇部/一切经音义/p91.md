<!-- { "loadSidebar": true } -->
　　醒悟(上星定反谓酒解也)。
　　躄地(上脾役反玉篇躄倒也)。
　　什物(时立反三苍云什聚也杂也谓资生之器物也江南名什物此土名五行史记舜作什物陶器于寿丘也)。
　　堤塘(上都奚反下徒即反玉篇云堤谓之梁又防也障也苇昭曰积土为封限也)。
　　穿穴(玄决反有作决古穴反穿破也)。
　　淋漏(上力金反三苍漉水下也南经有作[滲-(彰-章)+(恭-共)]所禁反潜下义非也)。
　　八不净物(一奴婢仆使二象马牛羊三田宅[邱-丘+玄]店四居贮陈宿五金银珍宝六车乘辇舆七贩卖市易八畜诸种子是名八种更有一家说如下别释)。
　　迦罗迦树(此云黑果形似镇头)。
　　镇头迦果(古译云状同此方柿子之类也)。
　　耘除(禹军反除草也字从于来力对反玉篇云田器也可以除草经文有作芸与芸同是草名也形似苜蓿月令云仲春芸始生并非经义)。
　　裁有(在灾反仅也劣也不欠也广雅作才暂也三苍才微见也诸书裁才并用无定体也)。
　　炫卖(音县说文行且卖也广雅炫詃也或作眩[彳*言*亍]二体通用)。
　　并不供养(并诏反兼也经文作并非经义)。
　　饥馑(几宜反下音近尔雅云谷梁传云一谷不升曰嗛二谷不升曰饥三谷不升曰馑四谷不升曰康五谷不升曰大浸升登也成也五谷者麦菽稷麻[禾/米]也见月令)。

　　第七卷

　　有四魔故(谓魔有师徒说邪见经律也谓魔师为弟子为二邪经为三邪律为四经云如是谓者魔经律随顺彼者是魔眷属也)。
　　犹如猎师(窃披忍服众兽来附因而致害今引况魔)。
　　码瑙(如初卷已释)。
　　娉妻(篇并反问婚也说文访也尔雅娉问也有作[身*(叟-又+ㄎ)]同)。
　　釜鍑(上扶武反韵英云爨器也下扶又反言镇鬲也说文大口釜也鬲音力的反即釜鬲也象三足鼎之形也)。
　　治压(于甲反广雅压镇也经文多作押非本字也)。
　　酤酒(上音固广雅卖酒也经有作沽俗用亦水名也非此义又音古胡反买酒也虽非此义亦通语也)。
　　限剂(齐细反三苍云分齐也)。
　　羖羝(上工户反下丁奚反说文牡羊也三苍特羊也屈角者)。
　　愦[朿-木+大](上工对反说文乱也下女孝反猥杂也其字市下书人作[朿-木+大]会意字也经文多作闹俗字也门中作市不是会意字)。
　　箱箧(苦颊反竹器盛衣者也)。
　　革屣(所绮反古文作[革*迷][革*麗]二体同也)。
　　大致(竹吏反至也说文送诣曰致三苍云到也与也)。
　　违陀天(译勘梵音云私建陀提婆私建陀此云阴也提婆云天也但建违相滥故笔家误耳)。
　　迦旃延天(是婆罗门大姓)。
　　多罗树(此云重直龙反谓叶叶相次也或云槟榔树似棕榈树)。
　　常翘(只遥反广雅举也郭曰翘悬足也)。
　　为屐(巨逆反履属也见说文屐有草有帛者非总用木也)。
　　疗治(上力照反止病也又疗即治也)。
　　摩诃棱伽(此云大价衣)。
　　乐味(力各反)。
　　嗅香(上许究反说文以鼻就臭也经文多作嗅字俗传非正也)。
　　婴孩(于盈反颈下也孩户来反玉篇云稚小也养在婴前故有作咳字玉篇云小儿笑也非此义也)。
　　拘躄(卑益反说文不能行也)。
　　[癃-(阿-可)]疲(上力弓反下北可反有作[癃-(阿-可)]跛俗字也)。
　　相[打-丁+僕](蒲角反通俗云争倒也有作仆普卜反小打也)。
　　木筒(徒东反郭璞云竹管也说文断竹也有作筒字徒贡反玉篇云汉元帝吹筒箫是也)。
　　利钁(俱籰反说文云大锄)。
　　清净行处(行平声)。
　　霸王(补驾反郑玄曰无禄而王谓之霸也)。
　　步屈(纂文云吴人以步屈名桑阖方言蠖又名步屈也阖古合字户合反今详此虫即槐虫之类是也步步屈身要因前足捉物方移后足经喻外道欣上厌下取一舍一不离断常等见如步屈虫也)。

　　第八卷

　　造诣(千到反)。
　　金篦(闭迷反按荀楷诰幼文字宜作篦相承且用也经文有作錍依捡玉篇音普蹄反薄箭也非经义耳经文作椑非也音卑果名也即椑柹也经又有作琕非也是琕珠字音毗延反)。
　　鹅雁(五谏反玉篇鸿之小者也仪礼曰出如舒雁尔雅舒雁鹅也雁古字也)。
　　仿佛(芳往反妃末反谓相似也见不审谛也古文作[耳*方][耳*弗]说文仿佛并同用也)。
　　大舶(蒲百反埤苍大船也大者长二十丈载六七百人者是也)。
　　懦弱(奴换反三苍懦即弱也)。
　　寱言刀刀(霓世反通俗文梦语也说文眠言也声类不觉妄言也经文多作讇按诸字与谄同佞言也)。
　　樘触(直庚反说文云柱也何承天纂文云樘触也又作敞[敲-高+(自/(冗-几+丁))]二体同经文多作棠非也)。

　　次辩文字功德及出生次第

　　　　翻经沙门慧琳释
　　梵经(云阿察啰唐云文字义释云无异流转。或云无尽。以名句文身善能演说诸佛秘密万法差别义理无穷故言无尽。或云常住。言常住者梵字独得其称诸国文字不同此例何者如东夷南蛮西戎北狄及诸胡国所有文字并是小圣睿才随方语言演说文字。后遇劫尽三灾起时悉皆磨灭不得常存。唯有此梵文随梵天王上下前劫后劫皆用一梵天王所说。设经百劫亦不差别故云常住。总有五十字从初有一十二字是翻字声势。次有三十四字名为字母。别有四字名为助声称呼梵字亦五音伦次喉[月*(遻-(這-言))]龂齿唇吻等声则迦左絮亸跛五声之下又各有五音。即迦佉誐伽仰乃至跛颇[應-倠+林][波/口]莽皆从深向浅亦如此国五音宫商角徵羽。五音之内又以五行相参。辩之以清浊。察之以轻重。以阴阳二气拣之万类差别悉能知矣。故易曰观乎天文以察时变。观乎人文以化成天下即其义也。经言十四音者是译经主昙无谶法师依龟兹国文字取舍不同用字差别也。若依中天竺国音旨其实不尔。今乃演说列之如右。智者审详)。
　　[橠-多+可](阿可反)。
　　啊(阿个反阿字去声兼引)。
　　贀(伊以反伊字上声)。
　　缢(伊异反伊字去声兼引)。
　　坞(乌古反或作邬亦通)。
　　污(坞固反引声牙关不开)。
　　翳(婴计反)。
　　[旡/心/ㄆ](哀盖反引声正体爱字也)。
　　污(袄固反大开牙引声虽即重用污字其中开合有异)。
　　奥(阿告反引声)。
　　暗(庵绀反庵音阿甘反)。
　　恶(阿各反正体恶字也)。
　　已上一十二字是翻梵字之声势也。
　　(于此十二音外更添四字用补巧声添文处用翻字之处辄不曾用用亦不得所谓乙上声微弹舌乙难重用取去声引力短声力去声长引不转舌此四字即经中古译鲁留卢娄是也后有三十四字名为字母也)。
　　迦(居佉反又取上声)。
　　佉(墟迦反佉字取上声墟音丘于反)。
　　誐(鱼迦反迦字准上音)。
　　伽(渠贺反伽字去声重)。
　　仰(虚鞅反兼鼻音鞅音央两反)。
　　左(藏可反上声)。
　　瑳(仓可反上声)。
　　嵯(慈我反)。
　　醝(嵯贺反引声重)。
　　娘(女两反兼鼻音)。
　　绔(陟贾反)。
　　姹(坼贾反)。
　　[奴/糸](绀雅反)。
　　[木*(共/未)](荼夏反去声引)。
　　拏(儜雅反兼鼻音)。
　　亸(多可反)。
　　佗(他可反他字上声正体他字也)。
　　[打-丁+(裛-巴+一)](那我反)。
　　驮(陀贺反重)。
　　曩(乃朗反鼻音)。
　　跛(波可反)。
　　颇(陂我反)。
　　么(莫我反无鼻音)。
　　[波/口](婆贺反去声重)。
　　么(忙榜反鼻音)。
　　野(如本字音也)。
　　啰(罗字上声兼弹舌呼之)。
　　砢(勒可反)。
　　嚩(舞可反)。
　　舍(尸也反)。
　　洒(沙贾反)。
　　縒(桑可反)。
　　贺(何驮反)。
　　乞洒(二合两字合为一声。此一字不同众例也。已上三十四字名为字母。野字啰字已下九字是归本之声从外向内如上所音梵字并依中天音旨翻之。只为古译不分明更加讹谬疑误后学。此经是北凉小国玄始四年。岁次乙卯。当东晋义熙十一年。昙无谶法师于姑臧依龟兹国胡本文字翻译此经遂与中天音旨不同取舍差别言十四音者错之甚矣。误除暗恶两声。错取鲁留卢娄为数所以言其十四未审如何用此翻字龟兹与中天相去隔远又不承师训未解用中天文字所以乖违故有斯错。哀哉已经三百八十余年竟无一人能正此失。昔先贤道安法师符秦帝师东晋国德有言曰。译经有五失三不易也。斯言审谛诚如所论智人远见明矣。以此观之失亦过于此说。慧琳幼年亦曾禀受安西学士称诵书学龟兹国悉谈文字。实亦不曾用鲁留卢娄翻字。亦不除暗恶二声。即今见有龟兹字母梵夹仍存。亦只用十二音取暗恶为声翻一切字。不知何人作此妄说。改易常规谬言十四音。甚无义理其实四字)。
　　乙(上)。
　　乙(去声)。
