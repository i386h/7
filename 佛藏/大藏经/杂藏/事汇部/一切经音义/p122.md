<!-- { "loadSidebar": true } -->
　　伛偻(上纡雨反前第一义法胜经已释下良主反杜注左传云伛偻身曲也考声曲腰也说文从人娄声也)。
　　瓶罐(上并冥反下官乱反说文瓶汲水器也从瓦并声或作瓶文字集略云罐亦汲水器也或作[打-丁+觀]通用也)。
　　芦苇町(上鲁胡反次苇鬼反郭注尔雅云芦即苇也苇未秀者为芦也说文二字并从草卢韦皆声也下徒顶反苍颉篇云町田区也说文田处曰町也从田丁声也)。
　　酬诅(上州狩反考声云酬亦诅也说文从言州声经文从口作咒俗字也下阻肋反郑注周礼小事曰诅说文从言且声经从口作咀俗字也)。
　　熙怡(喜饥反下以之反诸法勇王经注已具释)。
　　磔耶(上张革反广雅云磔张也开也案磔者今之唐言一[蝷-虫+木]也谓将手大拇指与第二指张开一[蝷-虫+木]是也文字典说从石[桀-夕+(舛-夕)]声经从手作[榤-夕+(舛-夕)]误也[桀-夕+(舛-夕)]音搩也)。
　　蟒蛇(上莫榜反前第一义法胜经中已释讫)。
　　迦腻(下尼致反梵语)。
　　踊跃(上容耸反下羊灼反杜注左传云踊跳跃也说文二字并从足甬翟皆声也甬音同上)。
　　叆叇(上哀改反下台乃反案叆叇者香烟气重貌顾野王云叆叇谓日月晻默无光也二字并从云爱逮声也)。
　　紫绀(下甘暗反前观弥勒上生兜率陀天经已具释)。
　　红缥(下漂眇反考声云缥帙也青红杂色也说文缥帛青白色也从糸票声古字也)。
　　惬陁罗尼(上谦叶反考声惬当意也博雅可也说文惬快也从心箧声或作箧亦作[夾/心]也)。

　　顺权方便经上卷

　　　　慧琳音
　　姝好(躅逾反毛诗传云姝美色也韩诗云姝好然美也方言赵魏燕岱之间谓好为姝说文亦好也从女朱声)。
　　晃煜(融祝反广雅云煜炽也说文煜熠耀也从火昱声熠音淫立反也)。
　　睎望(喜依反广雅云睎视也说文望也从目希声经作悕误也)。
　　揵沓和(梵语也神名也)。
　　懈怠(佳邂反贾注国语云懈惓也广雅云懈懒也说文懈亦怠也从心解声也或作懈亦通)。
　　丘聚(去尤反周礼云四邑曰丘郑注云丘四里也孔注尚书云地之高曰丘也又序云丘亦聚也说文亦土之高也从一一地也人居在丘象地形也经从土作丘非也丘音池)。
　　肴膳(上效交反贾注国语云肴俎也毛诗传云肴豆实也郑笺云豆实谓豆醢也凡非谷而食之者曰肴说文肴啖也从肉爻声爻音同上也下禅战反郑注周礼云膳之言善也今时美物曰珍膳又注仪礼云膳犹进也说文具食也从肉善声经并从食作肴膳俗字也)。
　　饥馑(勤靳反前弥勒下生经已释)。

　　顺权方便经下卷

　　悭嫉(上苦奸反广雅云[堅-土+革]坚吝也[埤-(白-日)]苍云[堅-土+革]遴也文字典说贪也吝惜也从心坚声或从革作[堅-土+革]古字也下秦悉反王注楚辞云害贤曰嫉古今正字从女疾声经从心作嫉误也)。
　　奔逸(本门反尔雅云大路谓之奔郭注云谓人行走趋步之处因以为名也顾野王云谓犀牛走也左氏传云郑伯之车奔于济也郑注考工记云奔疾也今通作奔)。
　　挝揵摨(上卓瓜反考声击也揵音干下迟利反梵语也谓今击静捶也)。
　　罗阅只城(阅音缘拙反梵语城名)。
　　讽诵(上风凤反下松纵反郑注周礼云背文曰讽以声节之曰诵广雅云讽教也说文讽亦诵并从言风甬皆声甬音涌)。

　　乐缨络庄严方便经

　　　　慧琳音
　　[尚*殳]触(上宅耕反前弥勒上生兜率天经已释经从木作枨非也)。
　　兔猫(上土固反考声狐兔也说文云兽名也象踞后点象其尾形免头与[奐-大+比]头同故从[奐-大+比]省下夗包反或作猫顾野王云猫似虎而小人家畜养以捕鼠也文字典说从犬苗声)。
　　苦歰(下森戢反说文歰不滑也从雨比上二到下二正经作涩俗字)。
　　所螫(下声只反说文螫虫行毒也从虫赦声也)。
　　揵锤(上件焉反下直追反梵语也)。
　　十[呿*ㄗ](羌迦反梵语也)。
　　[弁/土]秽(分问反说文云弃除也从廾推[卄/┴/(┴*〡*┴)/〡]弃米会意字也[弁/土]古文也)。

　　一切经音义卷第三十二


　　一切经音义卷第三十三

　　　　翻经沙门慧琳撰
　　大乘造像功德经二卷　慧琳
　　六度集经八卷　玄应
　　太子须大拏经一卷　玄应
　　九色鹿经一卷　慧琳
　　菩萨睒子经一卷　玄应
　　睒子经一卷　慧琳
　　太子墓魄经一卷　玄应
　　太子沐魄经一卷　慧琳
　　无字宝箧经一卷　慧琳
　　大乘离文字经一卷　慧琳
　　大乘遍照光明经一卷　无
　　老女人经一卷　慧琳
　　老母经一卷　慧琳
　　老母六英经一卷　慧琳
　　德护长者经一卷　玄应
　　月光童子经一卷　玄应
　　申日儿经一卷　慧琳
　　长者子制经一卷　慧琳
　　菩萨逝经一卷　慧琳
　　逝童子经一卷　慧琳
　　文殊问菩提经一卷　慧琳
　　伽耶山顶经一卷　慧琳
　　象头精舍经一卷　慧琳
　　大乘伽耶山顶经一卷　慧琳
　　犊子经一卷　慧琳
　　乳光佛经一卷　慧琳
　　无垢贤女经一卷　慧琳
　　腹中女听经一卷　慧琳
　　未曾有经一卷　慧琳
　　甚希有经一卷　慧琳
　　转女身经一卷　慧琳
　　无上依经二卷　慧琳
　　决定总持经一卷　慧琳
　　谤佛经一卷　慧琳
　　宝积三昧经一卷　慧琳
　　右三十五经四十四卷同此卷音。

　　佛说大乘造像功德经上卷

　　　　慧琳音
　　殒坠(上筠菌反下椎类反声类云[(餐-食)-又+員]没也陨坠落也孔注尚书云若坠[涳-工+((嘹-口)-(日/小))]泉也说文从歹员声或从阜作陨不取歹音残坠文字典说云坠从高落下也从阜遂省声[隊-(阿-可)]音遂或作队也)。
　　黯如(上鸭槛反王肃注家语云黯黑貌也说文黯[涳-工+((嘹-口)-(日/小))]黑貌也从黑音声也)。
　　瞬顷(上输闰反吕氏春秋云万世犹一瞬者是也说文瞬谓开阖目数摇也从目舜声或从寅作瞚)。
　　旭日(上吁玉反毛诗传曰旭谓日始出大昕之时也说文旭日且出貌也从日九声)。
　　缤纷(上匹宾反下忿文反前弥勒下生成佛经已释讫也)。
　　云[目*壹](下繄计反尔推云阴而风为壹也毛诗云日有曀是也说文从日壹声繄音[目*壹]兮反)。

　　下卷

　　绘饰(上回外反孔注尚书云绘者会五彩绣也郑注论语云绘画文也说文从糸会声经从贵作缋音逵位反织余丝也非经义也下升织反考声云装饰也文字典说云修饰也从饲巾声饲音似也)。
　　盲眇(上莫耕反说文目无眸子曰盲从目亡声眸音牟下绵小反周易曰眇能视不足以与明也说文目小也从目少声也)。
　　聋聩(上禄东反左传云耳不听五声之和为聋苍颉篇云聋谓耳不闻也说文亦无闻也从耳龙声下顽怪反国语云聋聩不可使听也贾注云生聋曰聩文字典说从耳贵声也)。
　　喎斜(上苦乖反又音夸考声云喎曰偏戾也说文从口呙声也呙音[宋-木+原]也)。
　　皴歰(上七旬反埤苍云皴[片*皮]也郭注山海经云皵谓皮皴也古今正字从皮俊省声下参立反前乐璎珞庄严经已释)。
　　瘤瘿(上音留顾野王云廇谓肿结不溃散也列女传云齐有宿瘤女是也下璎郢反说文颈肿也并从疒留婴皆声)。
　　伛偻(上纡禹反下力主反前大威灯光仙人问疑经已释)。
　　斑驳(上八蛮反下邦邈反汉书云白黑合杂谓之驳说文驳不纯色也从马爻声爻音效交反经从交作驳俗字也)。
　　癵跛(上劣袁反声类云癵病也考声云手足病也说文从疒脔声下波可反考声跛蹇也说文行不正也从足从波省声)。
　　佣长(上宠龙反毛诗传曰佣均也郭注尔雅云佣谓齐等也说文庸均直也从人庸声)。
　　癀疟(上获光反考声云癀病也下仰略反周礼秋时有疟寒疾也月令云寒热不节人多疟疾文字典说云虐寒热疾也从疒从虐虐亦疟也)。
　　废瘕(上甫吠反郑注礼记云废谓废于人事也说文废固疾也从疒发声下赫加反郑笺毛诗云瘕病也郭注山海经云瘕肺病也说文从疒假声也)。
　　痿躄(上委归反郑注礼记云痿黄病苍颉篇云痿不能行也说文痹也从疒委声或从歹作[(餐-食)-又+委]歹音残下并亦反顾野王云躄谓足偏枯不能行也说文躄谓人不能行也从足辟声考声或从止作[辟/止]亦通也)。
　　迸石(上擘孟反埤苍云迸散走也说文迸散也从辵并声也辵音丑略反考声从足作跰亦同用也)。
　　顽钝(上五关反下豚嫩反左传云心不测德义之经曰顽广雅云顽亦钝也苍颉篇云钝顽也淮南子云钝识见闇浊也说文顽从页元声钝从金屯声也)。

　　六度集经第一卷

　　　　玄应音
　　众祐(干救反世尊号也言有众德自祐也祐犹助也梵言婆伽婆正言薄伽梵也)。
　　疮瘳(敕流反尚书王翌日乃瘳瘳犹差也愈也)。
　　贫寠(瞿矩反诗云终寠且贫传曰寠者无礼也字书寠空也三苍无财备礼曰寠)。
　　鳣鱼(古今[魚*厘]同知连反大黄鱼也口在颔下大者长二三丈也)。
　　沟港(古项反谓须陀洹也此言入流或言至流今言沟港者取其流水处也)。
　　频来(此应误宜作顿来也)。
　　侻忆(他活反广疋侻可也)。
　　窠薮(声类作薖同口和反字书窠巢也经文作[雨/果]误也)。
　　德韬(土劳反韬藏也说文剑衣也)。
　　毒鸩(下除禁反大如雕紫绿色长颈赤喙食蛇其羽以画酒饮之即死也)。
　　蕃屏(府袁反苍颉篇蕃蔽也屏墙也藩蓠也周礼九州之外为藩国)。
　　灼热(之若反广疋灼热也灼灼明也)。

　　第二卷

　　遁迈(又作遁同徒顿反广雅遁避也遁去也说文遁迁也亦退还也隐也下莫介反广雅迈往也说文远行也)。
　　无恙(余向反尔雅恙忧也郭璞曰今人谓无恙无忧也)。
　　噢咿(于六反下于只反埤苍内悲也亦痛念之声经文作哊喐二形非也)。
　　[口*戒]言(呼戒反韵集云[口*戒]呵也苍颉篇云训诂作款恚声也通俗文作[言*希]大语也犹[口*戒]咄唤[口*戒]皆是也)。
　　毙鬼(说文亦弊字同脾世反弊仆也顿也断也)。
　　非跖(之石反说文足下也今皆作跖)。
　　聒耳(公活反欢聒也苍颉篇扰乱耳孔也广雅云聒惊也)。
　　鞅掌(于两反诗云王事鞅掌传曰失容也笺云鞅荷也谓捧之也负荷捧持也趍走失遽失容仪也)。
　　诀辞(古穴反通俗文与死者别谓之诀字略云诀绝也)。
　　德徽(虚归反尔雅徽善也尚书慎徽五典王肃曰徽美也)。
