<!-- { "loadSidebar": true } -->
　　坚鞕(下额幸反考声云鞕犹坚也文字典说云坚牢也从革更声经从石作硬俗字)。
　　[尚*殳]触(上宅行反字书云[尚*殳]犹橦也考声亦橦也或从亭作楟亦从攴作[敲-高+亭]经从木作枨误也)。
　　[尚*殳]残(六中反)。

　　生经第一卷

　　　　玄应撰
　　锒铛(上力当反下都唐反说文银铛镇也汉书以铁银铛是也经文作[打-丁+良]当非体也)。
　　淑女(诗六反诗云窈窕淑女传曰淑美也淑善也)。
　　震越(梵言也此译云衣服也)。
　　道谊(今作义同宜寄反礼记谊者宜也制事宜也谊善也善义理也)。
　　诃谴(去战反说文谪问也广雅谴责也怒也诃谓诘问也说文诃大言而怒也谪音文革反)。
　　睢叫(许隹反说文仰目貌也声类云睢[目*矍]大视谓张目叫呼也[目*矍]音况缚反)。
　　捼彼(奴和奴回二反说文捼摧也又亦两手相切也)。
　　调譺(鱼戒反广雅譺调也谓相啁也苍颉篇譺欺也通俗文大调曰譺是也)。
　　诱訹(余首反诱教也引也相劝也下私律反说文訹诱也广雅訹谀也经文作恤忧也恤非此义谀音私酉反)。
　　薨殒(呼弘反广雅薨亡也殒殁也诸侯曰薨也薨死也)。
　　酷令(空[卄/馬]反说文酷急也苦之甚也暴虐也白虎通曰酷者极也教令穷极也)。
　　习忕(又作[怡-台+曳]翼世反字林[怡-台+曳]习也苍颉篇[怡-台+曳]字明也尔雅狂复也郭璞曰狃[怡-台+犬]复为也)。
　　俘囚(妨愚反尚书俘厥宝玉孔安国曰俘取也)。
　　奔急(又作奔[馬*賁]二形同补门反奔亦走也)。
　　呜噈(古文作鼁同子六子合二反声类噈亦呜也)。

　　第二卷

　　谆那(古文作訰同之闰反此译云碎未谓人名)。
　　鞕[革*冗](五更反下胡浪反风名也[革*冗]字未详所出相传音字耳)。
　　殟殙(于门于没二反下莫昆反声类欲死也说文暴无知也)。
　　蕱偈(所交反昧瘅丁贺反鞬陀纪言反谛[海-母+小]徒计反)。
　　铠翰(口赉反说文铠甲也下胡旦反周易白马翰如王弼曰鲜洁其马翰如也)。

　　第三卷

　　欢呼(古文作吅又作谊同虚袁反广雅谊坞也声类諠哗也諠声也惊呼也)。
　　翕眠(呼及反犹眨眼也翕合也亦敛也说文起也经文从目作[目*翕]书无此字眨音庄狭反)。
　　[木*雽]树(来于反诗云蔽芾其[木*虖]传曰[木*虖]恶木也大不中绳墨小不中规矩)。
　　蛊狐(上余者反说文狐祅兽鬼所乘有三德其色中和小前大后死必首丘也)。
　　拘翼(梵言憍尸迦是也此本应作翅后误作翼失其义也)。
　　权楈(古文谞同息与反通俗文多意谓之[怡-台+宁][捐-口+(口/└)]字林[怡-台+宁][捐-口+(口/└)]知也[怡-台+宁]音张吕反)。
　　廪贾(又作[稟-禾]同力甚反周礼廪人掌九谷之数郑玄曰三苍藏米曰廪)。
　　悯泣(眉陨反忧貌也左传悯悯然如农夫之望岁也)。

　　第四卷

　　牢船(示专反世本共鼓货狄作舟船黄帝二臣名也方言自关而西谓舟为船经文作船音胡江反舽舽船也舽音扶江反)。
　　姑伀(古胡反妇称夫之母曰姑姑在则曰君姑没则曰先姑下之匈反释名俗谓舅章为伀言是己所敬见之伀遽自齐肃也)。
　　踧踖(子六反下子亦反字林踧不进也一曰行平易也广雅踧[疏-(梳-木)+昔]畏敬也谓恭敬之貌也)。

　　第五卷

　　髡钳(口昆反下巨炎反说文髡剃也钳束铁在颈者也经文作[髟/甘]非也)。
　　触嬲(奴皎反谓嬲乱也案[疏-(梳-木)+(日/羽)]犹料也亦弄也)。
　　才哳(侧辖中辖二反啁哳鸟悲也离骚啁哳而悲鸣是也)。
　　搏踏(补莫反下又作[疏-(梳-木)+(日/羽)]同徒盍反搏手搏也[疏-(梳-木)+(日/羽)]足[疏-(梳-木)+戔]也)。
　　无系(古文继系二形同古帝反说文系洁束也亦相系嗣也)。
　　唉痾(于来反说文应声也苍颉篇笑[口*兮]也字书慢应也下又作痾同于何反[口*兮]音于礼反)。

　　义足经上卷

　　　　玄应撰
　　草葌(又作菅[菛@木]二形同古颜反声类葌兰也说文香草也)。
　　欲诋(又作呧同都礼反说文呧呵也苍颉篇呧欺也)。
　　遍徇(又作[彳*勻]同辞遵反尚书乃[彳*勻]师而誓孔安国曰[彳*勻]循也亦巡行也行走宣令曰徇说文行示曰徇尔雅徇遍也字从彳也)。
　　厄至(罂革反苍颉篇厄困也说文厄隘也凡遇灾难遭苦毒皆曰厄)。
　　鲜明(又作鲜同思钱反广雅鲜好也鲜亦善也)。
　　不挢(几小反说文挢擅也假诈也亦举手也尚书挢诬上帝孔安国曰托天以行罪国语其形挢诬贾逵曰非先王之法曰挢如诛无罪曰诬字从手今皆作矫也)。
　　著洿(一孤反字林浊水不流曰洿谓行潦之水也洿池也广雅洿深也浊也大曰潢小曰洿)。
　　劳来(说文作来同力代反尔雅劳来也郭璞曰相约来亦为劳也揵为舍人曰劳力极也来强事也广雅来谨也勤也诗云神所劳矣笺云劳来犹佑助也汉书劳来不怠也经文作俫非也)。
　　名[戒-廾+甬](古文恿[戈/甬]二形今勇同逾肿反勇谓果决也知死不避曰勇)。
　　恐慑(声类作[仁-二+聶]同止叶反广雅慑惧也字书失常也说文心服也)。
　　喑唶(于禁反下子夜反喑唶犹叹声也经文作咋壮曰士白二反咋然声也亦咋啮也)。
　　敛指(力冉反说文[僉*殳]收也尔雅[僉*殳]聚也经文作鈘误也)。
　　蹶地(居月居卫二反说文蹶僵也广雅僵仆也蹶走也亦行遽之貌也又跳也经文作蹴千六反说文蹴蹋也)。
　　伟风(千匪反说文伟奇也经文作卫胡愦反非体也)。
　　洞然(古文同迵二形同徒冻反谓洞彻也经文作烔徒东反烔热也烔非此义也)。

　　下卷

　　不据(据于反广雅据断也说文口手共有所作曰拮据也)。
　　鵙摩(公覛反人名也依鵙伯劳也)。
　　俞曰(翼珠反尚书帝曰俞往哉俞然也相然应也)。
　　晻忽(古文晻暗二形今作暗同于感反说文晻不明也广雅晻晻也晻宜也)。
　　迅去(私[門@壬]反尔雅迅疾也)。
　　彼暹(私薕反暹谓进取也)。
　　苦橐(古文[囗@石]同挞各反苍颉篇云囊之无底者也说文橐囊也亦衣也脊犎如橐因以名焉)。
　　鼓[鼻*皮](字宜作橐蒲戒反谓橐囊也锻家用吹火令炽者也经文作[鼻*皮]未详所出)。
　　蚱蜢(侧格反下莫绠反蚱蜢字书云淮南名田父也即蟾蝫也郭璞曰虾蟆类居陆地者也)。
　　蜕虫(阳会始锐二反说文蝉蛇所解皮也广雅复育蜕也字林蝉皮也)。
　　莫媟(相列反方言媟狎也郭璞曰相亲狎也媟方慢也)。
　　水盥(公缓反说文澡手也凡澡洒物皆曰盥不但手也)。
　　不嫫(莫奴反说文丑者也楚辞[莫/女]母姣而自好也姣音古夗反也)。
　　断毛(莫高反说文眉发之属也经文从马作[馬*毛]非也)。
　　称冤(古文作冤宛二形今作宛同于元反说文冤屈也广雅冤枉也冤曲也亦思念烦惌也)。

　　一切经音义卷第五十五


　　一切经音义卷第五十六

　　　　翻经沙门慧琳撰
　　音正法念经七十卷　玄应
　　佛本行集经六十卷　玄应
　　本事经七卷　慧琳
　　兴起行经两卷　玄应
　　业报差别经一卷　玄应
　　右五经一百四十卷同此卷音。

　　正法念经七十卷第一卷

　　[矛*贊]矛(字诂古文矛[矛*贊]二形今作[矛*?]同粗乱反[矛*贊]小[矛*贊]矛也矛或作鉾同莫俟反说文矛长二丈也经文作鋑[木*聚]二形又作牟并非体)。
　　鴳鸟(又作鷃同乌谏反鴳雀也一名鳸一名鸧鴳纂文云关中以鷃为烂堆是也)。

　　第二卷

　　恐吓(呼嫁反相恐也诗云及矛来吓笺云距也谓之吓方言作恐阋郭璞音呼隔反亦作恐吓亦言恐猲皆一义也猲音虚割反)。
　　恐凹(乌狭反字苑作凹陷也苍颉篇作[容/口]土垫也垫音丁念反)。
　　如罩(古文罩箌二形同竹挍反尔疋篧谓之罩郭璞曰捕鱼笼也篧音捉)。

　　第三卷

　　斗擞(又作薮同苏[足-口+夭]反言斗擞举也周成难字云斗擞[愨-心+豕][愨-心+束]也音都谷反下苏谷反经文作抖梀二形音同[抵-氏+豕]策皆非字体也)。
　　堙罗(古文垔[宋-木+(栗-木+土)]二形今作[土*因]同于仁反帝释象王名也经中或名[嘌-示+土]那婆或言伊罗钵多罗此译云香枼身长九由旬高三由旬其形相称也[嘌-示+土]乌贤反)。

　　第四卷

　　攫啄(九缚反说文攫[木*(丮-(舉-與)+干)]也苍颉篇攫搏也淮南子云兽穷则攫乌穷则啄是也[木*(丮-(舉-與)+干)]音居逆反)。
　　水獭(他曷他辖二反形如小犬水居食鱼者也经文作狚都达反獦狚兽也如狼赤首狚非此义獦音古曷反)。
　　激流(公的反谓流急也说文水文凝又邪疾急曰激也)。

　　第五卷

　　梯隥(丁邓反广雅隥履也隥仰也谓山路仰登也经文作僜非也)。
　　狗咬(又作[齒*堯]同五狡反说文咬啮也经文作骹昔交反膝骨也又作咬呼交反髐箭也二形并非此义)。
　　善挟(胡颊反尔疋挟藏也方言颊护也)。
　　掩面(于俨乌感二反广雅掩覆也亦藏也经文作唵一感反唵啖也埤苍唵哈也谓掌进食也唵非此义)。
　　排筒(埤苍作韛东观汉记因水作排王弼注书云橐囊也作橐同皮拜反所以冶家用炊火令炽者也)。

　　第六卷

　　射垛(徒果反射堋也经文作埵丁果反埵果也埵非令义明音朋也)。
　　镵刺(仕咸反说文镵锐也广雅镵谓之铍音普皮反)。

　　第八卷

　　耎枘(而兖反下乃困反字苑作暖柔脆也通俗文作枘再生也又作嫩近字也经文作濡又作[始/土]并非字体也)。
　　脚[病-丙+童](字诂今作尰同时肿反通俗文肿足曰[病-丙+童][病-丙+童]脚病也经文作踵非字体也)。
　　捩绳(力结反谓转捩也)。

　　第九卷

　　铁砧(又作椹[(甚-儿+人)*皮]二形同猪金反鈇砧也经文作鈂文心反函属也鈂非此义)。
　　铁锤(直危反广雅锤谓之权谓称锤也方言锤重也)。
　　铰刀(古卯反交刃刀也今亦谓之剪乃又谓剪马为铰刀释名云铰刀削刀皆随时用作名也)。
　　驱蹙(子六反蹙迫也催促也广雅急也经文作踧踧然避席也踧[疏-(梳-木)+昔]也踧非此义)。
