<!-- { "loadSidebar": true } -->
　　庵没罗(旧言庵摩亦作阿摩勒皆讹也叶如小枣果如胡桃味酸而且苦粗堪入药分)。
　　主宰(祖待反礼记宰夫为献主谓主膳食之官也)。
　　擅立(市战反广疋擅专也专已自为之也)。
　　专已(之缘反专犹自是也专壹也任也)。

　　第三十四卷

　　屋宇(古文宇籀文[序-予+禹]同子甫反说文宇屋边担也释名云宇羽也如鸟翼自覆也于国则四垂为宇也)。
　　人擒(又作鈘[打-丁+禁]二形释名作[金*禽]同巨金反擒急持也)。
　　捶挞(又作棰同之蕊反下古文[幸*ㄆ]同他达广疋埵挞击也)。
　　疆界(居良反疆境也亦垂也尔疋疆垂也疆场在外垂也)。
　　模放(又作摹同莫胡反尔疋模法也谓规形曰摸亦掩取象也)。

　　第三十五卷

　　评论(皮柄反字书评订也订平议也订音唐顶反)。
　　为挫(祖卧反说文挫摧也谓折其锋也挫折也)。
　　匈襟(居吟反说文襟衽也声类云交领者也)。

　　第三十六卷(本无音)


　　第三十七卷

　　耶舍(此云誉谓名誉)。
　　苏陀夷(旧言须陀耶此云共起也)。
　　大生主(旧言摩诃波阇翻为大爱道者是也)。
　　迄今(虚讫反尔疋迄至今也)。
　　无乏(扶法反暂无名乏乏阙少也反可为正反正为乏字意也)。

　　第三十八卷

　　婆雌子部(婆音蒲贺反此云犊子部旧名跋私弗多罗上古仙人名跋私其母是此仙人种故姓跋私有罗汉是此女人子从母作名说一切有部中出也)。
　　矩摩逻多(俱禹反亦作鸠摩此云童首谓诸童子中为上首)。
　　嗢多罗僧(乌没反旧言郁多罗亦云郁多罗此云上著衣此谓常著衣中最在上也)。
　　乔答弥(旧言乔昙弥或作瞿夷讹也此云女十二游经云明女)。
　　博戏(古文簿同补莫反方言博或谓之棋说文簿[尸@句]戏也六箸十二棋古者乌胄作簿亦箸名)。
　　[竺-二+(幸*匊)]糱(鱼列反说文牙米也谓溃谷麦等生芽者也)。
　　酝酿(于问反下如亮反说文酝作酒曰酿酒母也酿投也)。

　　第三十九卷

　　谤讟(徒木反左传民无谤讟杜预曰讟诽也广疋讟恶也方言讟痛)。
　　深[億-音+幵](古文作[塞-土+心][這-言+侃]二形籀文作[保/言]今作愆同去连反说文[億-音+幵]过也失也)。

　　第四十卷

　　山泽(直格反水聚曰泽释名云兖州人谓泽为掌言水停处如掌中也)。

　　第四十一卷

　　媒媾(孤候反白虎通曰媾厚也重婚曰媾也)。
　　无辜(古胡反尔疋辜罪也)。
　　[捩-犬+乙]捥(又作槅同于责反说文[捩-犬+乙]把也盈手曰[捩-犬+乙]广疋[捩-犬+乙]持也史记[捩-犬+乙]捥以言是也)。
　　用畅(敕亮反广疋畅达也明也)。
　　挥刀(许归反说文挥奋也振讯)。
　　吸水(古文噏歙二形同义及反广疋吸饮也气息引入也)。

　　第四十二卷

　　咒诅(又作祝说文作酬同之授反酬诅也下古文[禾*(虎-儿+豆)]同侧据反释名云祝属也以善恶之辞相属著也诅阻也谓使人行事阻限于言也)。

　　第四十三卷

　　迦栗沙钵拏(又作迦理沙般拏拏音女家反钵拏此云铜钱十六钵拏为一迦利沙钵拏)。
　　陋讷(古文呐冋奴骨反陋丑猥也亦小也讷迟钝也说文云讷难也)。
　　室利鞠多(此云吉祥护旧言尸利鞠多讹也)。

　　第四十四卷

　　梅怛丽药(都达反此云慈即旧云慈氏者也慈有二因缘一值慈佛发心二初慈心三昧因以名焉言弥勒或云梅低[利/(尒-小+(恭-共))]益讹也)。
　　罕闻(呼旱反罕希也尔疋希寡鲜罕也字从于冈也)。

　　第四十五卷

　　拘抧罗鸟(居尔反或作拘耆罗此云好声鸟也)。

　　第四十六卷

　　客馆(又作馆同古玩反客舍也周礼五十里有馆有委积以待朝聘之客也)。

　　第四十七

　　两相外道　瞿缚迦。
　　那地迦城(此云鸣或云河主城名也郡市迦林此云粗布袋林名也)。
　　蓝博迦经(此言动作经也)。

　　第四十八卷

　　珊若婆病(桑干反此云废风病一发不起者)。
　　宝玩(古文玩同五唤反字林玩弄也广疋玩好也)。

　　第四十九第五十(先不音)


　　第五十一卷

　　愚戆(都绛反说文愚痴也戆愚钝也)。
　　于块(古文[凵@士]同苦对反[凵@士]结土也土块也)。
　　愚蒙(又作朦同莫公反蒙谓覆不明也闇昧无知也)。

　　第五十二卷

　　名鉴(又作鉴同古镵反广疋鉴照耀也鉴所以察形也)。
　　诡设(居毁反诈不实也亦相欺)。
　　夸诞(苦华反下徒亶反通俗文自矜曰夸谥法曰华而无实曰夸诞谩也欺也不实也大也)。

　　第五十三卷

　　憩无(又作憩苍颉篇作憩同袪例反尔疋憩息也)。
　　钻燧(又作鐆同辞醉反火母也论语钻燧改火是也世本造火者燧人因以名也)。
　　摩建地迦契经。
　　波涛(徒劳反三苍大波为涛也)。
　　伺求(湒慈先吏二反字林伺候也伺察也)。

　　第五十四卷

　　熙怡(虚之反与之反说文熙怡和悦也方言怡喜也湘潭之间曰粉熙或云熙怡也)。
　　耽话(籀文作譮古文作舙诖二形同胡快反声类云话讹言也广疋话调也调谓戏也)。
　　很戾(胡恳反下力计反很违也戾曲也字从彳艮声)。
　　狻猊(先桓反下五奚反即师子也出西域尔疋狻猊如虦猫食虎豹穆天子传狻猊日走五百里是也虦音土板反)。
　　眵垢(充尸反说文[蔑-戍+(戒-廾+目)]兜眵[蔑-戍+(戒-廾+目)]音莫结反)。
　　齘齿(下界反说文齿相切也三苍鸣齿也)。
　　身矬(才戈反广疋矬短也通俗文侏儒曰矬也)。
　　夸炫(古文眩炫二形同故胡面公县二反说文炫行且卖也)。
　　殉名(辞俊反苍颉篇殉求也广疋殉营也)。
　　抆拭(武粉反下舒翼反广疋[打-丁+(改-己)]拭也振也尔疋拭清也言抆拭所以为清洁也)。

　　第五十五卷

　　侮蔑(古文侮同亡府反广疋侮轻也说文侮[仁-二+易]也谓轻[仁-二+易]也)。

　　第五十六卷(先不音)


　　第五十七卷

　　俱祉罗(敕里反旧言摩诃俱絺罗此云大膝膝骨大故也即舍利子舅张爪梵志)。

　　第五十八卷

　　屏气(俾领反屏蔽也隐也藏也)。
　　胁尊者(虚业反即付法藏中波奢比丘常坐者也此人曾誓胁不著地因以名焉)。

　　第五十九卷

　　规度(又作规同九吹反下徒各反规求也计也规模也世本倕作规矩规圆矩方字从夫见言文夫之见必合规炬是也)。
　　洄澓(胡瑰反下扶福反三苍洄水转也澓亦回水深也)。
　　狎恶(古文[虎-儿+甲]同胡甲反狎近也广雅狎习也谓近而狎之习而行之也)。
　　薄矩罗(俱禹反旧言薄俱罗此云善容持一不杀戒得五不[(餐-食)-又+人]者也)。
　　涎洟(诸书作[盜-皿][泳-永+羨]唌四形同详延反字林慕欲口液也亦小儿唾也)。
　　斑驳(又作办同补蛮反苍颉篇斑文也杂色为斑也)。
　　[犛-牛+文]黯(力奚反下于斩反通俗文斑黑谓之[犛-牛+文]黯)。
　　笑睇(徒计反纂文顾视曰睇睇亦倾视也礼记不敢睇视是也)。
　　憺怕(徒槛反下匹白反说文憺安也怕静也又亦无为自得)。

　　第六十卷

　　橐囊(埤苍作韛东观汉记作排同皮拜反今冶家用吹火令炽者也)。
　　剩辩(食证反剩犹因也)。
　　胫踝(古文胫同胡定反字林脚胻也释名胫一寻似林反小疋云四尺为仞曰寻倍寻曰常方言寻长也)。
　　唯局(衢玉反小疋[尸@句]近也尔疋局分也部分也字从口句在尺下)。

　　第六十一(先不音)


　　第六十二卷

　　可厕(测冀反广疋厕间也苍颉篇厕次也杂也)沃揭罗长者。

　　第六十三第六十四第六十五(先不音)


　　第六十六卷

　　嗢达洛迦曷逻摩(此云极喜也)。
　　考量(枯老反考谓质核之也考挍也)。

　　第六十七卷

　　魑魅(又作离螭二形同敕知反下又作[魅-未+勿]魅二形同莫冀反说文老物精也通俗文山泽怪谓之魑魅)。
　　冲虚(说文作盅同除隆反字书冲虚也中也)。

　　第六十八卷

　　自刎(古文歾同亡粉反字略云断首曰刎刎割也通俗文自刻曰刎也)。
　　庸愚(臾钟反庸谓常愚短者也)。

　　第六十九卷

　　尊云戍拏(奴加反)。
　　巨富(其吕反小疋巨大也方言齐鲁之间谓大为巨也)。
　　戍那　匪宜(趺斐反诗云匪来贸丝传曰匪非也)。
　　傅药(方务反附也谓涂附也方言凡饮药而毒刺是也)。
　　萌芽(古文[印-ㄗ+民]同麦耕反广疋萌始也萌亦冥昧貌也)。

　　第七十卷

　　眇然(亡绍及眇眇远也亦深大也)。
　　稽迟(古奚反说文留止曰稽也)。

　　第七十一第七十二(并不音)


　　第七十三卷

　　朅地罗(去谒反旧言佉陀罗木名也)。

　　第七十四卷

　　孳产(子思反方言东楚之间凡人产乳而双产谓之厘孳下所限反生其种曰产说文产生也)。
　　朝贡(古弄反贡荐也广疋贡上也)。

　　第七十五卷

　　贸易(莫候反小疋云贸交易也三苍贸换易也)。
　　摈黜(又作绌同耻律反广疋黜去也亦放也退也)。
　　骁健(古尧反广疋骁亦健也勇急也说文良马骏勇)。
　　怀孕(古文[月*黽]同移证反含实曰孕三苍孕怀子也广疋孕娠也字从子从乃说文正作褢音怀)。

　　第七十六卷

　　火蝩(之容反今江北通谓螽蝗之类曰蝩亦日[敲-高+箕]蝩一名螽蟴一名蚣蝑俗作春黍蚣音思容反蝑音思与反)。
　　逝多(时制反此云战胜是胜俱萨罗国波斯匿王之子也太子诞生之曰王破贼军内官闻奏因以名也旧云祇陀或移多)。

　　第七十七(先不音)


　　第七十八卷

　　娆乱(三苍乃了反娆扰也弄也谓娆乱戏弄也)。

　　第七十九卷

　　砂碛(七亦反水中沙滩也说文渚水有石曰碛滩音土丹反)。

　　第八十卷

　　奢侈(冒是反侈亦奢泰也)。
　　痆斯(女黠反国名也旧言波罗柰国也)。
　　仆隶(蒲卜反下力计反广疋僮仆役使也仆附也附从于人周礼男子入于罪[隸-木+上]郑众曰[隸-木+上]奴也贱也役也)。
　　求晴(又作腥[女*星]二形同自盈反声类云雨止曰晴晴亦精明也)。

　　一切经音义卷第七十一


　　一切经音义卷第七十二

