<!-- { "loadSidebar": true } -->
  大周刊定众经目录
　　唐 明佺等撰



　　大周刊定众经目录序

　　　　大唐天后敕佛授记寺沙门明佺等撰
　　窃以。真谛俗谛。藉文字而方显。正法像法。由护持而获存。所以得万劫流通四生利益。我大周天策金轮圣神皇帝陛下。道著恒劫。位邻上忍。乘本愿而下生。演大悲而广济。金轮腾转。化偃四洲。宝马飞行。声覃八表。莫不齐之以五戒十善。运之以三乘六度。帝王能事。毕践无遗。菩萨法门。周行莫怠。绍隆之意。与金刚而等坚。弘誓之心。共虚空而比大。圣情以教为悟本。法是佛师。出苦海之津梁。导迷涂之眼目。务欲令疑伪不杂住持可久。乃下明制。普令详择。存其正经。去其伪本。谨按梁朝释僧皎释僧祐释宝唱。隋朝僧法经等所撰一切经目录。隋朝翻经学士费长房所撰开皇三宝录。唐朝僧道宣所撰内典录等。已编入正目。大小乘经律论。并贤圣集传。合二千一百四十六部。六千二百三十五卷。其后唐朝至圣朝。新译经论。及有虽是前代旧翻而未经入目。并虽已入目。而错注疑伪。审共详挍。事须改正者。前后三件。大小乘经律论。合一千四百七十部。二千四百六卷。悉依明旨。咸编正目。今新入正目。及旧入正目。大小乘经律论。并贤圣集传。都合三千六百一十六部。八千六百四十一卷。其间有名阙本。有本失译。见行入藏。及翻译单重。三藏不同。两乘各异。并备出条件。撰为目录。合一十四卷。号之曰大周刊定众经目录。其伪经既不是正经。伪目岂同于正目。编之卷次。窃将未允。然恐须明示远近。故别为一轴传写焉。
　　大小乘经律论。及贤圣集传。合三千六百一十六部。八千六百四十一卷。其见定入藏流行部卷。不在此数。　　·大乘单译经目　卷第一(二百八十三部五百二十五卷)
　　·大乘重译经目之一　卷第二(一百八十部一千三百九十卷)
　　·大乘重译经目之二　卷第三(一百六十八部三百三十八卷)
　　·大乘重译经目之三　卷第四(一百八十部四百二十一卷)
　　·大乘重译经目之四　卷第五(一百六十八部三百六十五卷)
　　·大乘律大乘论目　卷第六(一百五十二部七百一十六卷)
　　·小乘单译经目　卷第七(三百二十三部四百一十九卷)
　　·小乘重译经目之一　卷第八(三百七十七部八百四十六卷)
　　·小乘重译经目之二　卷第九(二百七十九部三百八十一卷)
　　·小乘律论贤圣集传　卷第十(一百九十四部一千三百四十一卷)
　　·大小乘失译经目　卷第十一(四百二十四部六百三十六卷)
　　·大小乘阙本经目　卷第十二(八百八十八部一千二百六十三卷)
　　·见定入藏流行目上　卷第十三
　　·见定入藏流行目下　卷第十四


　　大周刊定众经目录卷第一


　　大乘单译经目(二百八十三部五百二十五卷)

　　·佛印三昧经一卷
　　右后汉代安世高译。出长房录。
　　·卒逢贼结带咒经一卷
　　右后汉代安世高译。出长房录。
　　·咒贼经一卷(一名除辟贼害咒)
　　右后汉代安世高译。出长房录。
　　·十四意经一卷
　　右后汉代安世高译出僧祐录。
　　·宝积三昧文殊问法身经一卷(一名惟日宝积三昧文殊师利问法身经六纸)
　　右后汉代安世高译。出长房录。
　　·明度五十校计经一部二卷(一名五十校计经四十四纸)
　　右后汉元嘉年安世高译。出长房录。
　　·四百三昧名经一卷
　　右后汉代安世高译。出长房录。
　　·莲花女经一卷
　　右后汉代安世高译。出长房录。
　　·大乘方等要慧经一卷(一纸)
　　右后汉代安世高译。出长房录。
　　·人本欲生经一卷
　　右后汉桓帝永寿二年安世高译。出长房录。
　　·迦叶结经一卷(九纸)
　　右后汉代安世高译。出长房录。
　　·文殊师利问菩萨经一卷(一名问署经二十纸)
　　右后汉代灵帝支谶译。出长房录。
　　·光明三昧经一卷
　　右后汉代支楼迦谶译。出长房录。
　　·内六波罗蜜经一卷
　　右后汉代灵帝清信士严佛调译。出长房录。
　　·摩诃精进经一卷(一名大精进经)
　　右魏文帝代支谦译。出长房录。
　　·陀罗尼句经一卷
　　右魏代支谦译。出长房录。
　　·鹿子经一卷
　　右吴建兴年支谦译。出长房录。
　　·金刚三昧本性清净不坏不灭经一卷(一名金刚清净经八纸)
　　右吴建兴年支谦译。出达摩郁多罗录。
　　·华积陀罗尼经一卷(三纸)
　　右吴建兴年支谦译。出宝唱录。
　　·十二门大方等经一卷
　　右吴黄武年支谦译。出长房录。
　　·九色鹿经一卷(三纸)
　　右吴代支谦译。出达摩郁多罗录。
　　·佛从上所行三十偈经一卷(或无经字)
　　右吴黄武年支谦译。出长房录。
　　·菩萨生地经一卷(一名差摩竭经九纸)
　　右吴黄武年支谦译。出长房录。
　　·出家功德经一卷(六纸)
　　右吴时支谦译。出长房录。
　　·出家功德经一卷(二纸)
　　·文殊师利菩萨经一卷
　　右西晋代竺法护译。出长房录。
　　·三归五戒神王名经一卷
　　右道安云西晋代法护译。出僧祐录。
　　·十方佛名功德经一卷
　　右西晋竺法护译。出长房录。
　　·十方佛名经一卷
　　右西晋竺法护译。出长房录。
　　·慈仁问八十种好经一卷(或直云八十种好经)
　　右西晋竺法护译。出长房录。
　　·菩萨三十二相经一卷(一云三十二相因缘经)
　　右西晋竺法护译。出长房录。
　　·严净定经一卷(一名序世经)
　　右晋代竺法护译。出长房录。
　　·宝施女经一卷(一名须摩提法律三昧经)
　　右晋代竺法护译。出长房录。
　　·金益长者子经一卷
　　右西晋代竺法护译。出长房录。
　　·离垢盖经一卷
　　右西晋代竺法护译。出长房录。
　　·慧明经一卷
　　右西晋代竺法护译。出长房录。
　　·心明经一卷(三纸一名心明女梵志妇饭汁施经)
　　右西晋竺法护译。出达摩郁多罗录。
　　·幻士仁贤经一卷(十八纸)
　　右西晋代竺法护译。出长房录。
　　·等目菩萨所问三昧经一部三卷(或二卷一名普贤菩萨定意经六十三纸)
　　右西晋竺法护译。出内典录。
　　·菩萨梦经一部二卷(四十纸)
　　右西晋大安年竺法护译。出达摩郁多罗录。
　　·众祐经一卷
　　右晋代竺法护译。出长房录。
　　·十等藏经一卷(一名三转月明经)
　　右晋代竺法护译。出长房录。
　　·密迹金刚力士经一部五卷(或八卷一百三十二纸)
　　右晋太康元年竺法护译。出内典录。
　　·决道俗经一卷
　　右晋代竺法护译。出长房录。
　　·殖众德本经一卷
　　右晋代竺法护译。出长房录。
　　·魔逆经一卷(二十二纸初出)
　　右西晋太康年竺法护译。出长房录。
　　·弥勒菩萨所问本愿经一卷(一名弥勒菩萨本愿经一名弥勒菩萨难经九纸)
　　右西晋代竺法护译。出内典录。
　　·日明经一卷(三纸)
　　右西晋代竺法护译。
　　·弥勒为女身经一卷(一名弥勒菩萨为女身经)
　　右西晋代竺法护译。出长房录。
　　·济诸方等学经一卷(十四纸)
　　右西晋代竺法护译。出长房录。
　　·杂咒经一部三卷
　　右西晋代竺法护译。出长房录。
　　·猛施经一卷(一名猛施道经)
　　右西晋代竺法护译。出长房录。
　　·阿惟越致遮经一部三卷(或四卷或名阿惟越致经或名不退转法轮经七十七纸)
　　右西晋太康年沙门竺法护译。出长房录。
　　·决定总持经一卷(十纸一名决定总经一名决总持经)
　　右西晋代竺法护译。出长房录。
　　·灭十方冥经一卷(初出一本无灭字六纸)
　　右西晋代光熙元年竺法护译。出长房录。
　　·鹿母经一卷(四纸)
　　右西晋代竺法护译。出长房录。
　　·八阳神咒经一卷(一名八阳经三纸)
　　右西晋代竺法护译。出长房录。
　　·定意三昧经一卷
　　右道安云。晋代竺法护译。出僧祐录。
　　·五十三佛名除罪经一卷(出药王药上如来藏经)
　　右道安云吴代竺法护译。出僧祐录。
　　·出要经一部二十卷
　　右道安云晋代竺法护译。出僧祐录。
　　·师子月佛本生经一卷(七纸)
　　右西晋代惠帝太安年竺法护译。出达摩郁多罗录。
　　·有称十方佛名得多福经一卷
　　右道安云。西晋代竺法护所出。见僧祐录。
　　·十方佛名灭罪经一卷
　　右道安云。西晋代竺法护译。出僧祐录。
　　·德内丰严王佛名经一卷
　　右道安云。西晋代竺法护译出。见僧祐录。
　　·功德宝光菩萨问护持经一卷
　　右道安云西晋代竺法护出。见僧祐录。
　　·菩萨十住行道品经一卷
　　右道安云。西晋代竺法护出。见僧祐录。
　　·华严净经一卷
　　右道安云。西晋代竺法护出。见僧祐录。
　　·浮木譬喻经一卷
　　右道安云。西晋代竺法护出。见僧祐录。
　　·陀罗尼偈经一卷
　　右道安云。西晋代竺法护出。见僧祐录。
　　·目连上净居天经一卷(一本无天字出本行)
　　右西晋代竺法护译。出长房录。
　　·普首童真经一卷
　　右西晋代竺法护译。出长房录。
　　·大光明菩萨百四十愿经一卷
　　右西晋惠帝太康年聂道真译。出长房录。
　　·寂音菩萨愿经一卷
　　右西晋惠帝代聂道真译。出长房录。
　　·三曼陀颰陀罗菩萨经一卷(八纸)
　　右西晋惠帝代元康年聂道真译。出长房录。
　　·菩萨苦行经一卷
　　右西晋惠帝大康年聂道真译。出长房录。
　　·菩萨呵睡眠经一卷
　　右西晋惠帝代太康年聂道真译。出长房录。
　　·异出菩萨本起经一卷(或无起字)
　　右西晋惠帝代聂道真译。出长房录。
　　·菩萨呵家过经一卷
　　右西晋惠帝代太康年聂道真译。出长房录。
　　·菩萨如意神通经一卷
　　右西晋惠帝代聂道真译。出长房录。
　　·菩萨求五目法经一卷
　　右西晋惠帝代聂道真译。出长房录。
　　·菩萨道行六法经一卷
　　右西晋惠帝代聂道真译。出长房录。
　　·菩萨初地经一卷
　　右西晋代聂道真译。出长房录。
　　·菩萨十道地经一卷
　　右西晋代聂道真译。出长房录。
　　·波斯匿王欲伐鸯掘魔罗经一卷
　　右西晋代聂道真译。出长房录。
