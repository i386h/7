<!-- { "loadSidebar": true } -->
　　右二十一部。合三十四卷。太学博士江泌女。小而出家名僧法。年八九岁。有时静坐闭目。诵出前经。杨州道俗咸称神授。长房云。验于经论斯理皎然。是宿习来非关神授。且据外典夫子有云。生而知者圣。学而知者次。此局谈今生昧于过往耳。若不尔者何以得辩内外贤圣浅深过现乎。故高僧传云。释昙谛者。俗姓康氏。其先康居人。汉灵帝时移附中国。献帝末乱。移止吴兴。谛父彤尝为冀州别驾。母黄氏昼眠。梦见一僧。呼为母寄一麈尾并铁镂书镇。黄氏既眠觉见二物具存。私密异之。因而怀孕生谛。谛年五岁。母以麈尾等示之。谛曰秦王所饷。母曰。汝置何处。答曰。不忆。至年十岁出家。学不从师悟自天发。此即其事。后随父之樊邓。遇见关中僧[契-大+石]道人。忽然唤[契-大+石]曰。童子何以呼宿士名。谛曰。阿上本是谛沙弥。曾为众僧采菜。被野猪伤不觉失声。今何忘耶。然僧[契-大+石]经为弘觉法师弟子。为僧采菜被野猪所伤。[契-大+石]初不忆。此乃诣谛父。谛父具说谛生本末。并示[契-大+石]书镇麈尾等。[契-大+石]乃悟而泣曰。即[契-大+石]先师弘觉法师也。师经。为姚苌讲法华。贫道为都讲。姚苌饷师二物。今遂在此。追计弘觉舍命。正是寄物之日。伤忆采菜之事。弥增悲悼。谛后游览内外遇物斯记。晚入吴虎丘山寺。讲礼易春秋各七遍。法华大品维摩各十五遍。又善属文。有集六卷盛行于世。年六十余终。宋元嘉末年也。房曰。弘觉法师弟子僧[契-大+石]。师徒匠导名重三秦。什物三衣亦复何限。唯书镇麈尾保惜在怀。及移识托生。此之二物遂得同往。神外质碍之像尚得相随。况心内虑知之法。而不忆念。所以镜莹转明。刃砥弥利。渧聚为海。尘积成山。世世习而逾增。生生学而益广。近匹初始之月。终至十五团圆。舍人还受人。即是次生事忆而弗忘。其神功乎。闭目静思。自是女人情弱。暗诵相续。岂非前身时讽。而论神授。何乃愚瞽昧智慧之道乎。
　　·高王观世音经一卷
　　右北齐代有囚。罪当极法。梦见圣僧口授其经。至心诵念数盈千遍。临刑刀折。因遂免死。今高王经也。见齐书及高僧传琳法师辩正论。然其经体即法华经中称念观音皆蒙愿遂随类化诵救苦众生。
　　已上无译主经九十三部一百七卷。

　　大周刊定众经目录卷第七


　　大周刊定众经目录卷第八

　　　　大唐天后敕佛授记寺沙门明佺等撰

　　小乘重译经目卷之一(三百七十七部八百四十六卷)

　　·四十二章经一卷(初译六纸)
　　右后汉明帝代永平十年。迦叶摩腾共竺法兰于白马寺译。出长房录。
　　·四十二章经一卷(第二出)
　　右吴支谦译。与摩腾译者少异。
　　·四十二章经一卷(第三出)
　　右见长房录。
　　上三经同本别译。
　　·十二因缘观经一卷(第三出)
　　右后秦弘始年罗什译。出长房录。
　　·十二因缘经一卷(与汉代安世高译少异)
　　右西晋竺法护译。出长房录。
　　上二经同本别译。
　　·所欲致患经一卷
　　右西晋代竺法护译。出长房录。
　　·所欲致患经一卷(第二出)
　　右东晋耆多蜜译。出长房录。
　　上二经同本别译。
　　·摩登女经一卷(一名摩邓女经一名阿难为虫道女惑经三纸)
　　右后汉安世高译。出长房录。
　　·摩登女解形中六事经一卷(三纸)
　　右失译。出长房录。
　　上二经同本别译。
　　·罪业报应教化地狱经一卷(或云地狱报应经六纸)
　　右后汉代安世高译。出长房录。
　　·罪业报应经一卷(宝唱录云一名罪业报应教化地狱经)
　　右东晋孝武帝代沙门昙无兰译。出长房录。
　　上二经同本别译。
　　·阿难问事佛吉凶经一卷(僧祐录云或名阿难问经四纸)
　　右后汉代安世高译。出长房录。
　　·分别经一卷
　　右西晋代竺法护译。出长房录。
　　·阿难分别经一卷(一名分别经又名阿难问事佛吉凶经)
　　右西秦乞伏世法坚译。出长房录。
　　·弟子慢为耆域经一卷
　　右宋孝武帝代北凉安阳侯沮渠京声译。出长房录。
　　上四经同本别译。
　　·舍头谏经一卷(亦云舍头谏太子明二十八宿经亦云太子明星二十八宿经亦云虎耳经)
　　右后汉代安世高译。出长房录。
　　·摩登伽经一部三卷(或二卷三十七纸)
　　右吴代竺律炎支谦于武昌译。出达摩郁多罗录。
　　·太子二十八宿经一卷
　　右西晋代竺法护译。出长房录。
　　·舍头谏经一卷(二十六纸一名太子二十八宿经一名虎耳太子经化度录云虎耳意第二出与摩登伽经同本异出与汉世高出者少异)
　　右西晋永嘉年竺法护译。出长房录。
　　上四经同本别译。
　　·五母子经一卷(二纸)
　　右吴代支谦译。出长房录。
　　·沙弥罗经一卷(二纸)
　　右晋安帝代昙摩谶译。出长房录。
　　上二经同本异译。
　　·义足经一部二卷(四十一纸)
　　右吴黄武年支谦译。出化度寺录。
　　·义足经一部二卷
　　右东晋孝武帝代沙门竺昙无兰译。出长房录。
　　·天神禁宝经一卷
　　右东晋孝武帝代沙门竺昙无兰译。出长房录。
　　·镜面王经一卷
　　右后汉伐安世高译。出长房录。
　　·镜面王经一卷
　　右吴赤乌年康僧会译。出长房录。
　　·桀贪王经一卷
　　右吴支谦译。出长房录。
　　·[戒-廾+角]辞梵志经一卷
　　·梵志疑争得解脱经一卷
　　·兜勒梵志经一卷
　　·法观梵志经一卷
　　·梵志观无常得解脱经一卷
　　·猛观梵志经一卷
　　以前十一经并义足经出。
　　·王法念处经一部七十卷(一千四百一纸)
　　右后魏兴和元年。瞿昙般若留支。于邺城大丞相高澄第译。出长房录。
　　·善时鹅王经一卷
　　以前一经正法念经出。
　　·摩调王经一卷
　　右吴支谦译。出长房录。
　　·摩调王经一卷(事同中阿含大天经出第八卷)
　　右东晋沙门只多蜜译。出长房录。
　　上二经同本别译。
　　·十善十恶经一卷(一名分别善恶经)
　　右西晋惠帝代永宁年支法度译。出长房录。
　　·十善十恶经一卷(第二译)
　　右东晋孝武帝代竺昙无兰。于杨州谢镇西寺译。出长房录。
　　上二经同本别译。
　　·五百梵志经一卷
　　右宋孝武代北凉安阳侯沮渠京声译。出长房录。
　　·梵志经一卷(与五百梵志经同本异译)
　　右宝唱录云。竺律头炎诵出之。出始兴录。
　　上二经同本别译。
　　·小本起经一部二卷(或云修行本起经或云修行经)
　　右后汉灵帝代支曜于洛阳译。出长房录。
　　·修行本起经一部二卷(三十八纸宝唱录云一名宿行本起)
　　右后汉竺昙果康孟详共译。出内典录。
　　·太子本起瑞应经一部二卷(初出亦云瑞应本起亦名中本起经)
　　右后汉外国沙门康孟详译。出长房录。
　　·中本起经一部一卷(或云太子中本起经)
　　右后汉建安十二年竺昙果译。出长房录。
　　·大子本起瑞应经一部二卷(三十五纸一名瑞应本起经第二出与康孟详出者小异)
　　右吴建兴年支谦于金陵译。出内典录。
　　·过去因果经一部四卷
　　右晋安帝世佛驮跋陀罗于杨都译。出长房录。
　　·过去现在因果经一部四卷(九十六纸)
　　右宋元嘉年求那跋陀罗译。出内典录。
　　上七经同本别译。
　　·杂藏经一卷(九纸与鬼问目连饿鬼报应目连说地狱饿鬼因缘等四本同体异名别译见宝唱录)
　　右东晋佛驮跋陀罗共法显于杨都译。出长房录。
　　·杂藏经一卷
　　右宋文帝代求那跋陀罗译。出长房录。
　　·鬼问目连经一卷(四纸)
　　右后汉代安世高译。出长房录。
　　·饿鬼报应经一卷(一名目连说地狱饿鬼因缘经)
　　上四经同本别译。
　　·兴起行经一部二卷(一名十缘经三十六纸)
　　右后汉献帝代沙门康孟详译。出长房录。
　　·木枪刺脚因缘经一卷(出兴起行经)
　　上二经同本别译。
　　·柰女耆域经一卷
　　右后汉代安世高译。出长房录。
　　·柰女耆域经一卷(十七纸或云柰女经)
　　右西晋竺法护译。出内典录。
　　上二经同本别译。
　　·贫穷老公经一卷(三纸一名贫老经)
　　右西晋法炬法立译。出达摩郁多罗录。
　　·贫穷老公经一卷
　　右宋孝武帝代沙门慧简于鹿野寺译。出长房录。
　　上二经同本别译。
　　·越难经一卷(二纸一名难经第二出宝唱录云曰难长者经)
　　右西晋清信士聂承远译。出长房录。
　　·曰难经一卷(一名越难)
　　右东晋释嵩公译。出长房录。
　　·曰难经一卷(一云越难经)
　　右宋文帝元嘉年求那跋陀罗译。
　　上三经同本别译。
　　·七女经一卷(六纸一名七女本经长房云出阿毗昙)
　　右吴黄武年支谦译。出长房录。
　　·七女本经一卷
　　右西晋竺法护译。出长房录。
　　·七女本经一卷(与支谦出者大同小异亦名女本心明经亦名七女经)
　　右西晋圣坚于河南国译。出长房录。
　　上三经同本别译。
　　·龙王兄弟经一卷(三纸一名难龙王经)
　　右吴支谦译。出长房录。
　　·目连降龙王经一卷
　　右宋文帝代元嘉年求那跋陀罗译。出长房录。
　　上二经同本别译。
　　·禅思满足经一卷
　　右后汉代安世高译。出长房录。
　　·禅思满足经一卷
　　右东晋孝武帝代西域沙门竺昙无兰译。出长房录。
　　上二经同本别译。
　　·劝进学道经一卷(一本无劝字)
　　右吴代支谦译。出长房录。
　　·进学经一卷
　　右宋孝武帝代沮渠京声译。出长房录。
　　·佛说劝进学道经一卷(亦名劝进经)
　　右宋代释勇公译。出长房录。
　　上三经同本别译。
　　·八师经一卷(三纸)
　　右吴支谦译。出内典及长房录。
　　·八师经一卷
　　右东晋孝武帝代竺昙无兰译。出长房录。
　　上二经同本别译。
　　·生经一部五卷(或四卷宝唱录云论生经一百二十六纸)
　　右西晋竺法护译。出长房录。
　　·生经一部五卷
　　右宋文帝代元嘉四年凉州沙门释智严译。出长房录。
　　·前世诤女经一卷
　　右后汉代安世高译。出长房录。
　　·子命过经一卷(出第二卷)
　　右后汉代安世高译。出长房录。
