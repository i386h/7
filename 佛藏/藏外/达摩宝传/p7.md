<!-- { "loadSidebar": true } -->
　　宗横听罢。痛哭不已。枉我出家修行。何曾知道胎骨经中之理。父母生养之德。今得明师教训。初开茅塞。正所谓树欲静而风不息。子欲养而亲不在。但不知何能报产生阿娘之恩。出离地狱之苦。老祖曰。恭敬虔诚即是尊亲。名成利就。即是荣亲。晨昏定省。即是敬亲。劬劳奉养。即是养亲。一呼百诺。即是顺亲。乃后天伦常之道。可谓全一顺字。何能答报亲恩。汝欲答报亲恩。脱离地狱之苦。必要抽爻换象。修成返本还源之功。功成超宗拔祖。方报双亲无量之恩。可谓全一孝子。汝今假名为道人。不知所以为道。抛亲远游。混度终朝。更未识父母何等悬望。细听指明。
　　亲将孩儿抚养大望做悲丧送孝人
　　哪思道人心似铁抛别爹娘往外行
　　儿别父母不大紧父母想儿箭穿心
　　又愁无饭充儿腹又怕无衣遮儿身
　　脚踏异地无投奔眼观生人有谁亲
　　红日西沉添凄惨悲悲切切守房门
　　三春花明莺带恨九月菊开雁悲鸣
　　夏至绿野子规啼冬来黄叶作扬声
　　睡觉时至三更梦梦见儿归笑吟吟
　　忽然惺觉觅不见只得含沮望月星
　　枕边流尽伤心泪堂前望穿双眼睛
　　传书寄信望儿转对面不亲问谁人
　　求神拜佛多保佑只愿孩儿转家门
　　抽签问卜无灵应烧香许愿无信音
　　离别双亲犹自可飘流浪荡无定凭
　　道衣道貌犹然像焉知三清并五行
　　朝山拜庙四方化灭真弄假哄迷人
　　三灾八难无人管同伴道友几个真
　　或住庵堂并寺院徒诵经卷混光阴
　　只说修仙而悟道哪晓根源无处寻
　　我今一言而道破何必装样徒虚声
　　皈依佛法僧三宝即是自身精气神
　　感应慈悲与忠恕三教原来同一心
　　仙道原从人道起西方多是忠孝人
　　持斋守戒成大道超拔祖宗并诸亲
　　我今一一说尔听单救尔身出苦沦
　　圣凡两层都道破不枉你今拜我身
　　却说宗横听罢。愧悔不已。哭泣不堪。一心改邪归正。修悟正觉。答报双亲生养之恩。只得俯伏跪地。哀求正法。老祖曰。你今既已痛心改悔。哀求至道。须备供仪凭佛立愿。宗横一一备齐。诚跪佛前誓曰。弟子得道之后。若有二心永坠万劫沉沦。老祖曰。
　　求道弟子要诚心遵皈守戒依法行
　　十恶八邪均除尽三畏九思概要遵
　　指示一窍虚灵性至善之地率六神
　　六根清静尘不起五蕴皆空幻不生
　　人法两忘寂中寂混元一气见虚空
　　再说偈曰。
　　一窍虚灵性先天至道根
　　悟彻动中静方识主中宾
　　炼至无人我了死便超升
　　却说老祖将生死情由。下手功程。一一开示明白。又怕宗横不明天道玄妙精微。逐一指破。以便参悟。再赞十字偈曰。
　　嘱弟子要明白修道妙著扫三心飞四相一窍包罗
　　倘著相求文字能讲会说恁修者牛毛广成如兔角
　　有智慧明自己真种一个朝而参暮而炼性定神和
　　存元神养元气炼精采药知定静识刚柔波罗蜜多
　　有黄老戏鱼跃分清别浊牛羊鹿驾三车运转黄河
　　游双林见仙桃群林奉贺桃不大包天地日月山河
　　这仙桃其中的美味甚妥服一粒能享寿五百年多
　　这桃中真美景实难道破龙交虎龟戏蛇共成一窝
　　见牛郎河东来鹊桥上过见织女她又在河西弄梭
　　见水面无底船仙佛同坐见水中鱼化龙麟甲现波
　　见老翁任把钓船尾上坐见八仙来过海齐唱仙歌
　　南极翁跨仙鹤中仓独坐观音母坐船头会同觉圆
　　目莲僧执锡杖十王朝贺诸仙佛齐满载共上天河
　　通天河游过去昆仑打坐一个个吃的是波罗蜜多
　　昆仑顶有多少仙宫楼阁无极殿瑶池命三教同科
　　有一座三清殿元始正坐左灵宝右老君并坐颜和
　　有一座灵霄殿玉皇上坐四天王八菩萨镇守琼阁
　　有一所大雄殿文佛上坐讲经文说道法玉律金科
　　鹦鹉鹤频伽鸟善听讲法群弟子齐合掌口念弥陀
　　这其中玄妙语实难细叵仰弟子将心经用意揣摩
　　观自在多菩萨不离这个远颠倒离梦想永证大罗
　　却说老祖将修道妙景。说与宗横。又恐不知临归之日。成道应验。孽魔现幻。夺舍情形。一一分明。俾宗横心神归舍。不致堕于侵害真灵。方能成其正果。永证菩提也。为开示曰。
　　叫弟子坐一旁细剖你听悟玄妙要知道佛法精蕴
　　想从前你修道胡行一阵哪里知有这些未来奇情
　　虽然是学神仙不知性命要脱了臭皮囊方能成真
　　这生来与死去有谁考证我今日明以告后为据凭
　　有功果圆满日不防生病四大肢现疼痛预知回程
　　一天鼓打不鸣神气难运二舌根拴不倒命尽时辰
　　三看眼上蓝雾神光不定弹后脑破锣声归空日临
　　四曹溪水干了将死情景手摸额骨头大有命不存
　　五舌下无津液危急大症脚掌心如针刺恁救不能
　　六脐下疼连心叫天不应天根倒地根断气绝神奔
　　七鼻端准头歪难望保命腰疼痛上顶门即赴幽阴
　　有丹方好朱砂明亮如镜好细茶加一钱化痰清心
　　顶门心两脚心疼痛所应按时痛准时在某时脱尘
　　子时中脚心痛不消算命隔十八天明时寅刻身倾
　　丑时中顶心痛大数将尽七日内到黄昏一旦终临
　　寅时中脚心痛死日有信半个月人静时驾鹤上升
　　卯时中脚心疼天不留命三十天日正中脱苦辞尘
　　辰时中脚心痛十日相近到半夜鼠偷粮命尽时辰
　　巳时中顶心疼丹书诏请至七日猴挂印法身腾云
　　午时中脚心痛禄马倒运二六时猪拱泥西方不停
　　未时中脚心疼不久数尽一七天马放山去会佛尊
　　申时中脚心痛天宫放信十二天人定后跨鹤登仙
　　酉时中脚心疼药难治症到十八虎出林一定归阴
　　戌时中脚心痛十日命尽龙抱柱大数终怎能留人
　　亥时中顶心疼脱尘更近四日内龙出海去见娘亲
　　知时日安排人凡时料应放几坐倍念佛莫动他心
　　叫他守玄关窍存神定住使三魂合七魄凝聚归根
　　所怕者累劫冤不放成正见一切幻化景认定把凭
　　见幢幡和宝盖休同并进或楼台与殿阁不可去行
　　见房屋不可入心莫混沌若饥渴见凡物不可沾唇
　　见白莲黑车辇马驴现景见音乐彩女现夺神妖精
　　见彩色美妇人猪狗禽影切不可随他去转胎化形
　　见过街红车辇红福诱引倘若是同著行堕了法身
　　修行人观世音性命炼稳战退了魔王阵空身空心
　　到临危总不要贪恋美景只恐怕错投胎误了自身
　　祖曰。凡人在世修行。要看临终一著。临终杂境现前。接引迷混。须当觉察。指示与你。
　　释迦接引野狐胎观音接引是龙胎
　　势至接引是虎胎文殊接引是龙胎
　　叔伯接引是猫胎一切旗幡飞禽胎
　　宝盖接引凤凰胎四轿接引螃蟹胎
　　宫蛾礼拜猿猴胎莲台车辇驴马胎
　　宫人礼拜大虫胎玲珑璎珞奴婢胎
　　浮桥渡江湿生胎金光紫雾大虫胎
　　千层宝塔螳螂胎琼花楼台蜜蜂胎
　　金银轿子是卵胎笙箫鼓乐猪羊胎
　　若见红衣童子接投生大官洪福胎
　　若见西山一皓月白衣僧引见如来
　　偈曰
　　学道之人莫心高恐怕临终无下稍
　　三寸气断迷了路枉在婆娑走一遭
　　临终紧急防昏乱轮回路上万万条
　　坚固念头拴意马六门清净得逍遥
　　
　　
　　临终九窍奥妙偈
　　
　　楼台鼓响万人惊一声震动定太平
　　因甚今朝鼓不响整备衣冠急行程
　　雁门关上亮金灯量天尺内看分明
　　吾今指示真端的神光不照便行程
　　狮子关上乱纷纷天门顶里亮金灯
　　有钱难买长不死躲得无常定南针
　　土桥关上乱纷纷柱倒桥塌步难行
　　满堂孝眷双流泪寻块寒砖自安身
　　金锁关上看花开木人穿靴脱了胎
　　优钵花开行上路曹溪水干归去来
　　般若关上乱忙忙紧防太子动刀枪
　　滚锅螃蟹慌张了五气都来混中央
　　水火关上定阴阳左三右四不商量
　　二龙戏珠前收拾龙离深潭上天堂
　　波罗关上冷侵侵芦芽穿膝甚分明
　　六贼落了黄金地油干灯灭便行程
　　十殿阎君都躲过飞身跳出涅槃门
　　九关穿透少人知分开九关透天机
　　清风路上穿一箭昆仑顶上证菩提
　　修行人。难知此理。识得破。便可圆成。但凡一切接引。都是胞胎。闯入四生六道。生了又死。死了又生。不断轮回。金刚经云。凡所有相皆是虚妄。又云。一切有为法。如梦幻泡影。不能了脱生死。惟有先天大道一字。才是藏经骨髓。才了得生脱行死。惟有西来大意主人公来接。便可去也。又无声色。譬如大海之中四方无边。一只度船不知东西南北。不能到岸。忽然天降一晓阴阳的人。下一定南针。才知去路。才到彼岸。只见西南山上一轮明月。一道白光化为白衲。即是阿弥陀佛来接引。跟了他去。竟之极乐上品。无生上果。弥陀眷属即成佛道。不生不灭。石烂海干。永无朽坏。此乃天宫圣境。
　　偈曰。
　　双林涅槃少人知知音谁不愿皈依
　　若还得遇归空记得免轮回上天梯
　　路头步步往前行西边松竹似麻林
　　道路崎岖须仔细单把弥陀作证盟
　　却说现在修道之人。且看灵光落地四大分张。到其间进步无门。退身无路。一离幻躯仔细认路。路有三条。一条光明大路。一条黑路。一条青苔幽路。天宫正路在中。黑路在左。青苔幽路在右。撩天柱杖提起一坐须弥山。一座般若台。相离行程不远。防金刚拦路。要牢拴意马。紧固念头。抬头一看。垂杨一枝。下有盘陀石一峰。可坐一时。方可前行。遥望见石桥一座。名曰罗汉桥。此桥有五十里。过了数里。无人。又见金桥一座。有一万三千里。有缘君子。切莫恐惧。此桥名曰赵州桥。有三分阔。从此一断。寸步难行。烦恼妄想除尽。莫转头看。莫思在昔日之事。端坐坚固念头。更加勇猛。桥断路尽。别道逍遥。忽见金鸡飞来盘上。座过何方到彼岸。再看四方无路。莫生烦恼。坐定三日。念头更加坚固。才见青衣童子一对。手执符旗。前来接引。脚踏银梯。步步往上到天台。第一灵官寺。参见古佛世尊。亲蒙授记吩咐。又向前行二十里。上下云城。到无烦天宫。有门两扇。是生铁灌裹。纯钢结成。浑风不透。此处搭查对号。问你来踪。考察明白。才放进去。问曰。此地非凡。因何擅入。若无事往来。打入轮回。答曰。我非别人。乃是婴儿回家。参拜无生老母。
　　老母问曰。你姓甚名谁。何年抛别父母。你往何方。所干何事。今日怎晓归家。一一从头说来。放你进去。若一句差错。决不容情。婴儿答曰。听我道来。
　　启无生老父母细听儿禀小皇胎由东土转回西庭
　　想从前在家乡先天光景金银阶玻璃地受用随心
　　从无始下东土迷真乱性堕落在红尘内六万余年
