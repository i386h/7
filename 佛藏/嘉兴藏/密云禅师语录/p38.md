<!-- { "loadSidebar": true } -->
紫阁愚顽知慕德率土尽钦风故过化则扫邑空都来施则倾廪倒橐坐立之际千指围绕顾盻之余蜃楼幻出虽晚年谢迹名蓝投身绝壑而蝇趋蚁附奔辏愈殷及夫慧日停辉慈云掩彩四方闻计如丧所生千里哭临有同孺慕山川为之变色(通玄峰四山变白)太白况乃效灵(化现童子指点吉壤)则皆师生平教泽所普被至行所感通如斯之类盖久矣落江湖之曰碑矣若其约众持身之法绍先启后之谟动必合章程语必该典则津梁百世标表人天者则虽费日糜年莫可殚纪今谨采丛林耆宿平昔记闻与众所亲知目见者参诸往录定之岁月撮略而编次之庶几传布将来使千百世而下有所取信云。

　　密云禅师年谱终

　　　(先师密老和尚全录十二卷年谱一卷并序
　　文共三百八十六叶计板一百九十九块容
　　谨捐铢赀发梓送入楞严寺▆室久远流通
　　所冀　龙天拥护传垂不朽勿致废隳永为
　　后学津梁云　径山嗣法门人通容识)
