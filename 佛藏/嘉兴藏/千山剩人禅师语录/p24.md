<!-- { "loadSidebar": true } -->
彩日轮飞楼阁紫，正照华师弟二子。
如大火聚尺有咫，一众头燃那撑抵。窗外雪花灯前蕊，
九十六转问杀尔。漫发木鱼钻故纸，吹毛有口野千死。
悄向声闻鸣一指，甘露门开舌尽舐。抚琴作舞今已矣，
闲为谪官说历履。曾咏蓼莪吟兰芷，敢抵素王忠孝理。
读破二十一部史，谁居精华谁居秕？升堂有路平于砥，
吾徒努力雪行止。跸峰云锁玉为几，鸭绿环流清见底。
薥米无双天下美，坐斋香饭精如此。
鹤林忽白垂一趾，璎珞峰西肉身是。当年相好谁能似，
金绳界处俨慈氏。于今有塔直如矢，万峰朝拱一峰倚。
昼夜松涛灌左耳，大觉千龄护　帝里。四天垂青抱百雉，
洞宗之传又此始。”

　　有语录十卷及剩诗三卷。嗜《老》、《易》，有《坎困二卦说》。与左大来、李吉津、季天中、陈心简《论格物劝学书》，与希与、焦冥《论南华书》行于世。高足有今方、今羞、今何、今衍、今希、今子、今仿、今狮、今育。法付方，书付羞。何以下，闻修各有差损。资王衮州全忠为多。守塔有古下剩公，字之为不离步。
